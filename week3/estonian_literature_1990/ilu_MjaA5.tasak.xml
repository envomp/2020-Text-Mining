<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maa ja armastus 5 </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Maa ja armastus 5 </head>
<p> <bibl> <author> <s> Arno Kasemaa </s> </author> </bibl> </p>
<p> Romaan </p><div2 type="alaosa"><head> 5 . </head>
<p> <s> Kui Täkukalda Sohvi ja Joosep alles noored olid , käisid nad tihti Allika kui ka Urruse omadega läbi , kuigi saun asus Allika maa peal . </s> <s> Nagu tolleaja taluperemehed kõik , vaatasid ka Allika Kustu ning Urruse Aleksander vabadikkude ja saunikute peale ülalt alla ega pidanud neid täisväärtuslikeks inimesteks , kelle tunnetega ning õigustega tuleks arvestada , sest ka õigusi arvasid peremehed endal olevat rohkem kui nende maa peal elavatel saunikutel . </s> <s> Sest kuidas siis muidu , taevas tule appi ! </s> <s> Mille muu järgi siis õigusedki jaotati , kui ikka varanduse järgi . </s> <s> Ja peremehed hoidsid oma ninaotsad püsti ning salvasid sõnadega vabadikke ja saunikuid , kus aga said . </s> <s> Kuid Täkukalda Sohvi oli kõikidest peremeestest kangem ega kartnud kedagi . </s> <s> Ja kui keegi upsakas tal hinge täis tegi , sajatas ta solvaja ära , soovides talle haigust , surma või mõnda muud hukatust , mis talle parajasti meelde tuli . </s> <s> Ja mis kõige hullem , Sohvi sajatamissõnad läksid alati täide . </s> <s> Kui maareformi ajal toimus järjekordne talumaade mõõdistamine ja piiride õgvendamine , anti talumaadel elavatele saunikutele ja vabadikkudele nii riigimaade reservidest kui ka suuremate talude maadest juurdelõigete näol lisa nendele , kel maad vähe oli . </s> <s> Ka Täkukalda Joosep sai nii Urruse kui ka Allika heina- ning põllumaastki oma kartulimaalapile pisut juurde . </s> <s> See täitis mõlema peremehe , eriti aga Urruse Aleksandri südame põletava vihaga . </s> <s> Tema pärustalust lõigati ilma temalt nõusolekut saamata tükk kõige paremast heinamaast ära ja anti mingile Selivere mõisa viinavabriku töölisele , moonakale ! </s> <s> See oli Urruse peremehe arvates lausa kisendav ülekohus . </s> <s> Küll käis ta maamõõtjaid sõimamas , kui need parajasti piirivaiu sisse tagusid ning kupitsaid maha panid , kuid need ei teinud tigedast Urruse peremehest väljagi , vaid jätkasid rahulikult oma tööd . </s> <s> Siis aga juhtus nõnda , et Täkukalda vihusauna kaev jäi uute piiride ajamisega Allika talu hobusekoplisse . </s> <s> Võib-olla poleks Kustu ise sellest väljagi teinud ning oleks lasknud Sohvil ja Joosepil kaevu edasi kasutada , kuid raevune Urruse peremees nägi selles head võimalust Täkukalda saunikutele heinamaatüki äravõtmise eest kätte maksta . </s> <s> Ta ässitas Kustu üles , et see kaevule uut piiri mööda traataia ette teeks , nii et asunikud sealt enam vett kätte ei saaks . </s> <s> Et üleaedsega mitte vastamisi minna , täitis Kustu lõpuks Urruse peremehe soovi . </s> <s> Ja kui siis Sohvi laupäeval sauna hakkas kütma ning kaevust vett läks võtma , leidis ta viietraadilise aia eest . </s> <s> Parajasti kui ta vastse aia ääres , veeämber näpu otsas , aru pidas , kust sauna jaoks vett võtta , tuli Urruse Aleksander , käed seljal , pikkamisi jalutades mööda piirdeaeda Täkukalda poole . </s> <s> Peremehe nägu säras kahjurõõmust . </s> <s> " Noh , mida see Täkukalda proua siin aia ääres nii kipras näoga mõtleb ? </s> <s> Kas kavatsed üle aia ronida või poed ehk alt ? </s> <s> Ole aga siis ettevaatlik , et sa oma perset ära ei kriimusta . " </s> <s> Sohvi ei teinud alguses solvamisest väljagi , vaid vastas : " Pean siin aru ja vaatan , et ei tea , kes see siga küll peaks olema , kes minu kaevutee okastraadiga kinni pani . " </s> <s> – " See siga olen mina , " vastas Urruse peremees . </s> <s> " Allika Kustu ise ei saanud sellega enne hakkama , kuni mina talle asja selgeks tegin , et niisugust nõiamoori nagu sina tuleb pisut õpetada ja tema tiibu kärpida . </s> <s> Või sina naisterookija võtad minult heinamaatüki ära ! " – " Ah või sina lasksid aia teha ! </s> <s> Oled jah , sea moodi , va paksmagu . </s> <s> Hea , et sa sellest ise aru saad . </s> <s> Aga millise õigusega sa mult vee ära võtsid ? </s> <s> Niisugust seadust ei ole , mis seda lubaks . " </s> <s> – " Vaat selle õigusega , " vastas Urruse peremees , nööpis oma püksid eest lahti ning soristas Sohvit häbenemata tema jalgade ette maha . </s> <s> Sohvi ei teinud sellest väljagi , vaid lausus : " Et sa minult kaevuvee ära võtsid , traataia ette tegid , selle eest kõrbegu su kõri . </s> <s> Janusse pead sa surema , et sa veetilka enne surma alla ei saa . </s> <s> Ja mida rohkem sa karjud , seda suurem su piin olgu , kuni ükskord su perse õhtal on . " </s> <s> Urruse peremees naeris Sohvile näkku , peeretas mõnuledes ja läks . </s> <s> Paari aasta pärast jäi ta haigeks ning vaevles tõvevoodis suurtes valudes ja ei saanud ei süüa ega juua . </s> <s> Kurgus oli kuri kasvajas , mis halvas neelu . </s> <s> Küll palus mees põetajaid , et need talle juua annaksid , kuid suust kaugemale vesi ei läinud . </s> <s> Kurgu neeluorganid ei allunud tahtele . </s> <s> Kui Sohvi Urruse peremehe haigusest kuulis , lausus ta parastades : " Noh , eks olegi sul käes , va paksmagu … Lisaks aga valu ja pikendaks elu . " </s> <s> Ka need sajatamissõnad läksid täide , sest Urruse Aleksander vaevles uskumatult kaua ja karjus hirmsates piinades , enne kui ta janu ja nälja kätte suri . </s> <s> Kas ta enne surma Täkukalda Sohvi sajatamissõnadele mõtles või ei , seda ei saanud keegi teada , sest varem ta sellest ei rääkinud ja enne surma ta seda enam teha ei saanudki , sest koos neeluorganite halvatusega kaotas ta lõpuks ka kõnevõime . </s> <s> Seepärast kardeti Sohvit ja välditi temaga pahuksisse minekut , et mitte tema viha alla sattuda . </s> </p>
<p> <s> Tereesel polnud aimugi , milline üks suur linn välja võib näha . </s> <s> Rongilt maha tulles sattus ta oma kompsuga ruttava ja trügiva inimvoolu keskele ning laskis ennast tükk aega sihitult kaasa kanda . </s> <s> Siis aga astus ta lõpuks kõrvale ning jäi möödaruttavaid inimesi silmitsema . </s> <s> Kõigil paistis olevat tuline kiire . </s> <s> Tereesele ajas see inimmass hirmu peale . </s> <s> Teda heidutas majade ja tornide kõrgus ning suurlinna tänavaliiklus , autode tuututamine ja kabjaplagin . </s> <s> Keegi ei pannud teda tähele . </s> <s> Kuidas siit , selle segaduse seast küll Elviirat leida , mõtles ta jahmunult . </s> <s> Ta oli kuulnud , et linnas on tänavatel nimed , majadel ning korteritel aga numbrid . </s> <s> Kuid mida ütlesid need talle ? </s> <s> Elviira polnud koju andnud mingit tänava nimetust ega ka numbreid . </s> <s> Kui ehk kellegi käest küsida ? </s> <s> Kuid samas taipas ta selle asja mõttetust . </s> <s> Kust võisid võõrad inimesed midagi teada ühest maalt linna tulnud külatüdrukust ? </s> <s> See peaks olema siis küll õnnelikust veel õnnelikumgi juhus , kui ta niimoodi oma õe peale satub . </s> <s> Tereese jalutas edasi , kuni kohtas hõredat metsa meenutavat platsi , kus kõnniteede ääres asetsesid pingid . </s> <s> Väsinult istus ta ühele nendest , võttis oma kompsust võileiva ning sõi selle ära , sest ta tundis järsku , et kõht on kohutavalt tühi . </s> <s> Võileivapaberi viskas ta kõnniteele maha . </s> <s> " Miks sa pabereid maha pillud ! </s> <s> Kes su järelt koristab ? </s> <s> Kas sa ei näe , kus prügikast on ! " kuulis ta järsku tõredat häält oma selja taga . </s> <s> Tereese jahmus , pöördus ringi ning nägi vanaldast naisterahvast , luud ja pika varrega prügikühvel käes , enda poole tulevat . </s> <s> " Küll on nende uulitsatüdrukutega häda , " pahandas vanaeit . </s> <s> Tereese võttis kähku oma paberi maast üles ning lahkus , sest ta tundis piinlikkust , et teda uulitsatüdrukuks peeti . </s> <s> Kust võis tema seda teada , et siia paberit maha visata ei tohi . </s> <s> Kõik olid siin nii peenelt riides , hoopis teistmoodi kui maal , eriti naised . </s> <s> Nad kandsid kübaraid ning siidsukki , jalas aga kõrge kontsaga kingi , justnagu tõttaksid nad peole . </s> <s> Käe otsas rippusid ilusad , peenest nahast kotikesed . </s> </p>
<p> <s> Kaua kõndis Tereese sihitult tänavatel ega teadnud , kuhu minna . </s> <s> Kippus hämarduma , akendes süttisid tuled . </s> <s> Tereesele tikkus nutt peale , sest olukord tundus täiesti lootusetu . </s> <s> Kartlikult piilus ta vastutulijaid . </s> <s> Kui õige peataks mõne neist ja paluks öömaja ? </s> <s> Eks nemadki ole inimesed , arvas Tereese . </s> <s> Kuid kõik olid võõrad , kõigil paistis olevat tuline kiire , aina traavisid mööda kivisillutist , nii et kingatallad klõbisesid . </s> <s> Nende kivinenud , ükskõiksed näod peletasid eemale . </s> <s> Lõpuks märkas ta teiste seas heledapäist härrat , kes käed seljal pikkamisi mööda tänavat jalutas ning ükskõiksel pilgul vastutulijaid silmitses . </s> <s> Mehe heledad silmad , blondid juuksed ning rahulik ilme meenutasid Tagavälja Villemit ja Tereese otsustas tema käest öömaja paluda . </s> <s> Riietatud oli ta härrasmehelikult . </s> <s> " Härra , ma olen maalt , esimest korda linnas ja mul ei ole kusagile minna . </s> <s> Kas te võiksite mulle öömaja juhatada ? " palus Tereese väriseval häälel . </s> <s> Mees seisatas , kergitas kulmukaared imestunult kõrgele ning vaatas oma rohekashallide silmadega Tereesele otsa . </s> <s> " Miks te siis niimoodi linna tulete , kui teil kusagile minna ei ole ? " </s> <s> Tereese vaikis ja langetas pilgu . </s> <s> Mees seiras teda hindavalt . </s> <s> " Kas te tulite tööd otsima ? " küsis ta lõpuks . </s> <s> Tereese noogutas . </s> <s> " Seda on linnas küll väga raske leida . </s> <s> Mida sa oskad ? " </s> <s> Tereese kehitas õlgu . </s> <s> " Kui te maalt olete , nagu te ütlesite , siis mõistagi ei oska te midagi . </s> <s> Talutöö tundmisega pole linnas midagi peale hakata . </s> <s> Kui vana te olete ? " – " Kuusteist . " </s> <s> Mees mõtles pisut , siis vaatas Tereesele imeliku pika pilguga otsa ja lausus : " Öömaja võiksin minagi teile täna õhtul anda , aga mis edasi saab , seda ma küll ei tea . " </s> <s> Härrasmees ootas ja kui voorimees lähenes , peatas ta selle , ütles kutsarile midagi , mida Tereese ei kuulnud , maksis raha ning tütarlapse poole pöördudes lausus : " Istuge peale , voorimees viib teid öömajale . " </s> <s> Tereese tänas ning tegi , mida temalt nõuti , ja peagi veeres sõiduk mööda kivisillutist kesklinna poole . </s> <s> Hobune peatus mingis kõrvaltänavas vana madala maja ees . </s> <s> " Roni maha , linnukene ! " põristas voorimees ja vaatas tagasi . </s> <s> " Oled üsna noorukene alles . </s> <s> Kas tulid linna ametit õppima ? " </s> <s> Ning vanamees muigas habemesse . </s> <s> Ja kui ta nägi , et Tereese nõutult seisma jäi , lausus ta julgustades : " Astu aga sisse . </s> <s> Küll härra tuleb sulle järele . </s> <s> Ega ta sind muidu siia sõidutada ei lasknud . " </s> <s> Ütles , pööras hobuse ümber ning sõitis minema . </s> <s> Tereese kõhkles . </s> <s> Ta vaatas uudistades maja väikseid aknaid , kitsal hoovil lösutavat poollagunenud kuuri ning raketega kaevu , kus keti otsas rippus mõlkis ämber . </s> <s> Uks avanes ning vanaldane naisterahvas astus välja . </s> <s> " Kes sa niisugune oled ? " küsis ta ja mõõtis trepi ees seisvat tütarlast vaenulikult . </s> <s> " Olen Tereese , maalt . </s> <s> Üks härra saatis mind siia . " </s> <s> – " Kes too härra oli ? " – " Ma ei tea , nägin teda esimest korda , ütles , et öömajale . </s> <s> Voorimees tõi . " </s> <s> – " Kuidas too härra välja nägi ? " – " Heledapäine , nii nagu Tagavälja Villemgi . " </s> <s> – " Tea ma su Villemist midagi . </s> <s> Ja ära sa mul siin liiga palju võrista . </s> <s> Tunnen sinusuguseid linnukesi küll ja küll . </s> <s> Enne on silmad peos , lased sisse , varsti on tuba tühi , lähevad kõigega , mida kaasa võtta annab . </s> <s> Aga noh , tule siis pealegi sisse , kui härra sind saatis . </s> <s> Eks vaatame , kas räägid õigust või kudrutad mul siin niisama nina all , et ma su öömajale võtaksin . " </s> <s> Vanaeit laskis Tereese sisse ning sulges ukse . </s> <s> Poolpimedas koridoris lõhnas hallituse ja tolmu järgi . </s> <s> Üsna koridori lõpus avas vanaeit ukse ning juhatas Tereese kulunud mööbliga võrdlemisi nägusasse tuppa . </s> <s> " Siin on su öömaja . </s> <s> Aga kui härra täna õhtul ei ilmu ja sinu eest ei maksa , kupatan su hommikul minema. Välisukse panen kinni , härral on endal võti . " </s> <s> Ning vanaeit tatsas minema . </s> <s> Tereese jäi üksinda . </s> <s> Kes too härra oli ja mis tuba see oli , kuhu ta teda öömajale võttis ? </s> <s> Miks ta seda üldse tegi ? </s> <s> Ega ometi mingi tagamõttega ? </s> <s> Kuid Tereese oli liiga väsinud , et sellele rohkem mõelda . </s> <s> Liiga palju uut oli tema jaoks toonud tänane päev . </s> <s> Ta riietus lahti ning puges diivanile teki alla . </s> </p>
<p> <s> Umbes kesköö paiku ärkas Tereese mingi kobina peale toas . </s> <s> Ta jahmus ning tõusis voodis istuma . </s> <s> " Kes siin on ? " küsis ta hirmunud sosinal . </s> <s> Toas läideti valgus ning keset tuba seisis pooleldi lahtiriietatuna toosama heledapäine mees , kes ta siia öömajale saatis . </s> <s> " Miks te siia tulite ? </s> <s> Mida te kavatsete ? " habises hirmunud tüdruk ja tõstis tekiserva rindade varjamiseks kõrgemale , sest pilgus , millega poolalasti mees teda seiras , oli midagi ürgset ja elajalikku , mis Tereesele hirmu nahka ajas . </s> <s> Ta tõusis ja tahtis toast põgeneda , kuid uks oli lukus . </s> <s> Kuigi Tereese veel väga vähe mehi tundis , taipas ta otsekohe tolle heledapäise härra kavatsusi . </s> <s> " Laske mind välja ! " </s> <s> Mees raputas pead , kiskus püksid jalast , asetas need tooliseljale ning lähenes poolpaljalt tüdrukule . </s> <s> Mehe alasti ihu nägemine viis Tereese segadusse . </s> <s> Otsekohe meenusid talle vend Juljusega veedetud hingematvalt magusad ööd . </s> <s> " Ole rahulik ja ära tembuta . </s> <s> Midagi hirmsat ei juhtu , " lausus härra ning surus Tereese enda vastu . </s> <s> " Mida vähem sa tõrgud ja kära teed , seda parem sulle . </s> <s> Kui sa minu vastu kena oled , võid siin toas nii kaua elada , kuni tööd leiad . </s> <s> Tõstad aga lärmi , kupatan su praegu kohe tänavale tagasi ! " </s> <s> Ning härra võttis Tereese ümbert kinni ja viis ta voodisse . </s> <s> Tereese ei tõrkunud , sest talle viirastus taas eilne õhtu tänaval , kus ükskõiksed ja , nagu Tereesele näis , vaenulikud inimesed temast mööda vuhisesid . </s> <s> Mis siis , kui too härra ta praegu tõepoolest uulitsale kihutab ? </s> <s> Ning õnnetu tütarlaps ei puigelnud vastu , vaid tegi , mida too heledajuukseline mees temalt nõudis . </s> </p>
<p> <s> Hommikul tuli perenaine , toosama vanaeit , kes Tereese minema lubas kupatada , kui härra tema eest ei maksa . </s> <s> Nüüd ei lausunud ta aga sõnagi , vaid avas õhuakna , et tuba tuulutada . </s> <s> Tereese jälgis teda diivanil lamades ning pidas paremaks samuti vaikida . </s> <s> Kui vanaeit minema tatsas , tõusis neiu ning silmitses ennast pooltuhmunud peegli ees . </s> <s> Imelikul kombel ei tundnud ta solvumis- ega häbitunnet härra öiseid kallistusi meenutades , sest need tundusid olevat veelgi magusamad ja ihaldusväärsemad kui vend Juljusega veedetud ööd . </s> <s> Mis edasi saab , sellele hoidus ta mõtlemast . </s> <s> Tereese pani ennast riidesse , et linnast midagi söögipoolist vaadata , sest järsku tundis ta kõhus kipitavat nälga . </s> <s> Kuid enne veel kui ta väljuda jõudis , ilmus uksele vanaeit ja teatas , et köögis on laud kaetud , tulgu neiukene sööma . </s> <s> Tereese läks . </s> <s> Aurav , meeldivalt lõhnav kohv ning pehmed saiakesed kiskusid talle vee suhu . </s> <s> " Sa võid nüüd siia jääda . </s> <s> Kas härra sulle ei öelnud ? " küsis vanaeit , kui oli tükk aega vaadanud , kuidas tütarlaps saiakesi hävitas . </s> <s> " Ütles , " vastas Tereese ning tundis , et ta punastas . </s> <s> " Miks sa maalt ära tulid ? " – " Ema kihutas kodunt minema . " </s> <s> – " Ema ? </s> <s> Miks ? </s> <s> Mis sa seal siis tegid ? </s> <s> Hakkasid litsi lööma või ? " – " Ei . </s> <s> Ta ei salli mind . " </s> <s> – " Oma ema ja ei salli ! " imestas vanaeit , kes niisugusest asjast nähtavasti esimest korda kuulis . </s> <s> " Ei . </s> <s> Juba sündimisest peale . </s> <s> Olen tema peigmehe nägu , sellepärast , " seletas Tereese avameelselt . </s> <s> " Kas sa oled siis tüdruku laps või ? " – " Ei . </s> <s> Aga ema pidas sulasega sehvti ja sai kaksikud tütred . </s> <s> Teine õde on emasse , mina aga sulasesse , Kustisse . </s> <s> Sellepärast vist ema mind vihkama hakkaski , sest minu kaudu said kõik teada , et ta sulasega magas . </s> <s> Isa olevat küll emale sedelgarihmaga andnud , nii et naabridki kisa kuulsid , aga miski ei aidanud . " </s> <s> – " Kas ta siis oma mehega lapsi ei saanud , et sulasega tõmbama hakkas ? " – " Sai küll . </s> <s> Mul on neli õde ja kaks venda . " </s> <s> – " Issand jumal ! " lõi vanaeit imestuses käsi kokku . </s> <s> " Ja sulasega ka veel ! </s> <s> Ja kohe kaks tükki korraga ! " </s> <s> Tereese noogutas . </s> <s> " Kas sa siis nüüd kavatsedki niisugust ametit pidama hakata , et härradega . " </s> <s> – " Ei , tulin tööd otsima . " </s> <s> – " Vaevalt et sa linnas midagi muud leiad kui seda , mis härrade juures . </s> <s> Aga ega niimoodi ka väga viga ei ole . </s> <s> Paljud elavad nõnda . </s> <s> Mehelegi saavad pärast , kui härrade juures enam minekut pole . " </s> <s> Tereese oli söömise lõpetanud ning tõusis . </s> <s> " Kui sa linnas ringi liigud , siis ole ettevaatlik , et sa kellegi teisega sõbrutsema ei hakka . </s> <s> Meie härra ei salli seda . </s> <s> Ta on väga armukade . </s> <s> Teeb sulle kohe tuule alla ja sinu hea elu on korrapealt läbi . </s> <s> " </s> </p>
<p> <s> Kaua aega ei kohanenud Manda sel sügisel linnaeluga . </s> <s> Kui ta varem maalt ära tulles otsekohe oma sõbrannad üles otsis , et nendega koos aega veeta , siis tänavu istus ta päevade kaupa oma korteris , ilma et tal klassiõed ja muudki sõbrad ning tuttavad kordagi oleksid meelde tulnud . </s> <s> Aina tabas ta oma mõtted Allika ärklitoast Haraldi juurest . </s> <s> Oli ta siis tõesti oma isa talu sulasesse nii sügavalt armunud , et ta temale mõtlemisest lahti ei saanud . </s> <s> Nüüd , kus ta üksi oli , oli tal aega kõige üle põhjalikult järele mõelda . </s> <s> Juba esimesest juhuslikust kohtumisest peale , Umboja jõe ääres , tundis ta Haraldi vastu imelikku uudishimule sarnanevat erutust . </s> <s> Millegipärast ärritas sulane teda . </s> <s> Kohe esimesel silmapilgul tajus Manda , et sulane on temast üle . </s> <s> See vist oligi , mis teda alguses Haraldi vastu vihale ajas . </s> <s> Harimatu tööpoiss ja vaatab teda , nagu oleks tegemist omasuguse teenijatüdrukuga , mitte koolitatud peretütrega . </s> <s> Kuid ometi oli selles midagi niisugust , mis teda sulase poole tõmbas , mis sundis teda ikka ja jälle Haraldiga kokkusaamist otsima , kuni kõik lõppes Allika ärklitoas tema voodis , kuhu veel ükski teine mees polnud pääsenud . </s> <s> Kas ta ikka talitas õigesti , kui ta Haraldile mingit lootust ei andnud ? </s> <s> Võib-olla jätab Harald ta tõesti maha ning abiellub talve jooksul kellegi teisega ? </s> <s> Ta on mees , kes oma tunnetest võitu saab , kui ainult tahab . </s> <s> Tema juba kellegi ees lömitama ei hakka ega kelleltki midagi ei kerja . </s> <s> Ning Manda kahetses , et ta viimasel hommikul Haraldile nii kindlasõnaliselt ära ütles . </s> <s> Võib-olla ei leia ta talve jooksul tõesti kedagi , kellega abielluda võiks ja ehk kukub lõpuks siiski niimoodi välja , et tulebki valida see lõpuvariant , Allika perenaine . </s> <s> Hea , kui sel juhul oleks niisugune mees kõrval , nagu on Harald . </s> <s> Millegipärast tundus Mandale , et Harald on just niisugune mees , nagu üks mees olema peab : julguse , aususe , siiruse ja jõu kehastus , kelle kõrval võiks midagi kartmata ning pelgamata elust läbi minna . </s> <s> Niisugust meest vajab tema ja ka Allika . </s> <s> Tema praeguste meestuttavate seas polnud ainsatki sellist noormeest , keda ta Haraldi kõrvale oleks võinud seada . </s> <s> Kuigi haritud , olid nad siiski vaid kahvatud varjud tema kõrval . </s> <s> Manda arvates ei olnud niisugust raskust , millega Harald poleks jaksanud toime tulla , ega sellist keerulist olukorda , millest tema poleks osanud õiget väljapääsu leida . </s> <s> Kuid ometi ütles ta temale ära , sest ta oli sulane , Allika talu sulane , keda tema isa , Allika Kustu , see põline taluperemees , kogu hingest vihkas . </s> <s> Oli selle vihkamise põhjuseks tõesti see igipõline peremehe ja sulase vaheline vaen , leppimatu klassivahe , mis ei lasknud sulases näha täisväärtuslikku inimest , või oli seal veel midagi muud , seda ei osanud Manda endale seletada . </s> <s> Kas ka tema ise ei vaadanud Haraldit isa pilguga , kuigi ta oli juba mitu kuud selle mehega ühes voodis maganud , teda oma kätega kallistanud , tema naine olnud . </s> <s> Aga ikkagi ütles ta temale ära , ehkki tundis , et ta Haraldit armastab . </s> <s> Nüüd , kus ta teda ei näinud ja temaga ei kohtunud , tunnetas ta seda palju selgemini kui kodus olles . </s> <s> Mida rohkem Manda selle probleemi kallal juurdles , seda kindlamini jõudis ta äratundmisele , et ta on teinud suure vea . </s> <s> Oli oma õnne ära põlanud . </s> <s> Mis siis sellest , et Harald tema kaudu Allika peremeheks lootis saada ? </s> <s> Eks igaüks mõtle abielludes , kuidas ennast ja oma perekonda majanduslikult kindlustada . </s> <s> Harald vähemalt armastas teda , selles Manda ei kahelnud . </s> <s> Võib-olla leiab ta niisuguse mehe , kes ta naiseks võtab ainult Allika talu pärast . </s> <s> Ühesõnaga – abiellub taluga ja saab tema kaasa kui ebameeldiva paratamatuse . </s> <s> See oleks veelgi hullem . </s> <s> Ja mis see Allika siis nii ära ei ole . </s> <s> Raamas ja ripakil , hooned vanad ja poollagunenud , oma aja juba ära elanud . </s> <s> Kõikjal oleks vaja peremehe hoolitsevat kätt , mitte nii nagu praegu , et võõrad teevad , võõrad viivad . </s> <s> Seda väljendit oli ta kord isa enda suust kuulnud . </s> <s> Haraldiga abielludes tuleks ka temal endal talus tööle hakata . </s> <s> Mitte nii nagu praegu , et ainult ärklitoas hallitada ja oodata , mida teised talle oma töövaevast annavad . </s> <s> Kuid kas Haraldi kõrval olekski töö nõnda hirmus , et seda kartma peab ? </s> <s> Armastatud mehega koos muutub ehk töögi lõpuks armsaks . </s> <s> Ta polnud mitte kunagi isa käest küsinud , kust see raha tuleb , mida ta oma ülalpidamiseks saab . </s> <s> Ta teadis , et Haraldile oli kogu suve palk maksmata . </s> <s> Kust isa selle raha lõpuks võttis , millega ta sulasele palga välja maksis , seda ei teadnud ka ema . </s> <s> Ema teadis vaid niipalju , et Haraldil palk käes on , isa oli seda ise öelnud . </s> <s> Kusagilt ta selle summa ikka muretses , sest ta lootis , et Harald siis ära läheb , kui raha kätte saab . </s> <s> Sulane aga jäi paigale ega teinud äraminekust asjagi , olgugi et isa seda nõudis . </s> <s> Küllap ta ikka minu pärast Allikale jäi , mõtles Manda endamisi ja tundis sellest head meelt . </s> </p>
<p> <s> Üldiselt ei muutnud Manda sügisene linnaminek Allikal peaaegu üldse mitte midagi . </s> <s> Kustu käis endiselt pahura ja süngeilmelisena ringi , sest tusatuju peamine põhjus – sulane – oli ju jäänud ja askeldas tähtsat nägu tehes , nagu oleks tema talus otsaline ning juhiks majapidamist , mitte aga Kustu , Allika põlisperemees . </s> <s> Sulane ei küsinud kunagi pererahvalt , mida teha tuleb , vaid tegi , mida heaks arvas . </s> <s> Isegi teenijatüdrukut oli Harald hakanud käsutama . </s> <s> Ta korraldas heina- ja sõnnikuvedu , käis veskil , tõi koplist hagu , viis remonti vajavad põllutööriistad sepale ja käis hommikuti meiereis piima viimas . </s> <s> Ühesõnaga – tegi ja korraldas kõik , mida majapidamises vaja läks . </s> <s> Ja kui talvel väljas tuiskas ning tormas , ei tulnud ta tervel päeval saunakambrist enamaks välja kui vaid söögiajaks peretuppa . </s> <s> Õhtuti istus ta kaua üleval ning luges juturaamatuid , mida ta Kivinõmme raamatukogust käis toomas . </s> <s> Petrooleumi saunakambri valgustamiseks ostis ta ise , hagu oma ruumi kütmiseks võttis ta aga talu haopinust . </s> <s> Kui Kustu sellele ükskord tähelepanu juhtis , et tema saunakambri kütmiseks oma kütet ei luba võtta , vastas Harald : " Pole sa selle kütte muretsemiseks lillegi liigutanud . " </s> <s> – " Ega sinagi ole , " nähvas Kustu . </s> <s> " Need on eelmise sulase , Nigula Antsu raiutud , kellele sa palga maksmata jätsid ning päevapealt minema kihutasid . " </s> <s> Ning Harald küttis saunakambrit edasi . </s> <s> Kui pärast jõule Pilluri metsas raielank avati ning ümbruskonna vabadikud , saunikud ja perepojadki sinna puid läksid lõikama , võttis ka Harald sae ning kirve selga ja hakkas koos Nigula Antsuga raielangil tööle , et pisut taskuraha teenida . </s> <s> " Kui sa minu leiba sööd , pead sa ka minu tööd tegema , " tähendas Kustu , kui ta sulast hommikul , tööriistad õlal , metsa nägi minemas . </s> <s> " Söögi eest olen ma sulle juba ülearugi tööd teinud , varsti kolm kuud . </s> <s> Pole sul minule midagi ette heita . " </s> <s> Ning Harald käis metsas edasi . </s> <s> Kui raielank lõigatud sai , rakendas sulane hobuse ree ette ning hakkas koos teiste talumeestega ka metsamaterjali välja vedama . </s> <s> Küll püüdis Kustu teda takistada , sest hobused olevat ikkagi peremehe , mitte sulase käsutada , kuid Harald torkas talle rusika nina alla ja lükkas Kustu talliukse eest kõrvale , nii et peremees istukile lumehange kukkus , ning sõitis raielangile . </s> <s> Küll raevutses Kustu , kuid ei julgenud sulasele seadusega külge hakata , sest ta kartis , et Harald ta selle eest läbi kolgib . </s> <s> Et Selivere laoplats , kuhu palgid , propsid ning küttepuud veeti , oli Allikale väga lähedal ning Pilluri metsa raielank samuti , jõudis Harald iga päev ühe voori teistest rohkem teha ja tõi õhtuti veel häid kase- ning männiroikaid koju küttekski . </s> <s> Kustu vahutas vihast , kuid sulane ei teinud peremehest väljagi ja töötas raielangil edasi . </s> <s> Ja kui küttepuid vedama hakati , rakendas Harald teisegi hobuse ette ning sõitis metsa kahe hobusega . </s> <s> Märtsis lõpetati raielangil vedu ja palgamaksmisel selgus , et Allika talu sulane oli teeninud nii lõikusega kui ka veoga kõikidest teistest rohkem . </s> <s> Harald naeratas , kui ta praakerilt saadud raha üle luges . </s> <s> Kodus kutsus ta peremehe enda juurde saunakambrisse . </s> <s> " Siin on sulle Allika talu hobuste teenitud raha . </s> <s> Kahe ja poole kuu eest , mis ma metsas tööd tegin , ma sinu käest palka ei nõua . </s> <s> Küll aga võtan hobuste vaeva eest saadud rahast oma novembri- ja detsembrikuu palga maha . </s> <s> Metsalõikuse tasu tuleb tervenisti minule , samuti pool veorahast . </s> <s> Nii et üldkokkuvõttes saad sa kogu selle nalja eest veel ilusa summakese . </s> <s> Lisaks kõigele muule on sul terve aasta kütus kodus olemas , ei ole vaja Allika talu metsa kallale minna . </s> <s> On sul asi nüüd selge ? " </s> <s> Kustu ainult nohises vastuseks ning vahtis laual lebavaid punakaid kümnekrooniseid , nagu näeks ta seal lummust , mitte raha . </s> <s> Ja vist esimest korda selle aja jooksul , kui Harald Allikal sulaseametit pidas , mõtles Kustu temale kui inimesele ja mehele , kes võiks talus palju kasulikku ära teha . </s> <s> Oleks Kustu olnud pisutki suuremeelsem , poleks ta seda raha puudutanudki , kuid nüüd kaalusid rahatähed Allika peremehe kõik muud tunded üles ning ta korjas sulase antud summa laualt kokku , pistis sõnalausumata tasku ning lahkus saunakambrist . </s> <s> Harald vaatas talle muiates järele . </s> </p>
<p> <s> Kui Tagavälja Villem vastu uut aastat merelt koju tuli , oli tal esimene asi ema käest küsida , kuidas Tereese elab . </s> <s> " Ei tea temast midagi . </s> <s> Räägitakse , et olevat kodunt ära läinud , linna , " vastas Mari . </s> <s> Villemile tuli see lausa üllatusena . </s> <s> " Linna ! </s> <s> Mida siis sinna ? " – " Ega minagi tea . </s> <s> Olevat emaga enne veel kõvasti tülli läinud , siis pannudki salaja minema . </s> <s> Ühel hommikul olnud aga voodi tühi . </s> <s> Sihukese tulihargiga nagu see vana Ann-Leena on ju võimatu läbi saada . </s> <s> Oma lapski vihkab . " </s> <s> – " Läks ta siis linna tööd otsima või ? " – " Eks vist muidugi . </s> <s> Ega ilma tööta kusagil läbi saa . </s> <s> Leo olevat ka jalga lasknud . " </s> <s> – " Või Leo ka ! " imestas Villem . </s> <s> " Nii oli kuulda . </s> <s> Kes nende asju täpselt teab . </s> <s> Või nad kellegagi läbi käivad või oma asjadest räägivad . " </s> <s> Villem jäi mõttesse . </s> <s> Tereese linna ! </s> <s> Kust tal see linnamineku plaan siis nii järsku ? </s> <s> Kevadel ei lausunud ta sellest sõnagi . </s> <s> " Kas mulle suve jooksul mingit kirja tulnud ei ole ? " – " Ei tea küll , et oleks . </s> <s> Teistele ikka vahetevahel jah , aga ei mäleta , et sinule . " </s> <s> Ema askeldas pliidi juures , siis alustas uuesti : " Vaherpõllu omad hakkasid ju Tingu Liine juures palvetunnis käima , Maie ja Tereese mõlemad . </s> <s> Vana Ann-Leena saatnud Leo jahipüssiga palujaid hirmutama . </s> <s> Poiss siis läkski . </s> <s> Ja kui usuhullustajad parajasti Tõnu-Hansu masinarehes põlvili maas olid , lasknud Leo paar soolalaengut , ühe palvevenna , teise Tingu Liine pihta . </s> <s> Maie ehmatas sellest , läks peast segaseks ning jooksis metsa . </s> <s> Oli nädalapäevad kadunud . </s> <s> Terve küla käis teist otsimas . " </s> <s> – " Aga Tereese ? " – " Ei sellel olnud vist häda midagi . </s> <s> Aga enne linna minekut , kartulivõtmise ajal , olevat küll väga haige olnud . </s> <s> Redutanud laudalakas ega tulnud tuppa mitte söömagi . " </s> <s> – " Tereese haige ! " imestas Villem . </s> <s> " Jah , niimoodi oli kuulda . </s> <s> Ega minagi paremini tea . </s> <s> Õllepoe Leontiine oli meil sügisel pullipäevi tegemas , tema ikka teab neid külauudiseid . </s> <s> Ega Vaherpõllu omad ise räägi midagi . </s> <s> Seda püssilaskmistki ei teadnud kaua aega keegi , kes tegi . </s> <s> Aga Leo oli meie Gustavile ise purjus peaga rääkinud , et tema . </s> <s> Vanamoor käskinud minna , et siis tuleb ehk usklikel aru pähe tagasi , kui natuke hirmutada . </s> <s> Kes seda Leo juttugi teab , ilmast ilma nina täis . </s> <s> Ann-Leena ajab samagonni ja müüb kalli raha eest külapoistele . </s> <s> Seal käivad ju kõik koos , nii Kivinõmme kui Väliku omad . </s> <s> Va Umboja Juku sepitseb salmikesi ja laulab teistele ette . </s> <s> Nii kui koerakari saunakaldas , hambad irevil . </s> <s> Ann-Leena paneb puskarile veel seebikivi hulka , et hästi kange oleks ja kõrvetaks . </s> <s> Putkala Sass oleks äärepealt ära surnud . </s> <s> Oli tükk aega pime , Ann-Leena solk võttis silmanägemise ära . </s> <s> Seal see Leogi seda võtma õppis . </s> <s> Nüüd häda käes , et poiss joob . </s> <s> Kes käsib samagonniga hangeldada . </s> <s> Kui ausal teel raha ei saa , siis niisugusel moel teda hankida ka ei maksa . </s> <s> Aga noh , ühesugused vargad ja sulid nad seal kõik koos , " lõpetas Tagavälja Mari üleaedsete põhjamise. Villem nagu ei kuulnudki ema juttu , sest tema mõtles ainult Tereesele . </s> <s> Temale ei mahtunud kuidagi pähe , et Tereese niimoodi linna läks , ilma et temale midagi oleks teatanud . </s> <s> Oli siis Tereesega vahepeal midagi juhtunud või ? </s> <s> Ning Villem otsustas Vaherpõllule minna ja vana Ann-Leena enda käest küsida . </s> </p>
<p> <s> Vaherpõllu perenaine istus köögis pliidi ees ja kooris parajasti kartuleid , kui Villem sisse astus . </s> <s> Ta saatis tulijale ebasõbraliku pilgu ega teinud naabripoisist suurt väljagi . </s> <s> Villem pani tähele , et Ann-Leena silmad välkusid kurjalt , nii nagu Aliidel ja Leolgi . </s> <s> " Ma tulin vaatama , kuidas Tereesega on ? " </s> <s> Ann-Leena oli tükk aega vait , siis lausus ta nagu vastu tahtmist : " Tea ma temast rohkemat kui sinagi . " </s> <s> – " Kuulsin , et ta olevat linna läinud . " </s> <s> – " Kui sa juba seda tead , et ta sinna läks , mida sa siis veel siit tulid küsima , " oli ebasõbralik vastus . </s> <s> " Aga millisesse linna ? " – " Ära minu käest küsi . " </s> <s> – " Ma mõtlesin , et teie ikka teate . </s> <s> Kas ta siis seda kellelegi ei öelnud , kuhu ? " – " Ei . </s> <s> Ära ta siit kadus . </s> <s> Kas ta läks linna või kusagile mujale , pole meil teada . " </s> <s> – " Kuulsin , et ta olevat enne minekut raskesti haige olnud ? " – " Siin ta jooksis jah seda palvemaja vahet , eks ta sealt selle haiguse korjas . " </s> <s> – " Mis haigus tal siis oli ? " – " Küllap läks peast lolliks , mis muud . </s> <s> Ega siis ükski inimene niisugust palumist välja ei kannata . </s> <s> Niikaua halisevad , suu püsti taeva poole , kuni aru kaob . " </s> <s> – " On see tõsi ? " – " Ei tea mina , mis siin tõsi on või mis vale . </s> <s> Ära nad siit kaovad kõik , kuhu , kust mina seda tean . </s> <s> Kõige enne läks Aliide , siis Elviira , nende järel mõlemad poisid , nüüd kadus Tereese ka . </s> <s> Eks nad lähe laia maailma otsima , kus parem on . " </s> <s> Kuigi Ann-Leena ütles seda kuidagi hoolimatul , ükskõiksel toonil , oli selles ometi midagi ääretult kurba ja valulikku . </s> <s> Ta tõusis , võttis kartulikorvi ning tatsas õue . </s> <s> Villem järgnes talle sama targalt , kui oli tulnudki . </s> <s> Imelik , kuidas Vaherpõllu ema ei teadnud , kuhu ta lapsed kodunt kaovad . </s> <s> Lihtsalt lähevad ning ei anna endast hiljem enam mingit elumärki . </s> <s> Tagaväljal küll niimoodi ei olnud . </s> <s> Ka nemad läksid , kuid vanemate täiel teadmisel . </s> <s> Ema saatis nad kõik teele ja muretses ka veel siis nende pärast ning pidas sidet , kui nad juba läinud olid . </s> <s> Tagavälja ema teadis täpselt , kus keegi tema lastest oli ja kuidas kellegi käsi käis . </s> </p>
<p> <s> " Noh , kas käisid Vaherpõllul ära ? " küsis ema , kui Villem tagasi tuli . </s> <s> " Jah . " </s> <s> – " Said midagi teada ? " – " Ei . </s> <s> Ann-Leena ei tea isegi , või ei tahtnud ta mulle öelda . " </s> <s> – " Usun küll , et ta ei tea . </s> <s> Seda Tereeset on ta juba sündimisest peale vihanud . </s> <s> Küllap oled sinagi kuulnud , miks . " </s> <s> – " Olen . </s> <s> Tereese ise ütles , kui me alles väikesed olime . " </s> <s> – " No näed . </s> <s> Nagu oleks laps selles süüdi , kuidas või kelle läbi ta ilmale on tulnud . </s> <s> Seepärast nad lähevadki , igaüks ise tuulde , nii et keegi ei näe ega kuule . </s> <s> Meil on loota , et Gustavgi jääb , aga Vaherpõllul on mõlemad poisid juba teab kus ilma otsas . </s> <s> Ja ega seal tüdrukuidki enam . </s> <s> Maie on peast segane , hulgub ringi ja käib mööda palvetunde , Leonoore on maast madalast ära hellitatud , ei hakka talle ükski töö kätte ega midagi . </s> <s> Nüüd oli kuulda , et on linna õmblust läinud õppima . </s> <s> See on talle võib-olla paras paik , sest mis talutöö tegijat sihukesest illukesest saab . </s> <s> Ellen alles noor – ja ongi kõik . </s> <s> Eks Jürigi lootnud , et kui pojad kasvavad , hakkavad talu pidama , aga ei . </s> <s> Nii kui kaela kandma said , nii läksid . </s> <s> Nüüd vanemad ei teagi , kus nad on , nagu poleks neid olnudki . " </s> <s> Villem oli nõutu . </s> <s> Mida teha või kust Tereeset otsida ! </s> <s> Ta teadis ainult , et Tereese linna läks , see oli kõik . </s> <s> Kuid millisesse linna , kas Rakverre või koguni Tallinnasse , seda ei osanud keegi öelda . </s> </p>
<p> <s> Villem tõi välismaareisilt isegi uue viiuli kaasa , nii nagu ta Tereesele lubas , ja mängidagi oskas ta sellel juba mitu head lugu , kuid polnud , kellele oma uut muusikariista näidata . </s> <s> Elu tundus ilma Tereeseta tühi ja kõle , päevad igavad ja hallid . </s> <s> Ühel päeval peale uut aastat , kui juba hea reetee oli , rakendas Villem hobuse saani ette ning sõitis Rakverre Tereeset otsima . </s> <s> Ta sirvis läbi kogu linnaelanike nimekirja , kuid Tereese nime ta ei leidnud . </s> <s> Ainuke võimalus , kui ehk ilma sisse registreerimata . </s> <s> Kuid ta pidi ju ometi tööd tegema , et ära elada ja sel juhul pidi ta olema kusagile ka sisse kirjutatud . </s> <s> Villem ei teadnud , mida teha . </s> <s> Nii suurest linnast nagu Tallinn oli Tereese otsimine veelgi mõttetum . </s> <s> Ehk tuleb juhus appi , sest eks ta kunagi ikka koju tule ema ja isa vaatama , püüdis Villem ennast lohutada . </s> <s> Kuid juhust ei tulnud ja nõnda sai talvest kevad ning Villemil oli taas mereleminek käes . </s> <s> Igaks juhuks käis ta korraks veel Vaherpõllul , sest oli ju Elviira kuulduste kohaselt Tallinnas , võib-olla saab tema kaudu Tereesele jälile . </s> </p>
<p> <s> Ann-Leena võttis Villemi sama vaenulikult vastu nagu sügiselgi . </s> <s> Ei pakkunud naabripoisile isegi mitte istet . </s> <s> " Tulin vaatama , kas Tereese ehk talve jooksul kodus pole käinud , " alustas Villem ukse kõrval seistes . </s> <s> Jälle vilkusid Ann-Leena silmad kurjalt , kui ta ilmse vastumeelsusega vastas : " Pole teda siin näha olnud ei suvel ega talvel . " </s> <s> – " Aga Elviira ? </s> <s> Kas tema ka mitte ? </s> <s> Elviira aadressi ehk ikka teate ? " – " Mis sul temaga asja ? " – " Ma mõtlesin , et Elviira kaudu leiaksin ehk ka Tereese üles . " </s> <s> – " Ei tea ma ka seda , kus ta on . </s> <s> Tallinnas kuulukse olevat ja see on kõik . </s> <s> Minu vanainimese pea ei oska neid keerulisi uulitsate nimesid meeles pidada . </s> <s> Majadel numbrid ja kortlitel numbrid , kes neid järele oskab öelda . " </s> <s> – " Aga kui ehk Ellen ? </s> <s> Kas Elviira koju pole kirjutanud ? " – " Pole meie ühtki kirja näinud . </s> <s> Eks nad ole läinud kaduma . </s> <s> Meie seal Oru poe juures ei käi . </s> <s> Sinna pidavat ikka kirju tootama . </s> <s> Aga ei meie tea neist midagi . </s> <s> Seitungit meie ei loe ega käi ka kirju passimas . </s> <s> Leonoore talvel kirjutas , Õllepoe Leontiine tõi ära , oli nende seitungi vahele torgatud . </s> <s> " </s> </p>
<p> <s> Jälle tuli Villem Vaherpõllult pika ninaga tagasi . </s> <s> Imelik , millest küll see naabriperenaise vaenulikkus tema vastu ? </s> <s> Ega ta siis paha pärast Tereese järele ei küsinud . </s> <s> Kui ka vanad omavahel kunagi pahuksisse läksid , miks pidi siis sellepärast lapsi vihkama . </s> <s> Ja Villem sõitis ka sel kevadel merele , nagu eelmiselgi aastal , kuid sootuks raskema südamega . </s> </p></div2></div1>
    </body>
  </text>
</TEI>
</teiCorpus>
</teiCorpus>
