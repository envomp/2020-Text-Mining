<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kõik võimalused maailmas </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kõik võimalused maailmas </head>
<p> <bibl> <author> <s> Indrek Hargla </s> </author> </bibl> </p>
<p> <s> Eloan oli Berdookia Khaaniriigi Guulide dünastia viienda valitseja Hogmondi tütar . </s> <s> Veel oli ta riigi kõige ilusam tüdruk . </s> <s> Ilus nagu armastus ise — nii temast räägiti ja vahest ka lauldi . </s> <s> Kosilasi ... nojah , neid ju oli , aga Hogmond ei kiirustanud laulatusega . </s> <s> Sellisele iludusele oli tarvis suurkhaani soost kaasat . </s> <s> Eloaniga on talle avatud kõik võimalused maailmas ja vähema kui suurkhaani Tharantose pojaga ei kavatsenud Hogmond leppida . </s> <s> Eloan oli isa sellise poliitikaga väga rahul . </s> <s> Miks ? </s> </p>
<p> <s> Kas ei tahtnud ta kogu maa valitsejannaks saada ? </s> </p>
<p> <s> Vaevalt . </s> <s> Ta ei mõelnud sellele eriti . </s> </p>
<p> <s> Õieti ei mõelnud ta oma kahekümnendast sünnipäevast alatas eriti üldse . </s> <s> Ja kui mõtles , siis lossist versta kaugusele jäävale rannale — sellele , mida linnast , sadamast ja lossist lahutas tihe metsaviirg ja mille liivane mereäär oli ediktiga ligipääsetav ainult khaaniperekonnale endale . </s> </p>
<p> <s> Veel mõtles ta — niivõrd , kui seda mõtlemiseks saab nimetada — noorele meremehele Rigvinorile . </s> </p>
<p> <s> Iga kord , kui Rigvinor oli Berdookias , hiilis ta salaja rannale , kohtas seal Eloani ja ... </s> </p>
<p> <s> Nojah , nad olid armukesed . </s> </p>
<p> <s> See oli sedasorti nooruslik armastus , mis ei hoolinud millestki muust kui armastusest , oli selle üle uhke ja ülbe ja nautis kõiki väljakutseid , mida tema keelatus esitas . </s> <s> Aga mõlemile oli see midagi esimest tõelist , koos kõige selle juurde kuuluvaga . </s> <s> Kõik oli omal kohal — kuuvalgus ; saladus ; vältimatu lahkuminek pärast kirgliku ööd ; õrnalt vastu kaldakivisid loksuv merevesi ... </s> <s> Romantika . </s> <s> Aga nad armastasid teineteist ikka päris tõsiselt . </s> <s> Ja nende kehad ei teinud sellest saladust . </s> </p>
<p> <s> Nad kohtusid alati ja ainult seal rannaribal , mujal polnud nende jaoks kohta . </s> <s> Nad ei hoolinud , et nende riided ja seejärel seljad said liivaseks ; nad ei hoolinud , et sellel kõigel ei saanud olla rahulikku lõppu . </s> <s> Nad uskusid , et neile on avatud kõik võimalused maailmas , et armastus ise kirjutab ette kõik vajaliku . </s> <s> Jah , Eloan oleks olnud nõus Rigvinoriga põgenema , kui oleks olnud , kuhu põgeneda . </s> <s> Kuid ta lootis , et kõik saab korda ka ilma selliste melodramaatilitse abinõudeta . </s> </p>
<p> <s> Igatahes , praegu oli ta noor , oma ilu kõrgpunktis , ihkas ja tahtis seda poissi . </s> <s> Ja siin ta oli ! </s> <s> Tagasi jälle mõnelt pikalt reisilt , tugevam ja kirglikum kui iialgi varem . </s> <s> Armunum kui iialgi varem . </s> </p>
<p> <s> Nad lebasid alasti ja õnnelikuna rannaliival , kuuvalgus maalis nende kehasid , suveöö ise ammutas oma romantikat nende armastusest . </s> <s> Kui nad olid puhanud , alustasid nad jälle . </s> <s> Homme pidi Rigvinor taas lahkuma , kaubareisile saladuslikule Ramadase saarele . </s> </p>
<p> <s> Eloan ei teadnud , miks ta äkki silmad avas . </s> <s> Tavaliselt ta ei teinud nii , kui Rigvinor ... </s> <s> Aga nüüd ta avas silmad , kergitas ennast pisut ja jäi vaatama mere poole . </s> <s> Mingi seletamatu tunne ... või oli see hääl ? </s> <s> Kala ? </s> </p>
<p> <s> " Oota , Rigvinor ... </s> <s> Ma kuulsin midagi ! " </s> </p>
<p> <s> " Mida , kallis ? </s> <s> Sina olid ainus , kes siin häälitses . " </s> </p>
<p> <s> " Ei , keegi oli veel . " </s> </p>
<p> <s> Ta kergitas ennast veel , lükkas poisi hõõgava keha enda pealt ja nägi ... </s> <s> Silmanurgast , viivuks , aga nägi ... </s> <s> Midagi sulpsatas vette tagasi , midagi või kedagi , kes oli ennast püüdnud varjata , kes oli neid vaadanud . </s> <s> Aga ta nägi seda , teda . </s> <s> Ilmselt Eloan karjatas . </s> <s> Kui Rigvinor ennast ümber pööras , oli saladuslik pealtvaataja juba kadunud . </s> <s> Kuid meremehe teravad veega harjunud silmad tabasid kerge lainetuse , ringid veepinnal . </s> <s> Keegi oli sukeldunud . </s> </p>
<p> <s> " Mis see oli , Rigvinor ? " </s> </p>
<p> <s> " Nägid sa teda ? " </s> </p>
<p> <s> " Vist . </s> <s> Ma ei tea , pole kindel . </s> <s> Midagi rohekat , nagu oleks olnud juuksed . </s> <s> Ja nägu ... </s> <s> Jah , ma arvan , et ma nägin nägu . " </s> </p>
<p> <s> Rigvinor ohkas , tõmbas liivalt oma mantli ja kattis sellega enda ja tüdruku . </s> </p>
<p> <s> " Siis oli see tema , " ütles ta viivu pärast . </s> </p>
<p> <s> " Kes ? " </s> </p>
<p> <s> " Merineitsi . </s> <s> Ma olen teda varemgi näinud . " </s> </p>
<p> <s> Eloan tõmbus armastatust eemale . </s> </p>
<p> <s> " Merineitsi ? </s> <s> Sa tunned merineitsit ? " </s> <s> Ja tema hääles lõlas kõige siiram ja ehedam armukadedus . </s> </p>
<p> <s> " Rahune . </s> <s> Ma ei tunne teda . </s> <s> Ütlesin ju ainult , et olen teda varem näinud . </s> <s> Või vähemalt ma arvan , et see on seesama . " </s> </p>
<p> <s> " Kus sa teda näinud oled ? " küsis tüdruk umbuslklikult . </s> </p>
<p> <s> " Merel , kus mujal ? </s> <s> Muidugi pole ma alati kindel olnud , kas see ikka on merineitsi . </s> <s> Räägitakse , et kunagi oli mererahvast palju rohkem olnud . </s> <s> Mõned ei usu üldse , et nad kunagi olemas on olnud . </s> <s> Aga ... aga mina olen teda näinud . " </s> </p>
<p> <s> Tüdruk rullus taas poisi haardesse ja tõmbas mantli tihedamalt ümber . </s> </p>
<p> <s> " Kus merel ? " küsis ta . </s> <s> " Räägi mulle ! " </s> </p>
<p> <s> " Lihtsalt merel . </s> <s> Mõnikord , kui ma olen tekil üksinda , olen näinud vetest kerkivat üht roheliste juustega pead . </s> <s> Naisepead ... </s> <s> Nojah , ta vaatab mind . </s> <s> Vahest olen mõelnud , kas ta mitte ei saada mind . </s> <s> Ma pole sellest kellelegi rääkinud , aga keegi teine pole ka öelnud , et oleks merineitsit näinud . " </s> </p>
<p> <s> Eloan sasis käega Rigvinori juukseid , tõmbas ta pea endale lähemale ja sosistas talle siis hammastega poisi kõrvalesta hammustades : </s> </p>
<p> <s> " Aga kust ma tean , et ikka veel merineitsi on ? </s> <s> Äkki on ta ka mõnikord laevatekile roninud ? " </s> </p>
<p> <s> " Jäta ! </s> <s> Sa ju tead , et ma ei ... " </s> </p>
<p> <s> " Jah , ma tean . </s> <s> Aga kust ma tean , et keegi sind samamoodi ei armasta kui mina ? " </s> </p>
<p> <s> Varsti läksid nad rannalt ära . </s> <s> Eloan pidi lossi naasma ja Rigvinor kaptenile raporteerima . </s> <s> Ramadas oli kaugel ja ohtlik — mehed pidid olema värsked ja puhanud . </s> <s> Puhkasid nad tavaliselt hästi — seda oli kuulda laevakaaslaste juttudest kõrtsitüdrukutega nauditud armastusest . </s> <s> Rigvinor pidi endale tihti keelde hammustama , et mitte hüüatada , et need ostetud poosid pole pooltki sellest , mida tema ja Eloan ... </s> </p>
<p> <s> Aga ta ei saanud . </s> </p>
<p> <s> Laev lahkus koidikul . </s> <s> Rigvinor lootis , et Eloan seisab aknal , nutab ja lehvitab talle . </s> </p>
<p> <s> Eloan seisis aknal , nuttis ja lehvitas talle . </s> </p>
<p> <s> Khaanilossis elas üks vana naine — Olga oli ta nimi . </s> <s> Kui Eloan oli noor ja ilus nagu armastus ise , siis Olga oli vana ja kole nagu surm . </s> <s> Ometi oli Olga ainus , kellele Eloan oma armastusest söandas rääkida . </s> <s> Olga oli olnud kunagi Eloani ema amm . </s> <s> Ta oli alati lossis elanud . </s> <s> Alati . </s> <s> Nüüd oli Olga pensionil , ootas surma ja nautis viimaseid hetki Eloani kasuvanaemana . </s> <s> Eloan ei mäletanud oma ema — ta oli surnud ammu . </s> <s> Aga Olga mäletas Eloani ema Elöhinat ja jutustas talle lapseeast peale lugusid tema emast . </s> <s> Olga oli muutunud Eloanile ema , vanaema ja kõige usalduslikuma seltsidaami vahepealseks . </s> <s> Ja alles siis , kui Eloan kohtas Rigvinori ja armus temasse , sai ta aru , et armastab Olgat . </s> <s> Varem oli ta oma kiindumust vanasse naisesse pidanud millekski nii loomulikuks , mis on alati olemas ega vaja enda lahtiseletamist . </s> <s> Armastus tõi kaasa arusaamise armastusest . </s> <s> Eloan armastas Olgat , usaldas ja uskus teda . </s> </p>
<p> <s> Nüüd nuttis ta vana naise põlvedel ja anus nõu , abi ning lohutust . </s> <s> Ta sai neid kõiki . </s> </p>
<p> <s> " Ojaa , meremehed on tõelised mehed , " sõnas Olga õrnalt tüdruku pead silitades ja tema hääles kõlas seletamatu igatsus . </s> <s> " Nad ei tule küll alati tagasi , aga see on nende juures ka ainus viga . " </s> </p>
<p> <s> " Rigvinor tuleb tagasi . </s> <s> Ta lubas ! " </s> </p>
<p> <s> " Kas Kol-Derath seda ka lubas ? </s> <s> Meremehed armastavad kirglikumalt kui harilikult mehed , aga merejumal armastab neid veelgi suurema kirega . </s> <s> Mõnikord nad lihtsalt ei tule tagasi . </s> <s> Aga ma usun , et sinu armastus teeb Rigvinori õnnelikuks . </s> <s> Ma isegi tunnen seda . " </s> </p>
<p> <s> " Mis meist saab ? " küsis Eloan läbi pisarate . </s> <s> " Siis kui ta siin on , on kõik hästi . </s> <s> Ma ei muretse millegi pärast . </s> <s> Aga kui ta on läinud ... </s> <s> Isa ei lubaks iialgi ... " </s> </p>
<p> <s> " See on sinu enda teha , mitte sinu isa ! " ütles Olga kindlalt ja tõmbas tüdruku pea lähemale . </s> </p>
<p> <s> " Kui see on tõeline armastus ... " </s> </p>
<p> <s> " Jah , on ! </s> <s> Mittetõelist armastust pole olemas ! " </s> </p>
<p> <s> " Siis pead sa seda oma õnneks kasutama . </s> <s> Tõeline armastus antakse inimesele ainult üheks korraks , " ütles Olga kähisev hääl , kui temagi silma pisarad valgusid . </s> <s> " Kui sa usud , et nüüd oled sa Tema leidnud ... </s> <s> Siis , teist võimalust sul enam ei tule . </s> <s> Usud sa ? " </s> </p>
<p> <s> Eloan ei vastanud . </s> </p>
<p> <s> " Sa oled noor ja ilus , Eloan , " jätkas naine . </s> <s> " Ja sul on armastus . </s> <s> Sa ei tohi seda käest lasta ! </s> <s> Mina kunagi lasin . </s> <s> Ja sellest ajast pole ma siit lossist lahkunud ... </s> <s> Kuhu mul minna oligi ! </s> <s> Armastuses on kõik vahendid lubatud , Eloan , kas kuuled ! </s> <s> See on antud ainult sinule ja ainult korraks . </s> <s> Ja sa ei tohi kahelda . " </s> </p>
<p> <s> " Ma ei kahtle milleski ! </s> <s> Ma armastan ainult Rigvinori . " </s> </p>
<p> <s> " Jah , ma tean . </s> <s> Tean , et oled maitsnud armastuse vilju teistegagi ... " </s> </p>
<p> <s> Hoolimata oma nutust Eloan kahvatas . </s> <s> Sellest polnud ta kunagi julenud Olgale rääkida ! </s> </p>
<p> <s> " Kuid seda enam tunnen sinus praeguse kire lõpmatust ... </s> <s> See kõik oli varem . </s> <s> Armastuses on kõik vahendid lubatud . </s> <s> Kõik võimalused maailmas . </s> <s> Kui sa usud , et Rigvinor on ainus Tema ja Tõeline , pead sa julge olema , ega milleski kahtlema . " </s> </p>
<p> <s> Kaua istus Eloan veel Olga kambris ja kuulas lugu vana naise armastusest , mis lõppes surma , õnnetuse ja mittemillegagi . </s> <s> Olga oli samuti olnud noor ja ilus . </s> <s> Aga ta ei kasutanud oma armastust õnne nimel . </s> <s> Ta oli olnud uhke ja upskas , lasi õnnel sõrmede vahelt libiseda . </s> </p>
<p> <s> " Armastuses , Eloan , on kõik lubatud ! </s> <s> Kõik ! </s> <s> Kõik vahendid maailmas . </s> <s> Kasuta neid ! " </s> </p>
<p> <s> Ka Olgal olid kunagi kõik võimalused maailmas . </s> <s> Ta lõpetab unustatud ja üksiku ammena Hogmondi lossis . </s> <s> Maailmal on tema jaoks nüüd ainult üks võimalus . </s> </p>
<p> <s> Tavaliselt tullakse Ramadaselt soolalõhelastiga tagasi enne sügisesi torme . </s> <s> Sedapuhku jäid nad aga juba minekul tormi kätte ja " Caali " veetis sadama dokis parandusteks nädala rohkem kui kauplemiseks tarvis . </s> </p>
<p> <s> Nad palusid Yarlaid , Kol-Derathi ja teisi jumalaid , et nad kogunevad pilved laiali ajaksid , sest tagasi minema nad pidid . </s> <s> Järgmised sügistormid on veelgi hullemad . </s> <s> Ramadasel ei sallita eriti võõraid , pealegi lähenes seal ohverduste aeg ning religioosne fanatism , mis saareelanikke sügise saabudes valdab , ei huvitu eriti sadamarahust ... </s> </p>
<p> <s> Tagasiteel tuli torm läänest , oli karmim , julmem ja surmavam kui tavaliselt . </s> <s> See oli sedasorti torm , mis ei hooli laevameeste oskustest , vaid mängib õnnega . </s> <s> Kui sa haistad teda varem , jõuad purjed kokku rehvida , jõuad tema eest pakku ... </s> <s> Kui sul on õnne ... </s> <s> Neil ei olnud . </s> </p>
<p> <s> Kui märatsevad lained juba mehi mastidest alla rebisid , kui kapten Vorstak kramplikult roolirattast kinni hoidis — ookeanipühitud tüürimehe asemel — ja karjus , et ta ei anna oma laeva merehulgustele , mõtles Rigvinor Eloanile . </s> </p>
<p> <s> Kas nii peabki kõik lõppema ? </s> <s> Lihtsalt üks torm ... ja ongi kõik ? </s> <s> Et tuleb laine , pühib su laevalaelt ja edasi ei tule enam midagi . </s> </p>
<p> <s> Laine tuli , pühkis ta laevalaelt aga ... edasi tuli veel midagi . </s> </p>
<p> <s> *** </s> </p>
<p> <s> Läänekaare tuuled tõid Berdookia randa hirmsad rajud , kuid ei sõnumeid " Caali " saatusest . </s> <s> Närvilised kaupmehed käisid iga päev sadamas , ootasid , lootsid . </s> </p>
<p> <s> Keegi ootas " Caalit " veel , keegi , kes ootas , lootis ja armastas . </s> <s> Eloan aga ei saanud käia sadamas . </s> <s> Ta istus murest murtuna lossiaknal , kuni ootus kadus ja jäi ainult lootus ja armastus . </s> <s> Sügistormid möllavad Berdookias kaua , kuid ei too siia jääd ega lund nagu juhtuvat sel ajal põhjas . </s> <s> Seal kortsutavad külmad hingused sügiseste tormide raevukad lained jäistesse valgudesse . </s> <s> Ja Radamas jäi põhja . </s> <s> Veel ükski laev polnud siiani Radamasele talvituma jäänud ... </s> </p>
<p> <s> Aga sügis tähendab Berdookia sadamale seda , et siia ei tule enam kaua ühtegi laeva . </s> <s> Kui " Caali " nüüdseks naasnud ei ole , ei tule ta enam kunagi , otsustasid kaupmehed , kirjutasid saabumata jäänud soolalõhe kahjude lahtrisse ning läksid kindlustusagente kiusama . </s> <s> Ent Eloan ei saanud Rigvinori lihtsalt maha kirjutada ega minna nõudma kahju hüvitust . </s> </p>
<p> <s> Aga ta läks ikkagi . </s> </p>
<p> <s> Berdookia viljakatest metsadest ja tasandikest kaugele itta jäävad Korgorathi mäed oma teravate tippude ja hirmsate kuristikega . </s> <s> Vähe rändurile sobivaid teid läbivad mägesid , kuid tavalised rändureid seal ei käigi . </s> <s> Korgorathis käivad palverändurid . </s> <s> Kunagi , siis kui inimesi veel maailmas ei olnud , olevat Korgorathi kõrgeimal tipul Getmannel sündinud viimase draakoni ja viimase titaani ühendusest Yarlai — tiibadega lohepeaga hiiglane , kes nägi , et maa oli liiga tühi ja lendas Igaviku Isanda juurde . </s> <s> Ta ütles , et pärast draakonite ja titaanide väljasuremist jääb maal nagu elu väheks . </s> <s> Igaviku Isand oli Yarlaiga nõus ning raius ta mitmeks tükiks . </s> <s> Tiivatükkidest valmistas ta linnud ; sisikonnast roomajad ja putukad ; kätest ja jalgadest mehed ning naised ; karvadest karud ja muud loomad ... no ja nii edasi . </s> <s> Millistest osadest täpselt midagi loodi , teavad ainult preestrid ja täielikult mitte nemadki . </s> <s> Puuduvate teadmiste otsimisel korraldavad nad riitusi , milliseid usuvad neid ühendavat Igaviku Isandaga . </s> <s> Kas nad kunagi kõik välja selgitavad ... kes seda teab ? </s> <s> Aga ehk siis saavad nad lõpuni kirjutada Loomise Raamatu , mis juba aastatuhandeid aina täieneb ja ikka veel pooleli on . </s> <s> Ühte aga usutakse kindlalt — Yarlai ohverdas ennast elu sünniks , lasi ennast tükkeks raiuda , et inimkond , loomad , putukad , kalad ja kõik ülejäänud loodud saaksid . </s> <s> Yarlai oli suuremeelne ja üllas , Yarlai oli ju jumal . </s> <s> Tal olid kõik võimalused maailmas , et ise selle valitsejaks saada , sest peale tema isa ja ema surma ei jäänud ju ühtki teist elusolendit . </s> <s> Tal olid kõik võimalused saada kõige isandaks aga tema ... tõi ennast ohvriks . </s> <s> Aga kui Igaviku Isand nägi , et elusolendid maal üksi on , saatis ta sinna veel mitu jumalat juurde . </s> <s> Üks neist oli Kol-Derath — merejumal . </s> <s> Ja siis oli veel Farlik , kes kadestas Yarlai saatust , põgenes Igaviku Isanda juurest ja hakkas tema loodudt hävitama . </s> <s> Igal juhul oli igas elusolendis midagi jumalikku ja Yarlailt päritut . </s> <s> Getmanne ja selle ümbrus oli aga pühakohaks , kuhu palverändurid ikka teel olid . </s> </p>
<p> <s> Hogmondil ei olnud tütre rännulemineku vastu midagi — oli ju Eloanil käes lõpuks meheleminekuiga ning palverännak Getmannele — sellele viljakuse ja sünni sümboli mäetipule — oli igati kohane . </s> <s> Paljud neidised rändasid sinna enne abielusängi minekut , palvetasid Yarlai ja Igaviku Isanda poole , lootes endast leida ja anda samapalju elu kui Yarlai kunagi . </s> </p>
<p> <s> Palverännak Getmannele oli komme , traditsioon ja Hogmond ei keeldunud . </s> </p>
<p> <s> Aga Eloan ei läinud hoopiski Korgorathi mägedesse Getmanne tippu . </s> </p>
<p> <s> Sadakond aastat tagasi oli Guulid kibedas vaenus Bulattidega . </s> <s> Guul ja Bulat olid ju vennad , mõlemad legendaarse Ishaili pojapojad . </s> <s> Aga troonile tahtsid mõlemad . </s> <s> Guul oli vanem , aga Bulat rohkem kiindunud maagiasse . </s> <s> Kõik Berdookia võlurid asusid Bulati võitlusesse . </s> <s> Aga olid olnud kibedad põuaastad ning rahvas ei sallinud eriti käpardlikke võlureid . </s> <s> Ja viimastel ei lastud selgitada , et võlukunst just alati vihma ei suuda manada , midagi peab jääma ka jumalatele ... </s> <s> Aga võlureid ei kuulatud ning Bulat sai tugevalt lüüa . </s> <s> Pärast seda kihutati kõik võlurid Berdookiast minema ja maagiakunst keelati ära . </s> <s> Selgus , et riik elas ilma maagiata kah päris hästi . </s> </p>
<p> <s> Aga ikkagi jäid rahvasuhu legendid , et kusagil kaugel üle Korgorathi mägede , seal kus elavad kentaurid ja muud veidrad olendid , keda preestrid kuidagi ei suutnud Loomise Raamatusse kirjutada , et seal on võlurid veel elus ning oma maagiakunsti edasi arendanud . </s> </p>
<p> <s> Võlurid olid keelatud , aga neist räägiti . </s> <s> Salaja , vaikselt , aga räägiti . </s> <s> Võlurid ei pidavat miskiks Yarlaid , tema ohverdust ega preestrite püüdlusi . </s> </p>
<p> <s> Eloan ei julenud kellelegi sõna poetada oma reisi tegelikust eesmärgist . </s> <s> Ta võttis kaasa oma neitsiorja ja kaks eunuhhist vahisõdurit . </s> <s> Kui Getmanne tipp paistma hakkas , jättis ta nad ootama , sest palverännakule mindi üksi . </s> </p>
<p> <s> Üksik tütarlaps ületamas Korgorathi , minemas maale , millest puudusid kaardid , rändamas maagide juurde ... </s> <s> Eluohtlik teekond ? </s> <s> Muidugi ! </s> </p>
<p> <s> Aga ta jõudis kohale . </s> </p>
<p> <s> Kentaur Drihtogonis — vana ja heasüdamlik hulkur , nagu ta oli — leidis tüdruku poolkülmununa mäekurust ja viis ta võlur Stanovoldi juurde . </s> </p>
<p> <s> " Khaanitütar , mõelda vaid , " kuulis Eloan kentauri omaette pomisemas , kui nad võluri aasadele ratsutasid . </s> <s> " Terve maailm on tema ees valla , kõik võimalused ... </s> <s> Aga tema ronib siia Stanovoldi juurde ja mingi meremehe pärast . </s> <s> No on alles ajad ... " </s> </p>
<p> <s> Rigvinor ärkas , õigemini toibus minestusest . </s> <s> Ta ei mäletanud midagi , kuidagi rääkisid tema külmunud ihuliikmed talle millestki külmast , märjast ja libedast . </s> </p>
<p> <s> Aga ta oli elus , ta lebas kividel ja kuulis laulu . </s> </p>
<p> <s> Laulu , mis ei kõlanud üheski Rigvinorile tuntud harmoonias , ei olnudki nagu ainult laul ... aga ometi oli see laul . </s> </p>
<p> <s> Merineitsi lamas selili rannakividel , käed pea all , soomustega kaetud kokkukasvanud jäsemed merevette lükatud ja laulis . </s> </p>
<p> <s> Mõne päeva möödudes sai Rigvinor aru , et merineitsi nimi oli Lhulahantlekinlekhlustina ; et laul oligi tema keel ; et nad asuvad üksikul kaljurahnul keset ookeani millelt niipea ta ei pääse ja et toores kala maitseb päris hästi . </s> </p>
<p> <s> " Caali " oli uppunud ja ainult Rigvinori oli Lhu ( nii hakkas mees merineitsit kutsuma ) päästnud . </s> <s> Oli päästnud , kuna oli Rigvinori ammu armunud , lootusetult ja jäägitult . </s> <s> Oli teda alati mööda merd jälitanud ja jälginud , lootnud ja oodanud . </s> <s> Loomulikult oli Lhu ka jälginud kõike , mida nad Eloaniga teinud olid . </s> </p>
<p> <s> Ta oli hakanud Lhu laulu mõistma , see polnudki nii raske , kui arvata võis . </s> <s> Ta rääkis Lhuga , mõistmata , kuidas tüdruk temast aru sai , aga kuidagi ta sai . </s> </p>
<p> <s> " Miks sa mind siia tõid , Lhu ? " </s> </p>
<p> <s> " Aga kuhu siis ? </s> <s> Sa vee all sured . " </s> </p>
<p> <s> " Maale — seal on minu kodu . </s> <s> Ma ei saa siin elada ... sinuga . " </s> </p>
<p> <s> " Aga mina kuival elada ei saa . </s> <s> Aga sinuga olla tahan . </s> <s> Nii nagu sina Eloaniga maal . " </s> </p>
<p> <s> " Vaata , Lhu . </s> <s> Ma olen sulle muidugi väga tänulik , et sa mu päästsid . </s> <s> Või ... seda on raske sõnades öelda ... </s> <s> Sa päästsid mu elu ... </s> <s> Kui mitte sina , oleks ma uppunud . </s> <s> Ja ma olen sulle tänuvõlglane . </s> <s> Ükskõik , mida sa palud , ma teen . </s> <s> Aga siin rahnul ma suren . </s> <s> Aeglaselt suren igatsusse , külma , janusse ja kunagi nälga , sest toorest kala ei saa igavesti süüa . </s> <s> Ja ma ei saa sinuga nii nagu Eloaniga ... mida sa ilmselt pealt nägid ... " </s> </p>
<p> <s> Aga tegelikult ei olnud Rigvinor selles väga kindel . </s> <s> Lhu jalad oli kasvanud soomustatud kalasabasse , kuid ülevalt oli ta nagu harilik naine . </s> <s> Ja väga ilus naine . </s> <s> Ning kalasaba ei hakanudki tegelikult väga puusadest , pigem pisut pealtpoolt põlvi ... </s> <s> Kui päike välja tuli ja Lhu rohekas nahk kiirtevihus sillerdas , kui ta saladusliku näo mehe poole pööras ja oma kummaliskaunis keeles talle laulis , kui ta graatislises poosis lebas kividel ja lainetes siugles ... pööras Rigvinor tihti oma pilgu ära ja üritas maha suruda veidrat rauget ja tuttavat tunnet . </s> <s> Magus ja kutsuv on vastata armastusele , näidata oma tänutunnet ja rahuldada eneseuhkust . </s> <s> Nii lihtne , kerge ja mõnus on vastata armastusele ... </s> </p>
<p> <s> Ühel päeval veeretas Lhu lainetest kaks vaati . </s> <s> Ühes oli soolalõhe ja teises vesi . </s> <s> Mõlemad vaadid olid " Caalilt " . </s> </p>
<p> <s> " Lhu , see ei aita . </s> <s> Ma ei saa siia jääda . </s> <s> Kas sa ei saaks mind viia maale ? " </s> </p>
<p> <s> " Jooksed minema rannalt . </s> <s> Kaugele ja kiiresti , ei vaata enam mere poole , ei mäleta Lhulahantlekinlekhlustinat , lähed Elonaiga . </s> <s> Sa ei usu minu armastust . " </s> <s> See kõlas kui kaunis aaria . </s> </p>
<p> <s> " Ma mäletan sind alati , Lhu ! </s> <s> Ja ma usun sinu armastust . </s> <s> Aga armastusele ei saa vägisi sundida . </s> <s> Sa tahad mind oma vangiks teha . " </s> </p>
<p> <s> " Armastuses kõik lubatud on , " lõõritas merineitsi nukralt . </s> <s> " Kõik vahendid maailmas . </s> <s> Ainult üks kord tuleb armastus ja seda tuleb hoida . " </s> </p>
<p> <s> " Sa võid hoida oma armastust , kuid sa ei tohi mind vangis pidada ! </s> <s> Kui sa viid mind maale , ma luban , et tulen sinuga kohtuma ... sinuga rääkima . </s> <s> Tulen alati , niikaua kui sa soovid seda . " </s> </p>
<p> <s> " Ei ainult rääkida ma taha , armastada tahan sinuga ka . " </s> </p>
<p> <s> No ja seal nad siis jälle olid ! </s> </p>
<p> <s> Kuid iga päevaga jäi Rigvinor üha nõrgemaks ja teadis , et kaua ta siin kaljurahnul enam vastu pidada ei saa . </s> </p>
<p> <s> " Ma suren , Lhu . </s> <s> Ma suren varsti , kui sa mind maale ei vii . " </s> </p>
<p> <s> " Siis armasta mind ! " </s> </p>
<p> <s> " Kas sa siis viid mind maale ? " </s> </p>
<p> <s> " Ja igatsema jään sind alati ja sina ka mu armastust nautima tuled veel kaua ja kaua . " </s> </p>
<p> <s> Selles Lhu väite teises pooles polnud Rigvinor nii kindel , aga elu eest võideldes on kõik vahendid lubatud . </s> <s> Elu antakse sulle ainult üks kord ja selle säilitamiseks on iga võimaluse kasutamine kohuseks . </s> </p>
<p> <s> " Lhu ! " </s> </p>
<p> <s> Ta sirutas merineistile käed ja tüdruk rullus nende tugevasse haardesse . </s> <s> Kui Rigvinor Lhu niisket keha silitas , siis tüdruk laulis ja nuttis ühekorraga . </s> <s> Rigvinor ei saanudki aru , kas ta merineisti rindu suudlevad huuled olid soolased mereveest või pisaratest . </s> </p>
<p> <s> Stanovold ütles : " Preestrid olid Guuli poolel ja võlurid Bulati poolel . </s> <s> Ühed pidid jääma , teised surema . </s> <s> Kaks oli liiga palju . </s> <s> Meie kasutasime Bulatti , preestrid Guuli . </s> <s> Ise poleks need tossikesed teinetesie vastu kätt ealeski tõstnud ... </s> <s> Ja sõda sai vältimatuks . </s> <s> Aga nagu sa isegi tead , on mõnikord kõik vahendid lubatud . </s> <s> Kui usud ; kui tead , et endaks ja enda vastu ausaks saad jääda ainult nõnda , tuleb kasutada kõiki võimalusi maailmas . </s> <s> Meie kaotasime . " </s> </p>
<p> <s> Eloan lebas karunahkades sängil ja vaatas võluri hüti aknast rohumaadele , kus hulkusid kentaurikarjad . </s> <s> Ligi nädala oli ta palavikus soninud , enne kui Stanovoldi rohud ja joogid ta elule tagasi tõid . </s> </p>
<p> <s> " Mulle pole seda kunagi niimoodi õpetatud , " ütles ta . </s> <s> " Kas siis teie olite head ja nemad pahad ? " </s> </p>
<p> <s> " Sulle ilmselt räägiti , et meie olime pahad ? " muigas Stanovold . </s> <s> " Tjah , ehk on neil õiguski . </s> <s> Ega me väga head ei olnud . </s> <s> Igatahses löödi meid pihuks ja põrmuks , paljud said hukka , paljud tarkused läksid kaotsi . </s> <s> Preestrid leidsid , et võlurid on mingid väärmutandid , kes pole sündinud Yarlai ihust . </s> <s> Nende ainsaks mureks oli Loomise Raamatu valmiskirjutamine , klassifitseerimine , süstematiseerimine . </s> <s> Seda raamatut alustati ju väga ammu ja selles polnud sõnagi , et mõned Yarlai tükkidest loodud olendid vallanuks sellist võimu ja väge nagu meie . </s> <s> Me olime midagi muud ja valet , Farlikilt ilmselt ja meist tuli lahti saada . </s> <s> Meid ei huvitanud , kes ja kuidas praeguse elu maailma lõi , meid ei huvitanud mitte selle elu alge päritolu , vaid selle saladuste mõistmine . " </s> </p>
<p> <s> " Kas see pole üks ja sama ? " </s> </p>
<p> <s> " Kas Yarlai oli või mitte — sel pole meie jaoks mingit tähendust . </s> <s> Ma võin ennast muuta kentauriks , kui soovin . </s> <s> Loomise Raamatus pole aga kentauridest ega sellest , et üks olend ennast teiseks võib muuta , sõnagi . </s> <s> Järelikult pole meie Yarlaist ... " </s> </p>
<p> <s> " Aga kas siis Yarlai oli või mitte ? " </s> </p>
<p> <s> " Kes seda teab ? </s> <s> On's see üldse oluline ? </s> <s> Preestrid leidsid , et Yarlaile tuleb pidevalt tänulik olla , näidata oma alandust ja hardameelsust . </s> <s> Nad sirgeldasid oma Raamatusse , et esimesed Suurkhaanid tulid otse Yarlai ihust ja sestap peavad preestrid koos khaanidega alati valitsema , palvetama ja tänama . </s> <s> Nad tahtisd võimu ! </s> <s> Meie tahtsime muidugi ka . </s> <s> Ja ilma igasuguse Yarlai kultuseta ! " </s> </p>
<p> <s> " Aga kus siis teie võimed ja võlukunst pärit on , kui mitte Yarlailt ? " </s> </p>
<p> <s> " Aga me ei tea ju ! </s> <s> On ja kõik ! </s> <s> On võlukunst siit maailmast või mõnest teisest , on ta Yarlailt , Farlikilt või kelleltki muult ? </s> <s> Kust meie teame ? </s> <s> Tähtis on see , mida me suudame . </s> <s> Kui on antud võimed , tuleb neid kasutada . " </s> </p>
<p> <s> " Ja milleks te neid kasutate ? " </s> </p>
<p> <s> " Noh , praegu me taastame vanu kunste . </s> <s> Kunagi , kui tuleb aeg , siis ... " </s> </p>
<p> <s> Stanovold ei öelnud , mis tuleb siis , kuid Eloan võis aimata . </s> </p>
<p> <s> " Ja sa ei karda seda kõike mulle rääkida ? " </s> </p>
<p> <s> " Tead , meie juures ei käi eriti inimesi ... </s> <s> Lobiseda ja vanu aegu meelde tuletada on alati meeldiv . </s> <s> Pealegi ei räägi sa sellest kellelegi . " </s> </p>
<p> <s> Stanovold oli vana , kuid mitte nii vana , et Guuli ja Bulati sõda mäletada . </s> <s> Kui Eloan seda küsis , siis võlur ainult naeris paljutähendsulikult . </s> </p>
<p> <s> " Kui ma võin end kentauriks moondada , siis ... ? " </s> </p>
<p> <s> Nojah , siis ta võis ju ennast kelleks tahes moondada . </s> </p>
<p> <s> " Me elame kauem kui harilikud inimesed . </s> <s> Ja preestrid teavad seda . </s> <s> Seepärast ei peagi nad meid Yarlaist pärit inimesteks . " </s> </p>
<p> <s> " Kas sa saad mind aidata , Stanovold ? " küsis Eloan lõpuks . </s> <s> " Sa tead , miks ma tulin . </s> <s> Ja kui sa mind aitad ... </s> <s> Ma võin kunagi ... " ja samas ta vakatas ning hammustas huulde . </s> </p>
<p> <s> " Suurkhaani naiseks saada , tahtsid sa öelda ? </s> <s> Ja siis võlureid tänutäheks aidata ? </s> <s> Aga sinu meremees ? " </s> </p>
<p> <s> " Ma ei mõelnud seda nii ... " kogeles ta punastades . </s> <s> " Ma tahan Rigvinoriga abielluda . " </s> </p>
<p> <s> " Sa ei pea häbenema . </s> <s> Üle saja aasta pole ma näinud kedagi Berdookiast , kes oleks tulnud siia paluma . </s> <s> Sinu usaldus ja lootus on mulle piisavaks tänuks . </s> <s> Ma ei taha sinult midagi . </s> <s> Aga mida sa minult tahad ? " </s> </p>
<p> <s> Eloan ohkas . </s> <s> Miks ta oli tulnud ? </s> <s> Millele ta lootis ? </s> <s> Kas Rigvinor oli veel elus ? </s> </p>
<p> <s> " On , " ütles Stanovold . </s> </p>
<p> <s> " Ma tahan olla temaga , " ütles ta siis . </s> <s> " Nüüd ja igavesti . " </s> </p>
<p> <s> *** </s> </p>
<p> <s> Kui Stanovold kentauri veristas , pigistas Eloan silmad ja kõrvad tugevasti kinni . </s> <s> Ta teadis , et nende olendite karjad elavad võlurite rohumaadel ainult selleks , et oma isandatele ohverduseks verd pakkuda . </s> <s> Eloan ei huvitanud , kellele ja milleks kentaure ohverdati . </s> <s> Ju siis nii pidi olema . </s> </p>
<p> <s> Ta ei näinud , mida Stanovold verega tegi . </s> <s> Eloani silmi kattis tihe villarätt . </s> <s> Ta kuulis võlurit mingis keeles rääkivat , ta tundis tervaid ja ebameeldivaid lõhnu , kui Stanovold midagi kentauri verega keevasse patta poetas . </s> <s> Siis hakkas ta teadvus vaikselt kuhugi hääbuma . </s> <s> Stanovoldi karjamaja jäi maha , ta kuulis kohinat , mere kohinat , lainete laksumist vastu kivisid , laulu , tundis soolakat veelõhna . </s> <s> Ja korraga ta teadis , et Rigvinor oli elus ja päris lähedal . </s> <s> Väga lähedal ... </s> </p>
<p> <s> " Eloan ? " sositas Rigvinor . </s> <s> " Eloan ... " </s> <s> Aga Lhu kahkjad huuled ei vastanud , vaid suudlesid ta nägu . </s> <s> Merineitsi kalasaba peksis ekstaasis tugevalt vastu vett , pritsmed lendasid Rigvinori seljale . </s> <s> Oma jalgade vahel tundis mees , kuidas soomused ta nahka kraapisid , peaaegu veristasid seda . </s> <s> Lhu sile ja karvadeta ihu vastas iharuses iga ta liigutusele , täpselt nii nagu Eloan seda oli teinud . </s> <s> Küüned tungisid ta selga . </s> <s> Täpselt nii ... nagu Eloan ... </s> </p>
<p> <s> " Eloan ? " </s> </p>
<p> <s> " Rigvinor ? " karjatas Eloan ja viskles karunahast vaipadel Stanovoldi hütis . </s> <s> Poolteadvusetus seisundis tundis ta mehe keha lõhna , tundis tema käsi enda ümber , tundis teda enda sees . </s> <s> Hoomamata , et oli endalt kõik riided seljast rebinud , lõdvestus ta keha jumalikus naudingus ning ta pisaratega segunenud rõõmukarjatused sumbusid huultel naerusuiseks oigamiseks . </s> </p>
<p> <s> " Rig ... </s> <s> Mu kallis Rigvinor ... " </s> </p>
<p> <s> Stanovold vaatas Eloani ekstaasi kurjakuulutava muigega pealt . </s> </p>
<p> <s> Nad ei jõudnud rannani . </s> </p>
<p> <s> Torm tuli ootamatult ja äkki , otsekui Kol-Derathi vihahoog . </s> </p>
<p> <s> Rigvinori käed klammerdusid Lhu keha ümber , hoidisd tema rindade alt kinni , suu sosistas kõrva ergutussõnu , kuid torm oli liiga tugev . </s> <s> Sellise lainetusega ujus Lhu tavaliselt vee all , kust veepinna möllamine võis paista nagu tormipilvede raevutsemine taevalael . </s> <s> Lained pillutasid neid vahus ühelt harjalt teisele , Rigvinori hingamisteed täitusid veega ja viimane , mida ta mäletas , oli merineisti juuste hõrk aroom . </s> </p>
<p> <s> Lhulahantlekinlekhlustina ei pidanud Rigvinori haaret esiteks selleks , mis see tegelikult oli . </s> </p>
<p> <s> Koolnukrambiks . </s> </p>
<p> <s> Kui torm vaibus ja ta lõpuks aru sai , et ta rindu kogu aeg nii erutavalt pitsitanud sõrmed kuuluvad surnule , rebestas raugeva tormituule vilinat kurb , meeleheitlik ja valus ulgumine . </s> <s> Lhu eleegia kõlas üle mere , põrkus vastu Berdookia rannakaljusid ega vaibunud enne hommikut . </s> </p>
<p> <s> *** </s> </p>
<p> <s> Et kalurid rannalt uppunud Rigvinori surnukeha leidsid , kuulis Eloan alles siis , kui ta oli oma retkelt tagasi jõudnud . </s> <s> Ta ei uskunud seda oma meeleheites . </s> <s> Rigvinor oli ju elus , veel hiljuti oli ta elus olnud , ta oli seda tundnud ... ja veel kuidas tundnud ... </s> </p>
<p> <s> Aga kui ta Olgale ütles , kus oli käinud ja mida läbi elanud , põrkus naine oma kasutütrest võpatades eemale . </s> </p>
<p> <s> " Võlurid , " pomises ta hirmunult . </s> <s> " Kuidas sa julgesid ? </s> <s> Kuidas sa võisid ? " </s> </p>
<p> <s> " Ma pidin teadma , " nuttis Eloan . </s> </p>
<p> <s> Olga tegi kolme üksteise vastu surutud sõrmega õhku viisnurgamärgi , mis pidi kaitsma kurjade vaimude ja võlurite eest . </s> </p>
<p> <s> " Sa oled neetud , " kuulutas naine siis . </s> <s> " Ja ära oled sa neednud ka Rigvinori mälestuse . </s> <s> Tema hing ei lenda enam tagasi Igaviku Isanda juurde ega ühine Yarlaiga . " </s> </p>
<p> <s> Kõigi surnute hinged lendavad peale surma Igaviku Isanda juurde , ühinevad seal oma loojasse , et leida igavene rahu . </s> <s> See on ainus ja lõplik tänu , mida surelik saab oma loojale pakkuda , et nii lunastada tema ohverdus . </s> <s> Iga naasemata hing võtab tükikese Yarlaist ja läheb Farlikile . </s> <s> Kui saabub Lõpp peab , Yarlai Farlikile vastu astuma ... </s> </p>
<p> <s> " Rigvinor oli elus , ma olin temaga . </s> <s> Ja ma olen selle eest Stanovoldile tänulik . </s> <s> Sest tema andis mulle viimase võimaluse . " </s> </p>
<p> <s> " Ta andis sulle võimaluse teenida Farlikki , " hüüatas Olga allasurutud häälel . </s> <s> " See nurjatu kasutas sinu kallal musta maagiat , et teie hinged oma Isandale pakkuda . " </s> </p>
<p> <s> Eloan tõusis julgelt püsti ja võttis Olga vanadusest kortsulised põsed oma pihkude vahele . </s> </p>
<p> <s> " Ma ei tea , mida võlur tegi . </s> <s> Võibolla ta teadis , et Rigvinor sureb varsti . </s> <s> Me ei rääkinud sellest , ma pidin tagasi kiirustama . </s> <s> Aga ta andis mulle võimaluse nautida viimast korda Rigvinori armastust . </s> <s> Ja kui see oligi must maagia , siis ma ütlen , et see maagia on kauneim maailmas . </s> <s> Ma kasutasin kõiki oma võimalusi . </s> <s> Nagu sa nõudsid . " </s> </p>
<p> <s> Olga ägas . </s> </p>
<p> <s> " Sa rumal tüdruk ... </s> <s> Armastuse nimel tohib kasutada ainult armastust , oma armastust , ei midagi muud . </s> <s> Sul olid kõik võimalused maailmas , sest armastus annab sulle kõik võimalused . " </s> </p>
<p> <s> " Ja ma kasutasin neid ! " </s> </p>
<p> <s> " Ei ! </s> <s> Sa kasutasid võõra maailma võimalusi ... </s> <s> Kurjuse Jõude . </s> <s> Kellelgi pole õigust kasutada oma huvides teispoolsuse jõude ! " </s> </p>
<p> <s> " Ma pikendasin meie armastust . </s> <s> Ma pikendasin oma elu ühe õnneliku hetke võrra . </s> <s> Ja keegi ei saa mind hukka mõista . " </s> </p>
<p> <s> " Sa oled neetud . " </s> </p>
<p> <s> " Ma pole neetud . </s> <s> Ma olen õnnistatud . " </s> </p>
<p> <s> Ja ta teadis seda . </s> </p>
<p> <s> Maal surnud meremeeste surnuaed asus linnast kahe versta kaugusel aiaga piiratud tehismuulil , mida ümbritsesid suured rannakivid . </s> <s> Eloan läks oma armastatu hauale hilja õhtul ja üksi , nagu oli läinud temaga kohtuma liivasele rannaribale . </s> <s> Kalmistuväravalt hakkas ta kõrvu kaunis ja igatsev laul keeles , mida ta kunagi varem kuulnud polnud . </s> <s> Kui ta Rigvinori hauale lähenes , nägi ta , et seal oli veel keegi . </s> </p>
<p> <s> Ta tundis ta ära . </s> <s> Roheliste juustega naisenägu merest . </s> <s> Merineitsi . </s> </p>
<p> <s> Lhulahantlekinlekhlustina põrnitses oma võistlejat kurjade ja hämaruses kiirgavate silmadega . </s> <s> Ta lebas haual ja oli end üle kivide vinnates veriseks kriimustanud . </s> <s> Kui Eloan veel ühe sammu haua suunas tegi , hakkas ta tigedalt sisisema . </s> </p>
<p> <s> Alguses Eloan ei mõistnud , kuid siis talle meelestus see soolase õhu lõhn , lainete laksumine , laul — seesama laul — siis , kui tema ja Rigvinor olid viimati ... </s> </p>
<p> <s> Ta sai aru , kuid ei suutnud seda uskuda . </s> </p>
<p> <s> Merineitsi vaikis äkki , puuris oma võikad silmad Eloanile , tema sisse ja tardus ... </s> </p>
<p> <s> " Ta on minu , sa varastasid tema minult ! " kuulis Eloan võigast laulu . </s> </p>
<p> <s> Mille ma varastasin , ma olen teda kogu aeg armastanud . </s> <s> Kas armastust saab varastada ? </s> <s> Hoopis sina oled varas ! </s> <s> Varas ja väljapressija ... </s> </p>
<p> <s> Aga enne , kui mõtted tema huultel sõnadeks vormusid , enne , kui ta jõudis haarata maast kivi , et seda merielajat visata ... jõudsid merineisti sõnad tema teadvusesse . </s> <s> Ja ta mõistis kõike . </s> </p>
<p> <s> Eloan ei öelnudki nii merineitsile ühtegi sõna . </s> <s> Ja nad põrnitsesid kaua üksteist õhtuhämaruses , kuni Lhulahantlekinlekhlustina pöördus ja üle kivide roomama hakkas . </s> </p>
<p> <s> Eloan aitas ta vette . </s> </p>
<p> <s> *** </s> </p>
<p> <s> Kui Hogmond oma tütrest uudiseid kuulis , oli ta alguses maruvihane . </s> <s> Siis — olles ära kuulanud ülempreester Neglai Gu — ta rahunes ja tundis end isegi uhkena . </s> <s> Mõelda vaid — olla Yarlai pühast vaimust eostatud tütre isaks . </s> <s> Seegi avaks talle Suurkhaani juures palju võimalusi . </s> <s> Kas just kõik maailmas , aga ikkagi üsna palju . </s> <s> Preestrid rääkisid Hogmondile , et tüdruk , kes on käinud Getmanne tipus ja seal ... </s> <s> Yarlai poolt välja valitud ... on õnnistuseks kogu maailmale . </s> <s> Ja khaani pojapojast saab kindlasti kunagi Berdookia preestrite valitseja . </s> <s> Tema , kes oma jumaliku ühenduse tõttu lõpetab Loomise Raamatu . </s> </p>
<p> <s> *** </s> </p>
<p> <s> Aga Eloani poeg ei lõpetanud Loomise Raamatut . </s> </p>
<p> <s> Ja Eloan ei näinud oma poega kunagi . </s> </p>
<p> <s> Olga oli see , kes armastusest ja kaastundest sureva kasutütretütre vastu kalasabaga imiku lossiaknast merre uhas ning hoolitses , et preestrid sellest kunagi teada ei saaks . </s> </p>
<p> <s> Ka merirahvast polnud Loomise Raamatus . </s> </p>
<p> <s> Olga ei saanud kunagi teada , et lossi akna all ootav Lhu oma ja samas nii võõra pojaga kaugustesse ujus . </s> </p>
<p> <s> Olga ega keegi teine saanud kunagi teada , kes olid tegelikult need hääled , kes öösiti meremeeste kalmistul kurvahäälselt laulsid . </s> </p>
<p> <s> Kui murest murtud Hogmond Olgaga oma pühakuks kuulutatud tütrest Eloanist juttu tegi , vastas naine : </s> </p>
<p> <s> " Tal olid kõik võimalused maailmas oma armastusega toime tulla . </s> <s> Aga ta valis vale tee . " </s> </p>
<p> <s> " Millise armastusega ? " </s> </p>
<p> <s> " Selle ühe ja ainsaga , mis tal oli . " </s> </p>
<p> <s> Aga nad mõistsid selle all erinevaid asju . </s> </p></div1>
    </body>
  </text>
</TEI>
</teiCorpus>
</teiCorpus>
