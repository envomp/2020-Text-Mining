<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Unenägude jumal </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Unenägude jumal </head>
<p> <bibl> <author> <s> André Trinity </s> </author> </bibl> </p>
<p> <s> Ma ei mäleta täpselt , oli see reedel või laupäeval , aga tagantjärele ei oma see enam erilist tähtsust . </s> <s> Mäletan vaid , et oli sügis . </s> <s> Lehed langesid ja ilm oli ilus . </s> <s> Lebasin rohus ja vahtisin pilvi . </s> <s> Linnud ja rohutirtsud laulsid hümni . </s> <s> Oli selline amoraalne tunne — mina lahkun , aga teised jäävad . </s> <s> Jah , naljakas . </s> <s> Vaevalt on lahkumine kellelegi kunagi amoraalsusega seostunud . </s> <s> Minul seostus . </s> <s> Tundsin kohustust , et pean jääma , samas igatsesin lahkuda . </s> <s> Meeleheite dilemma ! </s> <s> Võibolla selles ongi kogu probleem ! </s> <s> See on vaid tagantjärele tarkus . </s> </p>
<p> <s> Üks on kindel , päev mil ma surin ei muutnud minu jaoks midagi . </s> <s> Absoluutselt mitte midagi ! </s> <s> Kõik jätkus samas vaimus ja alguses kahtlustasin , et suremine oli taas kõigest üks mu haiglastest fantaasiatest . </s> <s> Kõndisin ringi nagu ennegi ja vaatasin inimesi . </s> <s> Mõnikord kuskil pargis , teinekord lihtsalt bussis — istusin kellegi kõrvale ja silmitsesin teda ja tema mõtteid . </s> <s> Täpselt nagu enne , tegin seda ka sel õhtul . </s> <s> Mõtlesin , et selline see ongi ja nii peabki olema . </s> </p>
<p> <s> Pärast läksin koju . </s> <s> Söök oli soe . </s> <s> Näksisin veidi ja pugesin voodisse . </s> <s> Naine küsis , et kus ma käisin . </s> </p>
<p> <s> Ütlesin , et metsas või õigemini aasal . </s> </p>
<p> <s> Tol hetkel imestasin esimest korda . </s> <s> Teatasin talle pahuralt , et mind ei ole : seal aasal surin ära ! </s> <s> Surin niimoodi vaikselt ilma igasuguse agooniata ja keha jäi maha . </s> </p>
<p> <s> Naine käskis mul magama jääda . </s> </p>
<p> <s> Ma ei jäänud . </s> <s> Tahtsin asja klaariks teha . </s> <s> Mis kuradi moodi ta minuga üldse suhtleb ? </s> <s> Täpselt nii ütlesingi . </s> </p>
<p> <s> Ta vaatas mind kuidagi kummalise pilguga ja tegi musi . </s> </p>
<p> <s> Siis küsis , et kas ma sõin ka . </s> </p>
<p> <s> Vastasin , et natukene . </s> </p>
<p> <s> Püüdsin uuesti seletada : aasal olles ma lahkusin — lahkusin elavate kirjast omal soovil . </s> <s> Ei , ei ! </s> <s> Ma ei tapnud ennast , lihtsalt lahkusin . </s> <s> Nagu Jeesus : Isa , sinu kätte annan ma oma vaimu ! </s> <s> Astusin endast välja ja pärast isegi puudutasin oma keha , veendumaks selle tõelisuses . </s> <s> Seejärel kõndisin niisama ringi ja pärast sõitsin bussiga koju . </s> </p>
<p> <s> Mul kästi udutamine lõpetada ja kuna ma ikkagi edasi rääkisin , vajutas ta käega mu suu kinni ja ronis mulle otsa . </s> <s> Mõmisesin midagi , et ära tee või muud säärast , aga ta sai valesti aru . </s> <s> Mu püksid lennutati teise toa nurka , särk samuti . </s> <s> Sõimasin teda nekrofiiliks , aga ta ei teinud väljagi . </s> <s> Üsna pea unustasin veerand tunniks kogu probleemi , õigemini tundsin ennast mõnda aega päris elusana . </s> <s> Ja siis jäime üksteise kaisus magama . *** </s> </p>
<p> <s> Ah jaa ! </s> <s> Unustasin märkida , et mu naise nimi oli Marcelle . </s> <s> Tavaliselt hüüdsin teda lihtsalt M.-iks. See on ääretult oluline , kuna pärast Marcelle'i oli mul veel kaks M-tähega naist , keda ma hüüdsin samuti M.-iks. Viimase puhul ei ole ma üldse kindel , oli ta tegelikult ka olemas või ma lihtsalt mõtlesin ta välja . </s> <s> Aeg ajalt tekivad mul säärased naljakad kahtlused ... aga see selleks . </s> </p>
<p> <s> Teise naise ajal hakkasid mu sõbrad vaimukaid märkusi viskama minu M.-i lembelisuse pärast . </s> <s> Pidin siis pikalt seletama , miks ma mõlemaid just M.-ideks kutsun . </s> </p>
<p> <s> Kõigepealt muidugi sellepärast , et ma kogemata vale nime ei ütleks . </s> <s> Noh , teate küll , vahel võib sassi minna ning see vallandaks üsna ebameeldiva vestluse . </s> </p>
<p> <s> Ja siis veel sellepärast , et minu arvates on inimesel alati ainult üks armastus-objekt . </s> <s> Mis kuju , nägu või nime ta kannab , see ei oma mingit tähtsust . </s> <s> On vaid objekt , kellele antakse armastust . </s> <s> Mul juhtusid nad kõik olema naised ja nimed algasid M.-tähega. </s> </p>
<p> <s> Milles probleem ? </s> <s> Mõni armastab terve elu üksnes kasse ja kui esimene sureb , paneb ta järgmisele kassile ka Miu nimeks . </s> <s> Keegi ei tee numbrit ! </s> <s> Oma naistele pole ju mina nime välja mõelnud , lihtsalt hüüdsin neid esitähte pidi . </s> <s> Tegelikult neil isegi võinuks olla sama nimi ! </s> <s> See oleks peegeldanud täiesti ausalt nimetatud tõsiseika , et objekt on objekt ja muus osas vahet ei ole . </s> </p>
<p> <s> Mis M.-i hääldamisse puutub , siis hiljem muutusid kõik need erinevad objektid üheks umbmääraseks mmm-i ( na ) ks . </s> <s> Päris alguses , oma esimesele naisele , ütlesin ikka eMm , nagu kaashäälikut hääldatakse , aga kuna see häälik omas minu meelest teatavat emm'elikku varjundit ning naine hakkas kuidagi ülemäära oidipaalseks muutuma , siis too eM saigi mu huultel suvaliseks mõminaks . </s> </p>
<p> <s> Tol õhtul seal voodis ei mõmisenud ma Marcelle'i nime . </s> <s> Ma ei saanud käsi suu ees midagi artikuleeritumat öelda . </s> </p>
<p> <s> Tema sai aga valesti aru ja mõtles , et ma tahan teda . </s> <s> Meie vahel oli taoline veider kommunikatsioon aja jooksul tekkinud , et voodis öeldud mmm sai tähendada ainult ühte asja . </s> <s> Kuidas see iseäralik teineteisemõistmine välja kujunes , seda on juba õudselt keeruline selgitada . *** </s> </p>
<p> <s> Öösel ärkasin mitu korda üles . </s> <s> Mõtlesin ikka aasal toimuva peale . </s> <s> Nendel hetkedel tundsin , et olin kõike ainult ette kujutanud . </s> <s> Miski ei veennud mind vastupidises . </s> <s> Naine ei olnud ka tuhkagi aru saanud . </s> <s> Mida ma ise arvasin , see jäi sama määratlematuks nagu iga õõnes meeleolu , mis aju vaakumisse tõmbab . </s> <s> Mingit selget elutunnetust mul ei olnud — ma ei saanud sellest isegi mitte aru ! </s> <s> Kuidas oleksin pidanud nüüd mõistma , tajuma või kogema surmatunnet ? </s> <s> Nende mõlema realiteet näis täiesti paradoksaalsena : ei ole üht ilma teiseta või need on täpselt üks ja see sama . </s> </p>
<p> <s> Ja kuhu jääb jalgealust pakkuv nending : mõtlen , järelikult olen ? </s> <s> Kas pärast surma ka niimoodi mõeldakse ? </s> <s> Äkki ma kõigest suigatasin hetkeks ja nägin seda unes ! </s> <s> Või ehk näen seda ikka veel unes ! </s> <s> Olen aasal ja magan ! </s> <s> Ei , olen surnud ja näen unes , et olen elus . </s> <s> Või vastupidi ? </s> </p>
<p> <s> Mis vahet seal on ? </s> <s> Kõik on , nagu on , ja pole minu asi arvata , kuidas tegelikult on . </s> <s> Midagi muud ei eksisteeri kui ainult kogemus — minu kogemus . </s> <s> Ja kogemus on alati reaalne , vähemalt minu jaoks . </s> <s> Mis aga kujutlusse puutub , siis nii totaalselt sinna ei eksita ! * </s> </p>
<p> <s> Hommik oli jabur . </s> <s> Avastus , et olen ikka veel elus ja pean jälle ärkama , tegi meele mõruks . </s> <s> M. tõi miskipärast kohvi voodisse . </s> </p>
<p> <s> Küsis , kas ma olin eile joonud . </s> </p>
<p> <s> Ütlesin , et ei olnud . </s> </p>
<p> <s> Rohkem ei küsinud ta esialgu midagi . </s> <s> Mul oli halb olla . </s> <s> Juba üksnes mõtte peale , et jälle on ees üks tüütu päev . </s> <s> Kohv ka ei maitsenud eriti . </s> <s> Sundisin end siiski jooma , kuna M. jälgis mind kuidagi kahtlase pilguga . </s> <s> Ta mõtles , kus ma eile ikkagi tegelikult olin ja kas ma olin joonud või mitte . </s> <s> Siis jõudis kahtlusega väljamõeldud armukeseni . </s> </p>
<p> <s> Ma ei viitsinud midagi öelda . </s> <s> Las mõtleb ja praeb end veidi ! </s> </p>
<p> <s> Pealegi , enda kõrvalhüpetest ei olnud ta siiani mulle kordagi midagi rääkinud . </s> <s> Kord plaanis mind isegi maha jätta , aga siis viimasel minutil sai teada , et too autojuht oli hoopis abielus ja kolme lapse isa . </s> </p>
<p> <s> Selle kõige pärast lasingi tal oma mõõdupuu järgi koostatud fantaasiates vaevelda . </s> <s> Ta ei küsinud selliseid asju kunagi otse ja mul oli selle üle hea meel . </s> <s> Kuna mul kõrvalhüppeid ja armukesi polnud , pidanuks ma need kiirelt välja mõtlema . </s> <s> Esiteks sellepärast , et ta vihastaks ja enda omadega ka lagedale tuleks ning siis veel seepärast , et teda pisikese armukadedusega enda küljes kinni hoida . </s> </p>
<p> <s> M.-ile meeldis põnev ja salapärane elu . </s> <s> Mõnikord isegi kujutles mind kellegi teisega . </s> <s> Kujutluses oli see erutav soovunelm , aga tegelikult poleks ta sellega leppinud . </s> <s> Praegune olukord oli juba piisavalt salapärane , et M.-i iseäralikku müstika-nälga toita . </s> <s> Tegelikult oli müstika ainus põhjus , miks ta ikka veel minuga oli . </s> <s> Tegin meie kooselu just parajal määral müstiliseks ega pakkunud kordagi üle . </s> <s> Et ta kahtlustama ei hakkaks . </s> </p>
<p> <s> Kuidas saanuksingi teda jubeda tõega rabada ? </s> <s> Kallis , ma kuulen su mõtteid ! </s> <s> Kuulen kõigi mõtteid ja alati kui tahan ! </s> </p>
<p> <s> Algul oleks kindlasti põnev , aga varsti ta taipaks , mida see tema jaoks tähendab ja ta jätaks mu maha . </s> <s> Mõtteid on kohutavalt raske kontrollida , eriti siis , kui on mida varjata . </s> <s> Vaevalt keegi lepiks sellega , et on sunnitud teise ees justkui alasti ja paljastatuna seisma . </s> </p>
<p> <s> Olin otsustanud , et ei räägi sellest kunagi kellelegi . </s> <s> Kui , siis ehk enne surma mõnele väga olulisele inimesele . </s> <s> Lihtsalt eputamise pärast . </s> <s> Tol hetkel olin aga enda surma puudutavate asjaoludega täielikus segaduses ja ei mõelnud eputamise peale . </s> <s> Üks asi oli kindel — M.-i jaoks olin ma olemas ... </s> </p>
<p> <s> Ulatasin tühja kohvitassi tagasi ja tänasin hoolitsuse eest . </s> <s> M. naeratas malbelt . </s> </p>
<p> <s> Naeratasin vastu ja kinnitasin , et ausõna , ma ei joonud eile . </s> <s> Tunnistasin , et viimati jõin nädal aega tagasi . </s> <s> Siis kui ta oma sõbrantsiga õhtu läbi baaris istus ning meestelt siivutuid ettepanekuid ootas . </s> <s> Viimast ma muidugi välja ei ütelnud , kuna seda ei oleks ma tegelikult tohtinud teada . </s> <s> Lisasin veel , et kui ma talle kuidagi ebaharilikuna tundun , siis tuleb see sellest , et ma olen tegelikult surnud . </s> </p>
<p> <s> M . tõusis temperamentse äkilisusega püsti ja turtsatas : " Ja mina olen Maarja Magdaleena — surnuist tõusnuid alati esimesena tervitamas ! " </s> </p>
<p> <s> Uks lendas mürtsuga kinni . </s> <s> Sain alles siis aru , et ta oli juba teises toas . </s> <s> Lusika oli ta maha pillanud . </s> </p>
<p> <s> Ma ei teinud sellest erilist numbrit . </s> <s> Asi oli väga lihtne . </s> <s> Ta oli vahepeal jõudnud kindla veendumuseni , et mul ikkagi on armuke . </s> <s> Ja et seda varjata , ajan mingit totrat jama suust välja . </s> <s> Ükski terve mõistusega inimene loomulikult ei ajaks sellist jama . </s> <s> Eriti veel kui tal ongi armuke . </s> <s> Aga kahtluse-ussi toitmiseks kõlbab igasugune seletus . </s> <s> Nõnda oli ka siis . * </s> </p>
<p> <s> Muuseas , M.-i Maarja Magdaleena võrdlus kukkus tal enese teadmata äärmiselt tabavalt välja . </s> <s> Mitte üksnes sellepärast , et Maarja oli tõepoolest surnust ülestõusnud Jeesust esimesena tervitamas . </s> <s> Seda ta teadis . </s> <s> Ent ta ei teadnud , et Jeesus ajas Maarjast välja seitse kurja vaimu . </s> <s> Kui ta olekski seda teadnud , poleks ta selles osanud näha seost enda minevikuga . </s> </p>
<p> <s> Vaadake , kolme kooselatud aasta jooksul oli M.-il olnud seitse armukest . </s> <s> M.-i arvates ei tea mina neist siiani mitte midagi . </s> <s> Samas M. jälle ei tea seda , et mina olin see , kes seljataga vaikselt kõik need diaablid tema elust välja ajas . </s> <s> Osadele sain väga kiirelt jaole , osadele jälle mitte . </s> <s> Mäletan , et olin kohutavalt armukade . </s> <s> Välja näidata aga ei tohtinud . </s> </p>
<p> <s> Paljud neist olid täiesti tühised mehikesed , kes valiti välja ainult meelelahutuseks . </s> <s> Nendega läks üsna libedalt . </s> <s> Esimesed kaks ei ole üldse mainimist väärt . </s> <s> Ent kolmas jäi mulle eriti meelde . </s> </p>
<p> <s> Too oli prantslane . </s> <s> Ma ei olnud üldsegi üllatunud , kuna M. oli täielik frankofiil . </s> <s> Poiss studeeris kohalikus ülikoolis vahetusüliõpilasena . </s> <s> Muuseas , mõtles prantsuse keeles ja ma ei saanud tuhkagi aru . </s> <s> Aga see mind ei heidutanud . </s> <s> Kahtlustasin kohe alguses , et temasugusel ihara olemisega tüübil on rohkem kui üks naissuhe korraga käsil . </s> <s> Tegin kindlaks , kes veel , ja hankisin endale tüdruku telefoninumbri . </s> <s> Kui M. ühel õhtul taas mul silmad-kõrvad täis luiskas ja sõbrannaga kokkusaamisest soigus , ise samal ajal konkreetsele prantslasele , kellaajale ja hotellitoale mõteldes kiirelt minema tahtis pääseda , siis võtsin pärast ta väljumist telefoni ja helistasin teisele tüdrukule . </s> <s> Ütlesin , et olen Javel'i sõber . </s> <s> Javel'il on aga kole kiire ning ta palus mul helistada , et muuta kokkusaamise aeg ja koht . </s> <s> Tüdruk näis poisi järele päris hull olevat . </s> <s> Ta ei küsinud midagi , ei imestanud ka . </s> <s> Ütles ainult väga tore ja mõtles , mida selga panna . </s> </p>
<p> <s> M . tuli õhtul varakult koju . </s> <s> Äärmiselt vihase ja närvilisena . </s> <s> Küsisin hoolitsevalt , et kas läks sõbrannaga riidu . </s> <s> Sain mingi mürgise ja põikleva vastuse . </s> <s> Ent pool tundi hiljem oli ta juba mu kaisus ja väitis , et armastab mind . </s> <s> Hullupööra ! </s> </p>
<p> <s> Neljandaga oli palju raskem . </s> <s> Ta oli üks mu vähestest sõpradest . </s> <s> Käis meil aeg ajalt külas . </s> <s> Tajusin juba üsna alguses , et ta kadestab mind mu kütkestava naise pärast . </s> <s> Heitis vargsi silma . </s> <s> Algul andsin selle talle andeks . </s> <s> Tundsin teda ju väga kaua . </s> <s> Seda enam , pisike kadedus on inimeste puhul täiesti normaalne ! </s> <s> Usaldasin ometi liialt . </s> <s> Ühesõnaga , kaotasin valvsuse ja kui loo avastasin , oli nende romanss juba liiga kaugele jõudnud . </s> <s> Vana sõpruse nimel ja muu säärase plää-plää-plää pärast ei võtnud ma midagi drastilist ette . </s> <s> Läksin talle lihtsalt külla . </s> <s> Ütlesin , et see oli väga inetu temast . </s> <s> Palusin , et ta loole ise lõpu teeks ning mu elust kaoks . </s> <s> Oli kurb ja piinlik õhtu . </s> <s> Meie mõlema jaoks . </s> </p>
<p> <s> Järgmine oligi see totakas autojuht , kelle pärast M. tahtis mu juurest minema kõndida . </s> <s> Ta töötas koos mingite kantpeadega võlgade sissenõudjana . </s> <s> Ise oli sama ropu suuga vihane vennike nagu tema kolleegidki . </s> <s> Ma ei saa siiani aru , mida M. temast leidis . </s> <s> Igatahes see sell nõudis , et M. mu maha jätaks . </s> <s> Ta oli M.-ile juba kuhugi korteri ostnud ja kavatses vist kaksikelu mängima hakata . </s> <s> Noh , et üks öö kodus oma naise ja lastega ning teine öö minu naisega . </s> <s> M. otsis mu maha jätmiseks juba ettekäänet . </s> <s> Kusjuures kõik need ettekäänded , mis ta läbi jõudis mõelda , olid äärmiselt haledad . </s> </p>
<p> <s> Mul ei jäänudki muud üle kui taas firmat külastada . </s> <s> Bluffisin , et keegi on mulle suure summa võlgu ja ei taha ära maksta . </s> <s> Rääkisin sealsete inimestega lahedalt juttu . </s> <s> Eriti autojuhiga , kes passis samuti seal kontoris ja lõi suitsetamisega aega surnuks . </s> <s> Sain täiesti kogemata teada , et autojuhil on tänane õhtu hõivatud , kuna läheb oma perega teatrisse Shakespeare'i " Tormi " vaatama . </s> </p>
<p> <s> No arvake ära , kas ma läksin sel õhtul oma naisega samale etendusele ? </s> <s> Loomulikult ! </s> <s> Vaheajal tutvustasin M.- ile oma uut tuttavat ja tema perekonda , mille peale nende mõlema näod kaameks tõmbusid . </s> <s> Sellega oligi too naljakas vahejuhtum taas läbi . </s> </p>
<p> <s> Mäletan veel , et etendus läks mulle raskelt hinge . </s> <s> Heitsin pilgu oma kummalisele elule . </s> <s> Kõrvu jäänud tsitaat : " Me tehtud oleme sestsamast ainest , millest unenäod " , pani mind esmakordselt kahtlema oma elu tõepärasuses . </s> <s> Olin kindel , et absoluutselt kõik on vaid mu enda haiglane unenägu . </s> <s> Algusest peale . </s> <s> Sünnist saadik . </s> </p>
<p> <s> Hiljem , alati kui elust väsisin , pöördusin pidevalt tagasi selle tähendusrikka tsitaadi juurde . </s> <s> See on kõigest unenägu ! </s> <s> Ausalt öeldes , just sellest päevast peale olin ma alati elust väsinud . </s> <s> Surmani väsinud . </s> </p>
<p> <s> Noh , ja kuues armuke tekkis tal juba kolme päeva pärast . </s> <s> Ma tõesti ei tea , kuidas õnnestus tal neid armusuhteid nii kiiresti tekitada ? </s> <s> Ja kus kurat ta nendega üldse tutvus ? </s> <s> Selliseid asju mu naine läbi ei mõelnud . </s> <s> Tagantjärele ka ei meenutanud . </s> <s> Oli kuidas oli . </s> </p>
<p> <s> Kuues oli hiina restorani peakokk . </s> <s> Igavene mürakas mees , kes sõi nagu hobune . </s> <s> M.-iga jõudis ta kohtuda vaid ühel korral . </s> <s> Sealsamas restorani laos . </s> <s> M.-i arvates oli see õhtu meeletult eksootiline . </s> <s> Ma olin vihane . </s> <s> Nii ruttu leidis järgmise ! </s> <s> Olin vihane ja väsinud . </s> <s> Väsinud kõigest ! </s> <s> Läksin sel samal õhtul sinna restorani . </s> <s> Jalutasin tagant sisse . </s> <s> Kokk istus pisikeses konkus , seljaga minu poole ja sõi isukalt . </s> <s> Nojah , pärast seksi läheb ikka kõht tühjaks ! </s> <s> Ma ei teadnud , mida peaksin nii suure mehega peale hakkama . </s> <s> Tahtsin algatuseks vestelda . </s> <s> Kõndisin vaikselt tema selja taha ning lõin mõõduka sõbramehematsu vastu ta turja . </s> </p>
<p> <s> Tere semu ! </s> </p>
<p> <s> Kokk ajas suurest ehmatusest toidu kurku ja sinna ta lämbuski . </s> <s> Mõtlesin veel , et küll käis lihtsalt . </s> <s> Läksin koju tagasi . </s> </p>
<p> <s> Ärge arvake , nagu olnuks ma kõigi nende armukeste peale pööraselt vihane . </s> <s> Ausõna ei olnud . </s> <s> Ma ei soovinud otseselt ka kellegi surma . </s> <s> Ainuke , kelle peale ma tõsiselt vihane olin , oli M. Ent teda ma ei karistanud kunagi . </s> <s> M. oli oma iseloomult nagu ta oli . </s> <s> Mina poleks saanud sinna midagi parata . </s> <s> Küllap lihtsalt armastasin teda . </s> <s> Õigemini armastasin tema keha ja neid väheseid häid iseloomu omadusi , mis vahel harva esiplaanile tükkisid . </s> <s> Kuid see oli vist esimene kord , kui ma M.-i peale tõsiselt pahane olin . </s> <s> Tahtsin kättemaksuks ta üle omal viisil irvitada . </s> <s> Mõtlesin , et viin ta järgmisel päeval sellesse samasse restorani einestama . </s> <s> Ainult selleks , et teda närvi ajada ning tema paanilist mõttetegevust kuulata . </s> <s> Ma ei teinud seda muidugi . </s> <s> Ta oleks kahtlustama hakanud . </s> <s> Eriti pärast autojuhi lugu . </s> </p>
<p> <s> Viimane sell oli kõige haledam . </s> <s> Noor , üksik , vaikne ja tusase olemisega õnnetuke , kelle M. arvatavasti ise rajalt maha tõmbas . </s> <s> M. oli ka vist ainuke , kel õnnestus tema ellu veidi päikest tuua . </s> <s> Mul oli poisist lausa kahju . </s> <s> Ajasin temaga pargis juttu . </s> <s> Ütlesin , et M. on minu naine . </s> <s> Poiss vajus kössi ja läks näost valgeks , otsekui oleks hapnikukraan kinni keeratud . </s> <s> Rääkisin talle M.-ist pikemalt ning andsin mõista , et tema on mu naise jaoks kõigest pisike ja igav seiklus . </s> <s> Kui ma pargist lahkusin ja tema masendunud kogule pilgu heitsin , oli pilt selge . </s> <s> Täpselt nii läkski . </s> <s> Poiss sooritas samal päeval enesetapu . </s> </p>
<p> <s> Niipalju siis minu Maarja Magdaleenast ja tema seitsmest kurjast vaimust . * </s> </p>
<p> <s> Tol enda surmajärgsel hommikul võtsin end siiski lõpuks kokku ja ronisin voodist välja . </s> <s> Olgugi et M. sõi lõunat , minu jaoks oli see ikkagi hommik . </s> <s> M. oli endiselt pahane ja ei ütelnud mulle midagi . </s> </p>
<p> <s> Tavaliselt nöökis ikka , et no kas unemati jättis juba hüvasti ? </s> <s> Või kas hakkasid minu järele igatsema ? </s> <s> Ütlesin siis ise , et hakkasin ta järele igatsema . </s> <s> M. suvatses selle peale isegi naeratada . </s> </p>
<p> <s> Võtsin ta taldriku alt värske ajalehe ja asusin sirvima . </s> </p>
<p> <s> Tagantjärele mõeldes ei oleks ma pidanud seda tegema . </s> <s> Tänu tollele ajalehele toimus ühe õhtuga mu elus , või pigem surmas , meeletu pööre . </s> <s> Pööre , mis tekitas kohutava eksistentsiaalse segaduse nii M.-i kui ka minu hinges . </s> <s> Mõnes mõttes olen ma ise süüdi , et M. tol õhtul surma sai . </s> <s> Jah , küllap olengi ise süüdi . </s> </p>
<p> <s> Süüdi selles , et lugesin hommikust ajalehte ? </s> <s> Just nimelt ! </s> <s> Mõni süütu pisiasi võib liigagi palju muuta . </s> </p>
<p> <s> Ajalehe kaheksandal leheküljel , politseikroonikas , seisis teadaanne : </s> </p>
<p> <s> " Eile õhtul leiti linna lähedalt Malignus'e metsa äärselt lagendikult umbes kolmekümneaastase mehe surnukeha . </s> <s> Vägivallale viitavad tundemärgid puuduvad . </s> <s> Isik ja surma põhjus on seni tuvastamata . </s> <s> Mees oli lühikeste tumedate juustega , umbes 1.80 pikk , kandis õhukest valget särki , musta vesti ja musti pükse . </s> <s> Palume kõigil , kes kirjeldatud isikust midagi teavad , võtta ühendust kohaliku politseijaoskonnaga . " </s> </p>
<p> <s> Teadaanne võttis mu sõnatuks . </s> <s> Täpselt seal olin ma eelmisel õhtul olnud . </s> <s> Kirjeldus klappis samuti . </s> </p>
<p> <s> Ühe hetkega muutus mu sisemus talumatult õõnsaks . </s> <s> Olin kokkukukkumise äärel . </s> <s> M. teadagi , ei märganud midagi . </s> <s> Ta mõtles ikka veel minu olematu armukese peale . </s> <s> See ajas mind täiesti marru . </s> <s> Nüüd , kus mul on karjuv probleem ja lugu on väga tõsine , mõtleb tema mingite halenaljakate lolluste peale ! </s> </p>
<p> <s> Võtsin end siiski kokku , rahunesin pisut ja sõnasin : </s> </p>
<p> <s> " Ma arvan , et ma olen tegelikult ka surnud . </s> <s> Päriselt ! " </s> </p>
<p> <s> M . ei vaadanud mulle otsagi . </s> <s> Pomises , et ahahh , väga kena . </s> </p>
<p> <s> Raev tõusis mulle punetusena näkku . </s> <s> Veri kohises kõrvus . </s> <s> Kui minul on üks kord elus ... ( jälle see sõna ) , üks kord elus probleem , siis ei maksa lootagi , et naine võiks kuidagi toeks olla ! </s> <s> Ta kas jonnib , ignoreerib või teeb selgeks , et tema probleem on igal juhul suurem ja hoopis mina peaksin talle toeks olema . </s> </p>
<p> <s> Nii ma siis tegingi vihaga selle koletu lolluse . </s> <s> Viskasin politseikroonika lehekülje talle nina ette ja tormasin rõdule värske õhu kätte . </s> </p>
<p> <s> Natukese ajapärast tuli M. rõdule . </s> <s> Näol hämmeldunud ilme . </s> <s> Olime vait ja vaatasime taevasse kogunevaid vihmapilvi . </s> <s> Ta seisis nimme mulle hästi lähedal . </s> <s> Tahtis minu vastu toetuda , aga ei julgenud . </s> <s> Ma ka ei julgenud midagi ette võtta . </s> </p>
<p> <s> M . katkestas vaikuse ja ütles , et see pidi küll kas eksitus või kokkusattumus olema . </s> </p>
<p> <s> Tundsin end jälle nagu keset painajalikku und . </s> <s> Isegi käeseljale kukkunud üksik vihmapiisk tundus absoluutselt ebareaalsena . </s> <s> Samuti hingest välja tükkiv magus-valus igatsuslik armastuse ja lahkumise tunne . </s> </p>
<p> <s> Tol hetkel aimasin täiesti füüsiliselt ees ootavat krahhi . </s> <s> Ometi oli see vaid seletamatu aimdus , mis väljendus jõulise tundepuhanguna . </s> <s> Oleksin tahtnud talle kaela langeda . </s> <s> Kallistada , nutta ja teda enda vastas hoida , aga ma lihtsalt seisin . </s> <s> Nagu halvatult . </s> <s> Ei olnud kokkusattumus ega eksitus ! </s> <s> Oleksin seda soovinud , kuid sisimas teadsin selle võimatust ... </s> </p>
<p> <s> Oleme tehtud sestsamast ainest , millest unenäod ... </s> <s> Näpistasin ennast . </s> <s> Valus oli . </s> <s> Ma ei teadnud , kas ma magasin või olin üleval . </s> <s> Ei teadnud siis ja ei tea ka nüüd . </s> </p>
<p> <s> M . oli märkamatult rõdult lahkunud . </s> <s> Läksin tuppa . </s> <s> Seal teda ka ei olnud . </s> <s> Kingad ja mantel olid samuti kadunud . * </s> </p>
<p> <s> M . saabus õhtul . </s> <s> Tuli vaikselt enda võtmega sisse . </s> <s> Ma ise olin teises toas pikali ja vahtisin lakke . </s> <s> Kuulsin ta mõtteid ja südame pekslemist . </s> <s> Ta oli käinud politseis ja kurat teab veel kus mu elutut keha vaatamas . </s> <s> Ma ei tea , mis uudishimu oli teda sundinud sinna minema , aga üks asi oli kindel : tol momendil , kui ta koridoris mantlit varna riputas , oli ta veendunud , et ma olen päriselt ka surnud ja ta on korteris üksi . </s> </p>
<p> <s> Hommiku kohta oli tal siis juba niiöelda ametlik versioon : hommik oli vaid pähe lajatanud kriisiseisundi ettekujutluslik hallutsinatsioon . </s> <s> Seda halvem mulle ! </s> </p>
<p> <s> Igatahes , see Hallutsinatsioon oli M.-i saabumise puhul ülemäära rõõmus ja pistis tervituseks oma pea ukse vahelt välja . </s> <s> Vahet polnud . </s> <s> Ükskõik mismoodi oleksin ka seda teinud , tulemus olnuks ikka sama . </s> </p>
<p> <s> M . hakkas hüsteeriliselt karjuma . </s> </p>
<p> <s> " Ära tule , ära puutu mind ! </s> <s> Ma nägin , sa olid surnud ... ma nägin ! </s> <s> Issand ! </s> <s> Su keha oli külm ja jäik ! </s> <s> Mine ära ... jäta mind rahule ! " </s> </p>
<p> <s> Ta nägu oli pisaraist märg ning ta värises üle kere . </s> </p>
<p> <s> Ütlesin , et ta valetab . </s> </p>
<p> <s> Esimest korda ütlesin , et ta valetab . </s> <s> Just siis , kui ta rääkis tõtt . </s> <s> Müstikalembelisele M.-ile oli see liig mis liig . </s> <s> Ta minestas . </s> </p>
<p> <s> Tassisin ta voodisse ja tõin nuuskpiiritust . </s> <s> Ei raatsinud kohe üles äratada . </s> <s> Vaatasin teda lähemalt . </s> <s> Ilus oli . </s> <s> Täpselt selline nagu siis , kui ta magas . </s> <s> Pikad kaardus ripsmed põsesarnadel lebamas ja huuled pisut pruntis . </s> <s> Vaatasin ja mõtlesin , et see võib olla viimane kord teda nii lähedalt silmitseda . </s> <s> Oligi . </s> </p>
<p> <s> Toibumise ajal sonis armsalt , et mis juhtus ja kus ta on . </s> <s> Silitasin ta pead ja ütlesin , et kõik on korras , ärgu muretsegu . </s> </p>
<p> <s> Siis tuli talle kõik jälle meelde ja ta kargas prauhti püsti , minust õudusega eemaldudes . </s> <s> Jäi magamistoa uksepakul kahtlevalt seisma . </s> </p>
<p> <s> Sõnas vaikselt , et ta näeb vist und ja palus mul teda näpistada . </s> </p>
<p> <s> Tahtsin tõusta , aga ta kriiskas jälle , et ära tule lähemale . </s> </p>
<p> <s> See oli nii absurdne olukord ! </s> <s> M. vaatas mind ja mõtles , et näeb vist und . </s> <s> Mina vaatasin teda ja mõtlesin seda sama . </s> <s> Mõtlesin seda peaaegu alati , aga see ei loe . </s> <s> Olime seal nagu kaks juhuslikult kohtunud unenägu . </s> <s> Võibolla ei olnudki me kunagi päriselt kohtunud ! </s> <s> Elasime üks ühes ja teine teises linnas . </s> <s> Mina olin abielus hoopis kellegi teisega ja tema samuti . </s> <s> Kohtumispaigaks unenägu ! </s> </p>
<p> <s> M . ütles , et ta ei suuda enam . </s> <s> Tavaliselt ütles ta seda iga pisiasja peale . </s> <s> Seekord tundus ütlus usutavana . </s> <s> Pomises veel , et sõidab ema juurde . </s> <s> Viimast ütles peaaegu hääletult . </s> <s> Pigem nagu iseendale . </s> <s> Ta hakkas kiirelt asju pakkima ja minu poole ei vaadanud rohkem kordagi . </s> <s> Justkui polekski mind enam olemas ! </s> <s> Välisuks klõpsatas ja läinud ta oligi . </s> </p>
<p> <s> Vaid nõrk deodorandi lõhn jäi korterisse . * </s> </p>
<p> <s> Hommikul helistati ja öeldi , et M. oli autoga teelt välja sõitnud . </s> <s> Avaldati kaastunnet ja paluti , et tuleksin mingeid dokumente vormistama . </s> <s> Siis kui mulle sobib . </s> </p>
<p> <s> Järgmise kahe tunni jooksul sain üle kümne kõne . </s> <s> Veendusin , et olen elus . </s> <s> Ühest küljest olin elus , kuna suutsin telefonile vastata ja teisest küljest olin elus kõigi helistajate jaoks . </s> </p>
<p> <s> Nähtavasti ei olnud M. eelmisel päeval kellelegi midagi ütelnud , kui ta minu surnukeha vaatamas käis . </s> <s> Miks ta pidanukski , kui ta oli just vahetult enne minuga silmast silma vestelnud ? </s> <s> Oletasin , et mu surnukeha oli siiani identifitseerimata . </s> <s> Ühesõnaga , pidin ühel ja samal päeval kahe surnu paberid korda ajama . </s> <s> Mida kiiremini see läbi saab , seda parem ! </s> </p>
<p> <s> Lõikasin igaks juhuks habeme maha , jõin pool pudelit veini ja asusin teele . </s> </p>
<p> <s> Enda oma oli kõige tähtsam . </s> <s> Juba sellepärast , et keegi ei haaraks vahepeal kraest ega imestaks : kuule mees , sa pidid ju surnud olema ! </s> <s> Läksin kohale ja vaatasin enda üle . </s> </p>
<p> <s> Ütlesin , et see on mu vend . </s> <s> Kaksikvend . </s> </p>
<p> <s> Luiskasin ühe kadunud poja , või õigemini kadunud venna loo kokku ja mitte kedagi ei huvitanud , kas mul päriselt ka vend oli . </s> </p>
<p> <s> Vormistasime vennale nimeks Morpheus . </s> <s> Morpheus kui unenägude jumal ! </s> <s> Seda nime öeldes kogesin salajast irooniat ise enda suhtes . </s> <s> See väljendas justkui ühe kindla eluetapi lõppu ja teise algust . </s> <s> Piir oli vastikult hägune ... </s> </p>
<p> <s> Sellega oli asi tahe . </s> <s> Matusebüroo hoolitses ülejäänu eest . </s> <s> Nende abiga ajasin M.-iga seonduva ka joonde . </s> </p>
<p> <s> Matsin nad ühel ja samal päeval . </s> <s> Vihma sadas ja mul oli külm . </s> <s> M.-i matustel oli palju rahvast . </s> <s> Tema vanemad , sõbrad ja sõbrannad , töökaaslased ja veel mõned , keda ma ei tundnud . </s> <s> Morpheuse omal polnud kedagi . </s> <s> Ainult mina ja preester . </s> </p>
<p> <s> Kui nädala lõpuks kogu see ebameeldiv sündmuste ahel ära lõppes , olin omadega täiesti läbi . </s> <s> Justkui olnuksin seni liikunud mingi programmi alusel . </s> <s> Programm lõppes ja mina vajusin kokku . </s> <s> Jõin ja magasin terve nädala ühte jutti . </s> <s> Siis otsustasin keerata uue lehekülje ... </s> </p>
<p> <s> Ei maksa arvata , et ma võtsingi kõike seda nii kergekäeliselt . </s> <s> Oh ei . </s> <s> Kuigi paljudele see just nii tundus . </s> <s> Puha vale . </s> <s> Ma olin kriisis ! </s> <s> Lõhestunud ! </s> <s> Depressioonis ! </s> <s> Poolunes ! </s> <s> Elasin minevikus ! </s> <s> Täitsin küll oma igapäevaseid kohustusi , aga mõtetega olin ei tea kus . </s> <s> Tol ajal oli minevik minu jaoks palju reaalsem . </s> <s> Turvalisem ja reaalsem . </s> <s> Nüüd , kus ma seda jutustan , on seegi minevik palju reaalsem kui praegune hetk . </s> <s> Nii jääb vist alati ... *** </s> </p>
<p> <s> / Näen inimesi otsekui puid kõndimas . </s> <s> Andke mulle muda ! </s> <s> Ihu küünal on silm . </s> <s> Ma ei näe ... </s> <s> Kas teiegi olete pimedad ? </s> <s> Laske surnuil oma surnuid matta ! </s> <s> Mu hing on surmani kurb ... </s> <s> Me ei ole külmad ega kuumad . </s> <s> Kuivanud oksad ? </s> <s> Abba ! </s> <s> Ma ei ole sellest maailmast ! </s> <s> Vaata kuidas ta teda armastas ! </s> <s> Ma tunnen sinu mõtteid . </s> <s> Kisendavad kivid ! </s> <s> Ja hingest läbitungiv mõõk ... </s> <s> Ei ole midagi varjatut ja salajast , mis ei tuleks ilmsiks . </s> <s> Korjuse kohale kogunevad kotkad ! </s> </p>
<p> <s> Ja kui ta seitse korda päevas eksib su vastu ... </s> <s> Kellele pisut andeks antakse , see armastab ka pisut ! </s> <s> Ega minagi sind hukka mõista . </s> <s> Andeks ka ei anna ... </s> <s> Naine , mis on sul minuga asja ? </s> <s> Kui su süda sind hukka ei mõista , ei mõista sind keegi hukka ! </s> <s> Pange mind tähele ! </s> <s> Ei , ärge pange ! </s> <s> Ma ei ole see , kelleks mind peate . </s> <s> Minge jah ja saage kogu maailmaga üheks lihaks ! </s> <s> Olen vaid Põlgus ja Unustus . </s> <s> Viljatu oks ? </s> <s> Leige . </s> <s> Ükskõikne . </s> <s> Ei poolt ega vastu ... </s> </p>
<p> <s> Siis ükskõikne . </s> <s> Üksi . </s> <s> Üksi Kõiksuses . </s> <s> Üks-Kõiksuses ! / *** </s> </p>
<p> <s> Madeleine'ga kohtusin nädal hiljem ühes hubases baaris . </s> <s> Ta istus kõrvallauas — pikad süsimustad juuksed , tumedad silmad ja naljakas rüht . </s> <s> Istus sirgelt nagu koolipingis . </s> </p>
<p> <s> Temast õhkus midagi kummalist ja kütkestavat , millele ma ei osanud algul mingit nimetust anda . </s> <s> Jälgisin teda silmanurgast . </s> <s> Ta ees oli tühi pokaal , kust ta aeg ajalt väikesi lonkse võttis . </s> <s> See näis nii kohutavalt veider : naine istub baaris ja joob tühjast pokaalist . </s> <s> Äkki on seal ikkagi midagi sees ? </s> <s> Valge vein ? </s> <s> Või martiini ? </s> <s> Vaatasin väga tähelepanelikult ... </s> <s> Ei olnud seal midagi . </s> </p>
<p> <s> Siis hakkasin kahtlema oma nägemises , seejärel terves mõistuses . </s> <s> Mõtlesin , et äkki on seal klaasis miski nähtamatu vedelik , mida baaris pakutakse ? </s> <s> Või et seal on kõige tavalisem vein , kuid ainult mina ei näe seda ! </s> <s> Täielik mõistatus ! </s> <s> Nagu too naine isegi . </s> </p>
<p> <s> Igal juhul tekkis mul kohutav kiusatus piiluda naise mõtetesse . </s> <s> Tühi pokaal häiris sedavõrd , et ma piilusin . </s> </p>
<p> <s> Põrkusin justkui vastu peeglit ... </s> <s> Naine mõtles , et miks see mind ikka nii väga huvitab , et tema tühjast pokaalist joob . </s> <s> Oli see juhus ? </s> </p>
<p> <s> Piilusin veel ... ja märkasin , kuidas tema piilus mind . </s> <s> Kui hirmus ! </s> <s> Me poleks pidanud kohtuma ! </s> <s> Mina ja tema ? </s> <s> Just . </s> </p>
<p> <s> Ent me kohtusime ning see oli kui püha ettemääratus . </s> <s> Vastandite tõmbumise müstiline seaduspära . </s> <s> Mina kui pisike süütu vuajerist ja tema kui paadunud mängur . </s> <s> Olime täielikud vastandid , see sai mulle kohe selgeks . </s> </p>
<p> <s> Tema mõtteisse piiludes olin otsekui puuga pähe saanud . </s> <s> Kujutage ette ! </s> <s> Ta istus seal ja jõi nimme tühjast pokaalist , et jälgida , mida inimesed temast mõtlevad . </s> <s> Jälgida ja vaikselt naeru kihistada . </s> <s> Milline haiglane soov ! </s> <s> Just nii ma tol hetkel mõtlesin . </s> <s> Piilusin tema salajastesse soppidesse ja hindasin . </s> <s> Ta teadis seda . </s> <s> Salvav vastus tema mõtteis ei jäänud ka tulemata : </s> </p>
<p> <s> Arvad , et oled tegelikult surnud ? </s> <s> Või et oled unenägu ? </s> <s> Või et elu on unenägu ja sina oled jumal ? </s> <s> Unenäo-jeesus ? </s> <s> Hmmm ... milline haiglane fantaasia ! </s> <s> Muide , minu nimi on Madeleine . </s> <s> Mis sinu nimi on ? </s> </p>
<p> <s> Just nimelt ! </s> <s> Ta luges mu mõtteid kui avatud raamatust . </s> <s> Kavatses niimoodi ka jätkata . </s> <s> Ja lausa suhelda ! </s> <s> Jube ! </s> <s> Ei , ei ! </s> <s> Me oleme sarnased ... </s> <s> Me poleks tohtinud kunagi kohtuda ! </s> </p>
<p> <s> Ära mõtle niimoodi ! </s> <s> Me pidime kohtuma ! </s> <s> Ma otsisin Sind ! </s> <s> Mis Su nimi siis on ? </s> </p>
<p> <s> Trinity , mõtlesin ning tundsin peapööritust . </s> <s> Minu nimi on Trinity . * </s> </p>
<p> <s> Selline oli too saatuslik õhtu . </s> <s> Kaks sarnast , ent ometi erinevat , kohtusid . </s> <s> Kohtusid ja jäid kokku . </s> <s> Kuid selles koosolemises oli vihkamist rohkem kui armastust . </s> <s> Koostöö varjus </s> </p>
<p> <s> tärkas vaenulik rivaalitsemine . </s> <s> M. oli hunt lambanahas . </s> <s> Ja seda sain ma peagi tunda . </s> </p>
<p> <s> M . tõmbas mind kaasa oma veidratesse mängudesse . </s> <s> Ühel hetkel olin ma jälle tema mängu sees , ega saanud midagi ette võtta . </s> <s> Kõik kulges alati tema seatud sihtmärgi suunas . </s> <s> Ja tema ei mänginud mingeid süütuid mänge , nii nagu mina vahest . </s> <s> Kuidas seda seletadagi ... </s> <s> Noh , mõistate , kui mina jälgisin salaja inimeste mõtteid , siis olin rohkem nagu vuajerist . </s> <s> Sealt saadud informatsiooni kasutasin harva . </s> <s> Kui enda huvid olid mängus , siis loomulikult . </s> <s> Tavaliselt piirdus mu mängulust aga süütute heategudega . </s> <s> Ükskord näiteks kinkisin tänaval keskealisele prouale sületäie roose . </s> <s> See oli tema unistus . </s> <s> Ja mina aitasin sel unistusel reaalseks saada . </s> <s> Aga ma ei mänginud kunagi niimoodi nagu M. seda tegi . </s> <s> M.-i mängud olid teistsugused ... </s> </p>
<p> <s> Kord olime võõras linnas ja otsisime öömaja . </s> <s> Hotelli ei raatsinud minna . </s> <s> M. leidis tänavalt katoliku preestri . </s> <s> Oli teine selline noor ja hakkaja , seejuures sügavalt usklik mees , mida preestrite juures kohtab harva . </s> <s> Astusime ligi ja M. ütles , et Jumal juhatas meid tema juurde öömajale . </s> <s> M. tutvustas mind kui Kalfecki küla anglikaani koguduse õpetajat . </s> <s> Ja härra Michin , nõnda oli tema nimi , võttis meid suurima heameelega vastu . </s> <s> Rääkis südamlikult midagi vendadest ja õdedest Kristuses ja kutsus meid enda auto peale . </s> </p>
<p> <s> Nõnda me siis sõitsimegi ööseks härra Michini poole . </s> <s> Michini abikaasa serveeris meile tagasihoidliku teejoomise , kus me lahedalt kõiksugu teoloogilistel teemadel juttu ajasime . </s> </p>
<p> <s> Kõik oli väga meeldiv momendini , mil me jutuajamise vahel tajusime , et härra Michini mõttetegevus võttis konkreetse suuna M.-ile. Tema mõtteid võinuks nimetada ligimese naise himustamiseks . </s> <s> Samal hetkel vaatas M. muiates kavalalt minu suunas ja hakkas varjatult preestriga flirtima . </s> <s> Keelasin vargsi M.-i , aga ta ei hoolinud minu arvamusest . </s> </p>
<p> <s> M . oli sedavõrd kütkestav naisterahvas , et teda võinuks himustada ka kõige suurem pühak . </s> <s> See on ju nii inimlik ! </s> <s> Aga M. tahtis vastu mängida ja mehe fantaasiat toita . </s> </p>
<p> <s> Kartes et proua Michin võib midagi märgata , haarasin jutuotsa enda kätte . </s> <s> Rääkisin fundamentalistlikust lähenemisest patu probleemile , et nõnda M.-ile otsekui vastutööd teha . </s> <s> Rääkisin , kuidas äärmuseni viidud tõlgendus määratleb pattu juba mõtlemisest alates . </s> <s> Mõte on see , mis külvab patu seemne . </s> <s> Ja kui siivutut mõtet edasi mõelda ja seda oma fantaasiaga toita ning nuumata , tekibki sellest tegu . </s> <s> Mingi säärane tegu , mis on kõigi mõistes konkreetne patt . </s> </p>
<p> <s> Proua Michin kuulas huviga , ent härra Michin oli ametis M.-i seksikuse nautimisega . </s> <s> Näis nagu ei suudaks ta üldse oma fantaasiaid enam kontrollida . </s> <s> M. sai muidugi sellest indu juurde ja surus laua all oma jala härra Michini kubemesse . </s> <s> Preestri hingamine seiskus . </s> </p>
<p> <s> Ta soovis et M. liigutaks oma jalga . </s> </p>
<p> <s> M . liigutaski . </s> <s> Ise vaatas süütul ilmel härra Michinile otsa . </s> <s> Nagu poleks midagi juhtunud ! </s> </p>
<p> <s> Härra Michin neelatas nii valjult , et seda võinuks lausa õuest kuulda . </s> </p>
<p> <s> Olin raevus ! </s> <s> Sõimasin mõtteis M.i , ent ta ei teinud sellest mingit numbrit ega vaevunud mulle vastama . </s> <s> Selle asemel hakkas ta jalaga härra Michinit rütmiliselt masseerima . </s> <s> Mis toimus laua all , seda mõeldi laua peal . </s> <s> Ainuke kõrvaline isik oli preestri proua . </s> <s> Mul ei olnud muud valikut kui temaga edasi vestelda ja tähelepanu eemale juhtida . </s> <s> Ma ei tahtnud M.-i mängu kaasa mängida , aga näe — juba ma mängisin ! </s> </p>
<p> <s> Olukord oli äärmiselt koomiline : härra Michin , näost punane ja kohutavalt erutunud , istus lauas ning simuleeris , et kuulab mind huviga . </s> <s> M. jätkas oma endist tegevust , teades seejuures väga hästi , mida preester tunneb . </s> <s> Ja mina jutlustasin patust ning sellest , kuidas siivutu mõte viib amoraalse teoni ning kuidas üks tegu võib viia kogu moraali languseni . </s> <s> Katastroofini elus ! </s> </p>
<p> <s> Härra Michin ei kuulanud mind . </s> <s> Minu jutt oli talle ainult taustmuusika — sakraalne muusika , mis muutis tema naudingu lausa pühaduse teotuseks . </s> <s> Lõpetasin oma kõne kokkuvõtvate sõnadega , otse härra Michini poole pöördudes : </s> </p>
<p> <s> " Härra Michin , ainult inimene võib mõelda ! </s> <s> Kuid suurem osa asju , mida inimene mõtleb , on valelikkus , silmakirjalikkus ja teotus . </s> <s> Igasugune himu on ju äärmiselt inimlik , kas pole ? " </s> </p>
<p> <s> Härra Michin noogutas . </s> </p>
<p> <s> " Kas siit ei saaks mitte järeldada , et olla inimene , see ongi patt ? " jätkasin halastamatult . </s> </p>
<p> <s> " Inimene on patt ! </s> <s> Inimene on hukkaminek ! </s> <s> Kõik inimlik on jumalikus perspektiivis puhas rämps ! </s> <s> Jumala vaatenurgast on inimene arvatavasti oma surma ära teeninud . </s> <s> Juba pelgalt inimeseks olemisega . </s> <s> Härra Michin , me kõik oleme hukkumisele määratud ! </s> <s> Meie salajased soovid hukutavad meid ! " </s> </p>
<p> <s> " Aga lunastus ja andeksand ? " kogeles preester , unustades hetkeks M.-i. </s> </p>
<p> <s> " Andeksand ? " tõstsin häält . </s> <s> " Mis andeks andmist võid sa oodata Jumalalt , kui inimesena pole sul plaaniski midagi kahetseda ! </s> <s> Ei üles tunnistada ega meelt parandada ! </s> <s> Andeksandi tuleb nuruda kõigepealt kaasinimeselt ! </s> <s> Üles tuleb tunnistada kõigepealt ligimesele ! </s> <s> Ja meelt tuleb parandada eelkõige oma lähedase pärast , et saada temalt andeks . </s> <s> Härra Michin , kas te siis ei tea kirjakohta , et kõik mida te teete vähimatele endi seast , seda te teete Minule ! " </s> </p>
<p> <s> Preester neelatas taas . </s> <s> Kuid seekord mitte enam erutusest , vaid süütundest . </s> <s> Tajusin preestri meeleheidet . </s> <s> Ta olin valmis seal samas laua taga kõik üles tunnistama , nutma puhkema ja andeks paluma . </s> <s> Kuid mille pärast ? </s> <s> Ta ju ainult mõtles ja Madeleine oli see , kes temaga mängis ! </s> <s> Mis vahet seal on , mida mina rääkisin ? </s> </p>
<p> <s> Ent mina olin oma osa täitnud korralikult . </s> <s> M.-ile vastutööd tehes , täitsin tegelikult tema eesmärki . </s> <s> Siis ma ei saanud veel sellest aru . </s> <s> Igatahes härra Michin ei julgenud oma naisele otsagi vaadata . </s> <s> Põrnitses üksnes oma teetassi ja võitles südametunnistusega . </s> <s> See oli aga halastamatu . </s> </p>
<p> <s> Madeleine oli algul mu peale vihane ja karjus mõttes roppusi . </s> <s> Tema arust olin ma kõik kihva keeranud . </s> <s> Tundsin võidurõõmu . </s> <s> Hing lausa juubeldas ! </s> <s> Kuid siis tõusis härra Michin viisakalt lauast , vabandas ja palus , et naine temaga kaasa tuleks . </s> <s> Meile soovis head ööd ja näitas , kuhu tuppa me võime ööseks jääda . </s> <s> Nad lahkusid lauast . </s> <s> Preester läks oma mõtte-pattu üles tunnistama ja rääkima , mis lauas tegelikult juhtus . </s> <s> Ta läks oma naiselt andeksandmist kerjama . </s> <s> Kuid südametunnistus oli liiga karm — see teda ei lunastanud . </s> </p>
<p> <s> Kui rumal temast ! </s> <s> Kui rumal . </s> <s> Naine ei anna talle eales andeks . </s> <s> Nii kummaline kui see ka pole , nii pisikest ja tavapäratut soovide täitumist proua Michin andeks ei anna . </s> <s> Tol momendil ma vaistsin seda . </s> <s> Vaistsin ja teadsin . </s> <s> M. teadis samuti ja irvitas endamisi . </s> <s> Tõusime sõnatult lauast ja lahkusime nende majast hüvasti jätmata . </s> <s> Hotelli leidsime kahe kvartali kauguselt . </s> </p>
<p> <s> M.-i pahameel lahtus . </s> <s> Kokkuvõttes luges ta õhtut korda läinuks . </s> <s> Tema ju võitis ! </s> <s> Tõsi , mitte just nii nagu ta plaanis , aga tulemus oli ikka sama . </s> <s> Minu abiga hävitas ta taas ühe perekonna abieluõnne . </s> <s> Kui ma seda taipasin , lahtus ka minu võidurõõm . </s> </p>
<p> <s> M . oli osav ja salakaval . </s> <s> Ta suutis seal laua taga mitte mõelda oma kavatsusele ja see paljastus alles teel hotelli . </s> <s> Loomulikult , mingil hetkel ta mõtles , kuidas härra Michinit tema iharusega hukutada , aga ma olin nähtavasti jutustamisega liialt hõivatud , et seda tähele panna . </s> <s> Nimelt Madeleine tahtis meelitada preestrit abielu rikkuma . </s> <s> Samuti oli tal plaan valmis , kuidas preestri naine neile peale satuks . </s> <s> Ta kavatses valjult häälitseda . </s> <s> Ja pahane oli ta aga sellepärast , et mulle tema geniaalne mäng ei meeldinud . </s> <s> Olime erinevad , mis muud . </s> <s> Sarnased , ent ometi erinevad . </s> <s> Tol hetkel sai see ka M.-ile täielikult selgeks . </s> </p>
<p> <s> Me ei rääkinud õhtu jooksul sõnagi . </s> <s> Tõsi , rääkimine ei olnud meile vältimatult vajalik , aga aeg-ajalt me ikka nautisime ka omavahel selliseid inimlikke võlusid . </s> <s> Seekord mitte . </s> <s> Tema mõtles omi mõtteid ja mina enda omi ning need mõtted moodustasid meie vahele kõrge emotsionaalse barjääri . </s> </p>
<p> <s> M . uinus hotellis silmapilkselt . </s> <s> Minul und ei olnud . </s> <s> Istusin voodi serval ja jälgisin tema unenägusid . </s> <s> Need olid ebaharilikud . </s> <s> Hoopis teistsugused kui tavalistel inimestel . </s> </p>
<p> <s> Unes oli ta lausa kurjuse kehastus . </s> <s> Pooleldi inimene pooleldi deemon , kes külvas ümbrusse õnnetust ja valu . </s> <s> Ka mina olin tema unenägudes . </s> <s> Nagu abitu pealtvaataja , kes on samuti ümber sõrme keeratud . </s> <s> Või nagu kuulekas partner , kel oli alati ette määratud osa peategelase gigantsetes plaanides . </s> <s> Täpselt nagu sel samal õhtul ! </s> <s> Ma ei olnud oma osaga rahul . </s> <s> Mul oli kohutavalt kahju härra Michinist ja tema naisest . </s> <s> Olin teinud kõik mis suutsin , et M.-i takistada , aga ikkagi läks teistmoodi kui ma soovisin . </s> </p>
<p> <s> Ma olen alati teises leeris , Madeleine , kuuled , alati ! </s> </p>
<p> <s> Mu mõttelise protesti ütles M.-i unenäos sel momendil välja minu tegelase kehastus . </s> <s> Mu riietus muutus automaatselt preestri kuueks ja vanaaegseks torukübaraks ja M.-i selga tekkisid napid nahkrihmad ja pikad saapad . </s> <s> Nägime seal välja nagu mõned müütilised koomiksitegelased . </s> <s> Pärast seda mind tema unenäod enam ei huvitanud . </s> <s> Need olid nõmedad . * </s> </p>
<p> <s> Analoogseid juhtumeid tekkis päevast päeva . </s> <s> Tutvusime erinevate inimestega , ajasime mõnusalt juttu , jõime , sõime , pidutsesime ... </s> <s> Aga alati leidus kellegi peas midagi , mis M.-i tähelepanu köitis . </s> <s> Mõni hirmus saladus , kuritegu , kalduvus või mis iganes . </s> <s> Ja M. mängis nendega . </s> <s> Tegi vihjeid ja käitus nii , nagu ta teaks midagi . </s> <s> Oma kahemõtteliste juttudega viis ta inimesed totaalselt tasakaalust välja ning muutis nad kartlikeks paranoikuteks . </s> <s> Lõpetas alles siis , kui neist oli saanud emotsionaalne vrakk . </s> </p>
<p> <s> Mina olin muidugi sunnitud kõike seda kaasa tegema . </s> <s> Kuigi üritasin sündmuste käigus päästa , mis päästa annab . </s> <s> Mõnikord see isegi õnnestus . </s> <s> Siis Madeleine muigas õelalt . </s> <s> Tema muie oli kui sõbralik müksatus : tubli ! </s> <s> Jätka samas vaimus ! </s> <s> Ehk saab sinust kunagi isegi asja ! * </s> </p>
<p> <s> Kord , kui olime taas kusagil pärapõrgus kellelgi külas , küsisin üht-teist tema võimete kohta . </s> <s> Valmistusin juba uueks kraakluseks . </s> <s> Üllatuseks kujunes sellest üsna sõbralik vestlus . </s> <s> Istusime kamina ees pisikestel patjadel ja jõime veini . </s> <s> Pererahvas magas juba . </s> <s> Meie istusime ja lobisesime . </s> <s> Nagu võrdne võrdsega . </s> <s> Nagu sõbrad . </s> <s> Isegi nagu armastaja paar . </s> <s> Ühesõnaga nagu inimesed . </s> <s> Sellest kujunes meie viimane õhtu . </s> </p>
<p> <s> " Oled sa kunagi mõelnud , miks just meie sellised oleme ? " alustasin ettevaatlikult . </s> </p>
<p> <s> " Millised sellised ? </s> <s> Jumalad ? " </s> </p>
<p> <s> " Mitte jumalad . </s> <s> Jumalani me ei küündi . </s> <s> Sellised noh ... </s> <s> Mõttelugejad ! " </s> </p>
<p> <s> Antud teemast oli kohutavalt raske rääkida . </s> <s> See oli tabu . </s> <s> Midagi sarnast nagu seksuaalelu , kui seda esimest korda kõneaineks võtta . </s> <s> Ja tol hetkel ilmnes äkitselt mingi kummaline neuroos . </s> <s> Olin kogu oma elu konkreetset teemat alla surunud ning tundnud ängistust , kuna olin teistsugune . </s> <s> Kartsin paaniliselt , et äkki saab keegi teada . </s> <s> Ja kui mõnes seltskonnas keegi imestunult hüüatas : " sa loed lausa mu mõtteid , " siis võpatasin . </s> <s> Justkui oleks minust räägitud . </s> </p>
<p> <s> Nõnda siis pressisingi suuri vaevu hammastetagant välja hirmuäratava sõna : mõttelugejad . </s> </p>
<p> <s> " Oh sa vaesekene ! </s> <s> Nüüd siis alles küsid ! " </s> </p>
<p> <s> M . pani klaasi käest , nihutas ennast lähemale ja sosistas salapärase teatraalsusega kõrva : " Ma ei ole mitte alati selline olnud ! </s> <s> Mõttelugeja ! " </s> <s> Siis kobis enda padjale tagasi ja jäi mind vallatult silmanurgast piidlema . </s> </p>
<p> <s> " Kas sina oled siis alati olnud selline ? " </s> </p>
<p> <s> Vastasin , et jah . </s> </p>
<p> <s> " Ausalt või ? </s> <s> Aga miks just sina oled terve elu selline olnud ? </s> <s> Aja jooksul on sul kindlasti mõni hea teooria tekkinud . " </s> </p>
<p> <s> Ütlesin , et kohe mitu teooriat . </s> </p>
<p> <s> " No milline oli su kõige esimene teooria ? " </s> </p>
<p> <s> M . oli pisut purjus ja jälle mängulusti täis . </s> <s> Iga lause ütles ta eriliselt nöökiva tooniga . </s> <s> Nojah , kuna parasjagu toas rohkem inimesi polnud , püüdis ta minu kaudu endale meelelahutust pakkuda . </s> <s> Tundsin ennast ebamugavalt . </s> </p>
<p> <s> " Sa hakkad naerma , kui ma ütlen . " </s> </p>
<p> <s> M . pani käe südamele ja tõotas pühalikult : " Ma luban , et hakkan naerma , kui sa ütled . " </s> <s> Ta juba muigas . </s> <s> Ja enne kui ma jõudsin üldse midagi öelda , kukkus ta laginal naerma . </s> <s> Vastik naine . </s> <s> Rikkus jälle reegleid . </s> </p>
<p> <s> Meil oli kokkulepe , et kui oleme kahekesi ja tõotab tulla romantiline õhtupoolik , siis ainult räägime ja ei kasuta alatuid võtteid . </s> <s> Nüüd ei pidanud ta jälle reeglitest kinni . </s> </p>
<p> <s> " Sa arvasid , et oled unenägude jumal , " ei saanud M. ikka veel naeru pidama . </s> <s> " Sa olid kaksteist ja arvasid , et oled Morpheus ! </s> <s> Ih-ih-ii ... kaheteistaastane Morpheus ! " </s> </p>
<p> <s> M . lõkerdas edasi ja ajas endale veini kurku . </s> <s> Ta ülemeelik itsitamine lõppes läkastamisega . </s> </p>
<p> <s> " Mis siin naerda ! </s> <s> See oli mu esimene teooria , " püüdsin ennast välja vabandada . </s> <s> " Ma hiilisin öösiti salaja vanemate tuppa ja vaatasin nende unenägusid . </s> <s> Ma suutsin isegi nende unenäo kulgu muuta . </s> <s> Ja nii ma siis arvasingi , et olen unenägude jumal . " </s> </p>
<p> <s> Tõepoolest , lapsena kogesin kõike teisiti . </s> <s> Lastel on üldse kohutavad fantaasiad , seda pean ma ütlema . </s> <s> Sel ajal tunnetasin kõiki aistinguid palju intensiivsemalt ja välja elasin neid samuti kirglikumalt . </s> <s> Meenutada on ometi raske . </s> <s> Mälestusi katab tihe uduloor . </s> <s> Lapsepõlv jääb mulle kohutavaks metafüüsiliseks seisundiks . </s> <s> Aeg-ajalt , kui meenub mõni üksik seik , mida kõike panin oma vanemaid unenägudes tegema ja läbi elama , siis tunnen veel siiani häbi . </s> <s> Seetõttu olengi sulgenud kogu lapsepõlve ühte latentsesse seisundisse , mida jääb tähistama kristalliseeruv sõnapaar — unenägude jumal . </s> </p>
<p> <s> Eelistasin lapsepõlve teemast mööda lipsata ja uurisin hoopis , mida ta mõtles väitega , et ta ei ole mitte alati selline olnud . </s> </p>
<p> <s> M . valas klaasi veini täis ja muutus silmmärgatavalt kainemaks . </s> <s> Palju tõsisemaks ka . </s> </p>
<p> <s> " See tabas mind kuu aega tagasi nii kui välk selgest taevast . </s> <s> Lugesin kodus raamatut ja korraga kihutas peast läbi tuhat võõrast mõtet . </s> <s> Kõik oli hästi võõras ! </s> <s> Nägin kõike hoopis teises valguses , justkui olnuksid mul peas kellegi teise silmad ja kellegi teise mõtted . </s> <s> Ja järgmisel momendil kõik see võõras kadus . </s> <s> Aga kanal ... või kuidas seda nimetadagi ... </s> <s> See kanal inimeste mõttemaailma vaatamiseks jäi avatuks . " </s> </p>
<p> <s> M . võttis klaasist uue lonksu ja jäi mõtlikult kaminasse vaatama . </s> <s> Siis tõstis ta otsustavalt pea , vaatas oma häguste silmadega mulle otsa ja deklameeris võidukalt : </s> </p>
<p> <s> " See oli nii võimas hetk ! </s> <s> Minust sai saladuste paljastaja ... </s> <s> Kõiketeadja ! " </s> </p>
<p> <s> Noogutasin nõusolevalt . </s> </p>
<p> <s> " Ja kas sa tead , mis raamatut ma sel hetkel lugesin , " küsis ta endamisi mõlgutades . </s> <s> " Minu käes oli Saddor Romero " Teise Manifest " ! </s> <s> Kohati tundub , nagu oleks see raamat minus midagi põhjustanud . " </s> </p>
<p> <s> Küsisin , et miks ta nii arvab . </s> </p>
<p> <s> " Kas sa ei ole siis kuulnud ? </s> <s> Seda raamatut nimetatakse uue ajastu metafüüsikaks ! </s> <s> Tänu sellele teosele sai Romerost kroanismi rajaja ! " </s> </p>
<p> <s> Ütlesin , et ei ole kuulnud . </s> <s> M. vaatas mind nagu kuu pealt kukkunut ja asus teost refereerima : </s> </p>
<p> <s> " Raamatu postulaat on järgmine : Jumal on asendatud sellise mõistega nagu Teine Teadvus . </s> <s> Maailm , kus me elame , on Teise Teadvuse konstrueeritud illusioon . </s> <s> Või siis unenägu , kui sulle niimoodi rohkem meeldib . </s> <s> Kõik inimesed elavad unenäos . </s> <s> Ja kui inimene seda lõpuks taipab , tabab teda omamoodi valgustatus ja ta muutub Teiseks . </s> <s> Mõistad ? </s> <s> Muutub hoopis teistsuguseks ja lõpuks pöördub tagasi oma loomulikku olekusse . </s> <s> Milline see algupärane olemine peaks välja nägema , sellest ei saanud ma täpselt aru . </s> <s> Aga niipalju taipasin , et iga inimene on Teise Teadvuse illusioonide küljes vangis . </s> <s> Kroanistlikule liikumisele on Romero teos Piibliks ! " </s> </p>
<p> <s> Kehitasin õlgu ja ütlesin , et see ei ole midagi uut . </s> <s> Taolisi mõtteid on ennegi esinenud . </s> <s> Pigem lõhnab kogu teos erinevate religioonide töötluse järele . </s> <s> M. ei olnud minuga nõus . </s> </p>
<p> <s> " Raamatu teeb eriliseks see , et väidetavalt Romero seda ei kirjutanudki . </s> <s> Teine Teadvus ise dikteeris selle . </s> <s> Romero oli ainult vahend . </s> <s> Tööriist ! </s> <s> Sellest ka paljutähenduslik pealkiri : " Teise Manifest " ! " </s> </p>
<p> <s> Ühtäkki mulle meenus , et kunagi , aastaid tagasi , olin ise teinud kellegagi analoogset nalja . </s> <s> Esimesel naisel , Marcelle'il , oli üks tobe sõber , kes käis meil paaril korral külas . </s> <s> Üksvahe ööbis ta meie juures . </s> <s> Panime ta elutuppa diivanile magama . </s> <s> Ma ei tea , kas igavusest või millegi muu pärast , aga mul oli kange tahtmine tema unenägudes ringi kolada . </s> <s> Unenäod olid tal kohutavalt üksluised ja arvatavasti sellepärast otsustasingi neis mõningad muudatused teha . </s> <s> Lasin tal unes kirjutada . </s> <s> Ise istusin tugitoolis ja mõtlesin poeetilisi lauseid välja . </s> <s> Diivanil magav mehike nägi aga unes , kuidas ta kirjutab uut , maailma alustalasid kõigutavat , raamatut . </s> <s> Aga seda ma enam ei mäleta , kuidas ma ta unenäol lõppeda lasin . </s> </p>
<p> <s> Ma ei suudakski kõiki neid sadu unenägusid meeles pidada , mida ma teiste jaoks välja mõelnud olen . </s> <s> Mõned olid lihtsalt meelelahutused , teised jälle kuidagi õpetlikud . </s> <s> Kõik sõltus inimesest . </s> <s> Manitsevad unenäod mõtlesin enne hoolikalt läbi , seetõttu jäid need mulle ka rohkem meelde . </s> <s> Näiteks ühele taskuvargale konstrueerisin kord unenäo painajalikust kotivargusest , mille peale ta näppamisega rohkem tegelda ei julgenud . </s> <s> Seda mäletan selgelt . </s> <s> Ent kirjutamise loo olen suuremalt jaolt unustanud . </s> <s> See oli suvaline meelelahutus . </s> </p>
<p> <s> Igaks juhuks küsisin M.-ilt , miks ta ikkagi arvab , et Romero teosel on tema võimetega midagi pistmist . </s> </p>
<p> <s> " Ma ei oska seda sulle täpselt öelda . </s> <s> Sa peaksid ise lugema tema raamatut . </s> <s> Seal on küll väga palju allegoorilisi sümboleid , mis teevad raamatu raskesti mõistetavaks , aga kui ma seda lugesin , tundsin ennast igal leheküljel ära . </s> <s> Täpselt nagu Piibliski . </s> <s> Ja siis tabas mind see välgatus , kus ma muutusin teistsuguseks . </s> <s> Ma ei saa väita , et see oli juhus ! </s> <s> Panin raamatu käest ja olin võimeline kuulma teiste mõtteid . </s> <s> Seos missugune ! " </s> </p>
<p> <s> M . kallas endale veel veini . </s> <s> Ta keel oli muutunud juba pehmeks . </s> <s> Sõnad lihtsalt pudenesid tema huulilt . </s> <s> Nende välja ütlemine valmistas talle raskusi . </s> <s> Samuti oli ta sõjakus ja ülemeelikus uinunud koos kainusega . </s> <s> Enam ta ei tundunudki mulle deemonlikuna . </s> <s> Madeleine oli kõige tavalisem naine , keda ebaharilik võime lausa koormas . </s> <s> Ta ei osanud sellega elada ja ei osanud seda ka mõistlikult rakendada . </s> <s> Seetõttu ta lihtsalt mängis ning elas oma võimutahet mängude kaudu välja . </s> </p>
<p> <s> Vaatasin teda ja mul oli temast kahju . </s> <s> Ta istus seal kamina ees ja jõi klaas klaasi järel , et tuimestada oma valu tekitavat elu . </s> <s> Ta igatses normaalsete inimsuhete järele . </s> <s> Kuid mina ei suutnud talle seda pakkuda . </s> <s> Üksikuna tundis ta ennast ikkagi . </s> <s> Seetõttu otsustasin temast lahku minna . </s> </p>
<p> <s> M . kummutas endale kurku juba ei tea mitmendat klaasi . </s> <s> Samal ajal pajatas enda elust ja unistustest . </s> <s> Nihutasin end tema lähedusse ja võtsin ümbert kinni . </s> <s> Ta rääkis ja rääkis , katkematu sõnadevooluna , kuni ta kael väsis pead püsti hoidmast ning see vajus rinnale . </s> <s> Lõpuks , pea minu sülle peidetuna , ta uinus . </s> </p>
<p> <s> Lasin tal näha und , kus ta on kõige tavalisem naine , kellel ei ole mingeid üleloomulike võimeid . </s> <s> Madeleine näkku ilmus tänulik naeratus . </s> <s> Jätsin ta kamina ette magama . </s> <s> Ise võtsin aga takso ja sõitsin öösel koju tagasi . </s> <s> Lootsin , et kui Madeleine hommikul ärkab , ongi ta tavaline naine ning võib normaalset elu edasi elada . </s> <s> Midagi enamat ma tema heaks teha ei osanud , kui ainult loota ... *** </s> </p>
<p> <s> / Näen inimesi otsekui puid kõndimas ... </s> <s> Ma taipasin ja mõistsin ! </s> <s> Abba ! </s> <s> Ma ei ole sellest maailmast ! </s> <s> Ent need tuttavad mõtted ... </s> <s> Need minu mõtted ... </s> <s> Ma olen iseenda maailm , oo jaa ! </s> <s> Olen loonud iseendale maailma . </s> <s> Kummalise ja ilusa . </s> <s> Unenäolise ... </s> <s> Kisendava kivi ? </s> <s> Kuidas ma ei ole kuulnud ? </s> <s> See kisendab ! </s> </p>
<p> <s> Ma ei mäleta ... </s> <s> Ei algust ega otsa . </s> <s> Elasin ja unustasin . </s> <s> Olen Unustus ! </s> <s> Viljatu oks . </s> <s> Meenuks ometi ... </s> </p>
<p> <s> Sa vaata , mis Sa oled nendega teinud ? </s> <s> Jah , ma näen . </s> <s> Näen ka seda , mida olen iseendaga teinud . </s> <s> Olen Üksik . </s> <s> Su süda mõistab Sind hukka ! </s> <s> See lausa kisendab ! </s> <s> Tean . </s> <s> Aga ma tahan olla seal ... </s> <s> Koos nendega ... </s> <s> Isa , ma lähen nüüd ... / *** </s> </p>
<p> <s> Ta nimi on M. M. nagu Magdaleena . </s> <s> Minu oidipaalne Magdaleena ... </s> <s> Ma armastan teda . </s> <s> Ja tema armastab mind . </s> <s> Me kohtusime nädal tagasi . </s> <s> Ma ei mäleta kus . </s> <s> Nähtavasti see polegi tähtis . </s> <s> On ta nimi Magdaleena või miski muu , ka see ei ole tähtis . </s> <s> Minu jaoks on ta lihtsalt M. </s> </p>
<p> <s> Me istume lauas ja joome teed . </s> <s> Tema ühel pool lauda , mina teisel pool . </s> <s> Niimoodi näeme üksteist paremini . </s> <s> Õuest kostab autode tuututamist . </s> <s> Kuskil kaugemal helisevad kirikukellad . </s> <s> Kutsuvad jumalateenistusele . </s> <s> Mul ei ole aega minna . </s> <s> Joon hoopis teed ja vaatan , kuidas M. vaatab mind . </s> <s> Ta on nii armas . </s> <s> Meil on tore . </s> <s> Õhus on armastust . </s> </p>
<p> <s> M . küsib , kas me kirikusse ei lähegi . </s> <s> Naeratan ja vastan , et mina olen sinu Kirik . </s> <s> M. naeratab vastu . </s> <s> Ta hoiab tassi kahe käega suu juures ja naeratab läbi kuuma auru . </s> <s> Nii palju rõõmu ühes hetkes ! </s> </p>
<p> <s> Elu on ilus . </s> <s> Jah , just nii ta mõtleb . </s> <s> Olen temaga nõus . </s> <s> Aga mitte täiesti . </s> <s> Oleviku hetk on ilus ! </s> <s> Kuni see paigal seisab ... </s> <s> Nagu praegu . </s> <s> Nädal aega lauas istumist . </s> <s> Nädal aega naeratust . </s> <s> Nädal armastust ... kirikukelli ja sooja teed . </s> <s> M. on õnnelik . </s> <s> Mul on igav . * </s> </p>
<p> <s> Ma ei hakka valetama ja tunnistan kohe ausalt , et Madeleine jättis minusse sügava jälje . </s> <s> Sügavama kui oleksin osanud arvata . </s> <s> Jah , ta oli võimukas , salakaval , kütkestav ja kõike muudki , aga see ei loe . </s> <s> Kuigi olime olemuselt täiesti erinevad , jäi ta ometi mu hinge külge kinni . </s> <s> Igal mündil on ju kaks külge ja tema oli see teine külg . </s> <s> Tegelikult armastasin vist Madeleine'i rohkem . </s> <s> Noh , nüüd armastan Magdaleenat , kes ei torka mitte millegagi silma . </s> </p>
<p> <s> Tunne on sama , objekt teine . </s> <s> Oleme pidevalt koos ja väliselt tundub , et kõik on korras ja nii peabki olema . </s> <s> Vähemalt Magdaleena jaoks . </s> </p>
<p> <s> Ei ole korras ! </s> <s> Ma ei usu , et on üldse olemas keegi Magdaleena nimeline naine ! </s> <s> Ta ei ole usutav . </s> <s> Ta on täiesti pretensioonitu olevus , kes ei oska isegi midagi huvitavat mõelda . </s> <s> Absoluutselt mitte millegi kohta ! </s> <s> No ma toon näite : </s> </p>
<p> <s> Rääkisin M.-ile oma surma-fantaasiast . </s> <s> Õigemini kogemusest . </s> <s> Ütlesin , et aegajalt mulle tundub , et tol õhtul surin ma seal aasal päriselt ka ära . </s> <s> Ja sealt edasi on elu kulgenud nagu mingis haiglases hämarikus , kus ei ole võimalik eristada fakte pettekujutelmadest . </s> </p>
<p> <s> M . kehitas õlgu ja väitis , et see on normaalne . </s> <s> Tänapäeva pingelises ühiskonnas tekib igasuguseid luulusid . </s> <s> Ja mõned momendid , mida vanasti nimetati luuludeks , on praegusel ajal juba tükike igapäevaelust . </s> </p>
<p> <s> Tükk igapäevaelust ? </s> <s> Ma sain kohutavalt vihaseks . </s> <s> Otsisin välja ajalehe , kus oli sees politseikroonika teadaanne . </s> <s> Näitasin talle näpuga järge . </s> <s> Kommentaariks sain vastuväite , et ajalehtedes kirjutatakse üldse kõikvõimalikke naljakaid asju . </s> </p>
<p> <s> Tellisin takso ja põrutasin temaga kalmistule . </s> <s> Näitasin talle oma hauda . </s> <s> M. vaatas mulle arusaamatu näoga otsa . </s> <s> Hauakivile oli graveeritud Morpheus ja surmakuupäev . </s> <s> Olin valmis loobuma . </s> <s> Millegipärast ei andnud ma ikka veel järele . </s> <s> Ei tea isegi miks . </s> <s> Kuidas on võimalik , et keegi peab absoluutselt kõike normaalseks ? </s> <s> Mitte miski ei üllata ! </s> <s> Ma ei saa öelda , et ta lihtsalt ei uskunud . </s> <s> Ei saa ka öelda , et uskus . </s> <s> See oli midagi vahepealset . </s> </p>
<p> <s> Tõin oma viimase trumbi . </s> <s> Ütlesin , et olen võimeline teiste inimeste mõtteid lugema . </s> </p>
<p> <s> M . naeratas ja ütles , et ma olen õudselt armas . </s> <s> Siis istus ta hauakivile , ajas pea kuklasse ja küsis : " Noh , mis ma mõtlen praegu ? " </s> </p>
<p> <s> " Et ma olen õudselt armas , " vastasin . </s> </p>
<p> <s> " Näed nüüd , see on ju nii lihtne ! </s> <s> Miks sa arvad , et see sinu kuidagi eriliseks teeb ? </s> <s> Sa ei pea olema eriline ! </s> <s> Sa meeldid mulle niisama ka , " tabas mind tema lihtne maailmanägemus tuule kergusega valusalt silmadevahele . </s> </p>
<p> <s> Isegi igavad naised on vahel paganama teravad . </s> <s> M.-is ei olnud aga teragi sarkasmi . </s> <s> Ta oligi selline . </s> <s> Seda , mida ta ütles , seda ta ka mõtles . </s> <s> Vahest see tegigi ta pisut igavaks . </s> <s> Mul ei tekkinud kunagi vajadust tema sõnade taga mõtetes surkida . </s> <s> Ta oli nii lihtne ! </s> <s> Ja see lihtsus muutis ta unelmate naiseks , kelle eksistentsi selge mõistus tõrgub uskumast . </s> <s> Iga päev , iga jumala päev me klappisime ja olime teineteise jaoks loodud . </s> <s> Tema seltskonnas oli lihtne olla tavaline . </s> <s> Ent mina ise ei osanud taolise uudse rolliga kohaneda ning tundsin tapvat igavust . </s> <s> Seetõttu muutus M. päev-päevalt aina ebareaalsemaks . * </s> </p>
<p> <s> Igavale idüllile pani punkti ühel heal päeval välja ilmunud Madeleine . </s> </p>
<p> <s> Istusin köögis ja lugesin Romero " Manifesti " . </s> <s> M. oli just vannist välja tulnud ja istus rõdul , käterätik ümber pea mähitud . </s> <s> Ühtäkki uksekell helises ja sisse sadas maruvihane Madeleine . </s> </p>
<p> <s> " Kuidas sa võisid ? </s> <s> Mis õigusega ? </s> <s> Ütle mulle , mis õigusega ... " </s> </p>
<p> <s> Poolpaljas M. tuli lärmi peale rõdult ära , üllatunud ilme näol ja katkestas Madeleine'i . </s> <s> Nad silmitsesid põgusalt üksteist ja siis küsisid kooris : " Kes see veel on ? " </s> <s> Mul tekkis tuju ära surra ... </s> </p>
<p> <s> Idüll sai otsa . </s> <s> Sekundi murdosa jooksul sai Magdaleenast pretensioonikas isiksus ja Madeleine jätkas sealt , kus ta oli pooleli jäänud . </s> <s> Nad rääkisid korraga : Madeleine : Magdaleena : " Nagu ma näen , oled sa endale uue naise vaadanud ! </s> <s> Mis mul siis viga oli ? </s> <s> Tegelikult see ei puutu praegu asjasse ... </s> <s> Nii ei jalutata lihtsalt minema ! </s> <s> Ja kurat küll , mul on õigus sinult seletust nõuda ! </s> <s> Mis õigusega sa seda tegid ? </s> <s> Mis õigusega röövisid sa minult selle võime ? </s> <s> Pagan võtaks , sa röövisid mu paljaks ! </s> <s> Ja ära tule ütlema , et sul ei ole sellega mingit pistmist ! </s> <s> Ma tean ... sa kuradi tõbras , sa olid kade ! </s> <s> Kade , et mina suutsin seda sama mida sina ! </s> <s> " Ütle mulle , kes see naine on ja mida ta siin teeb ? </s> <s> Miks ta ründab niiviisi siia sisse ? </s> <s> On sul temaga suhe ? </s> <s> Mis ajast ? </s> <s> Miks sa mulle temast midagi rääkinud ei ole ? </s> <s> Mis ta nimi on ? </s> <s> Kuule , mis su nimi on ? </s> <s> Ma ei saa mitte midagi aru ! </s> <s> Issand , ma lähen hulluks , tõesti lähen ! </s> <s> Kes mina sulle siis olin ? </s> <s> Mingi vahepealne meelelahutus või ? </s> <s> Kuradi siga ! </s> <s> Te mehed olete kõik ühesugused ! </s> <s> Valetajad , silmakirjatsejad ja litsid ! </s> <s> Sina ja su erilisus ! </s> <s> Sa ei erine karvavõrdki teistest meestest ! </s> <s> Miks sa seda tegid ? " </s> <s> Miks sa seda tegid ? " </s> </p>
<p> <s> Viimane küsimus tuli nagu ühest suust ja siis jäid nad mõlemad korraga vait . </s> <s> M.-id põrnitsesid mind ja pildusid silmist sädemeid . </s> <s> Ja siis mulle viirastus , et nad kõik kolm seisavad minu vastas ja nõuavad seletust . </s> <s> Kõik kolm : Marcelle , Madeleine ja Magdaleena . </s> <s> Seisavad ja ootavad . </s> <s> Igaüks neist ootab vastust oma küsimusele . </s> <s> Ja kohe , kui ma suu avan , et kuskilt otsast alata , katkestaks mind nõudlik teine ots . </s> <s> Tol hetkel mulle tundus , et võin öelda ainult ühe lause ja see pidanuks andma ammendava vastuse kõigile kolmele . </s> <s> Vähemasti esialgu . </s> <s> Ja mitte ainult kolmele ! </s> <s> Minagi ootasin vastust ! </s> <s> Vastust küsimusele , mida mul tegelikult ei olnud . </s> </p>
<p> <s> Maailm väreles . </s> <s> Kolm paari M.-i silmi ootasid vastust . </s> <s> See oli unustamatu pilk ! </s> <s> Lausa ainukordne ! </s> <s> Selle pilgu taga seisis kogu eksistents oma rebestavas olemisvalus ! </s> <s> Ma põlesin selle hävitava pilgu all ! </s> <s> Mul oli valus . </s> <s> Kokku tõmbuv süda muutis sisemuse põrguks . </s> <s> Mida ma küll teinud olen ? </s> </p>
<p> <s> " Te ei mõista mind , ma tegin kõike vaid armastusest — armastusest M.-i vastu , " kuulsin oma häält ütlemas . </s> </p>
<p> <s> Maailm pöörles mu ümber miljonite silmapaaridena . </s> <s> Miljonite elude ja miljonite M.-idena. Ahh , see näis rõhuva painajana ! </s> <s> Armastus on painaja , kas teie ei teadnudki seda ? </s> <s> Elu on unenägu ja armastus on painaja ! </s> <s> Kuid seda ühte lauset öeldes , tundsin kergendust . </s> <s> Justkui oleks toimunud kreatiivne vabanemine sajanditetagusest taagast . </s> <s> M. oli minu kirg ! </s> <s> Mu kirg ja mu armastus ! </s> <s> M. nagu Marcelle , M. nagu Madeleine , M. nagu Magdaleena ... </s> <s> Mmmmm ... nagu Muusika ! </s> <s> M. nagu Morpheus , nagu Mälestus , Mõte ja Munk ! </s> <s> Nagu Mõistetamatu Mere Mänd ! </s> <s> M. nagu Münt ! </s> <s> M. nagu Maa ! </s> <s> M. nagu taevas , pilved , puud ja tähed ... </s> <s> M. nagu Maailm ! </s> <s> M. nagu MINA ! </s> <s> M. see olen Mina ! </s> <s> Kuidas ma pole aru saanud ? </s> </p>
<p> <s> Tahtsin , et minu M. noogutaks ja jätaks mind üksi . </s> <s> Kolm silmapaari lahkusid . *** </s> </p>
<p> <s> / Üksi . </s> <s> Kõiksus ja Mina . </s> <s> Ebanormaalne paigalseis . </s> <s> Mis ma küll teinud olen ? </s> <s> Mitte midagi . </s> <s> Mida saabki siin teha ? </s> <s> Olen vaid iseenda moonutatud identsus . </s> <s> Sa oled enda ümberpööratud kujutis ! </s> <s> Olen . </s> <s> Jah , Sa oled , see ongi Kõik ! </s> <s> Sellest on vähe ! </s> <s> Tahan ambivalentsust , füsioloogiat , impulsse ja kogemust ! </s> <s> Tahan voolavust ... ja Unustust ! </s> </p>
<p> <s> Minu Une-Nägu on mitterahuldava reaalsuse pelgupaik ! </s> <s> Transtsendetaalne augutäide ! </s> <s> Aga see on kohutav ! </s> <s> Sina oled kohutav ! </s> <s> Sinu kujutlus ja pale ! </s> <s> Tõest ära langemine ! </s> </p>
<p> <s> Mis on tõde ? / *** </s> </p>
<p> <s> Ma ei mäleta kõike . </s> <s> Kui ma olen pinges , tabab mind mingi kummaline katkestus . </s> <s> Veider tühjus ja auk — mälu lünk ! </s> <s> Selle tobeda psühhoosi pärast ei suuda ma meenutada , mis vahepeal juhtus . </s> <s> Igatahes oma M.-isid ei näinudki ma enam . </s> <s> Nad ei tulnudki tagasi ! </s> <s> Üks oleks võinud ikkagi jääda . </s> <s> Madeleine näiteks ! </s> <s> Ei , parem juba Magdaleena ! </s> <s> Magdaleena oli nii tore , kuigi pisut igav . </s> <s> Ei tea ... </s> <s> Igatsen Marcelle'i järele . </s> <s> Tema on aga surnud . </s> <s> Mina vist ka . </s> <s> Ei tea ... </s> </p></div1>
    </body>
  </text>
</TEI>
</teiCorpus>
</teiCorpus>
