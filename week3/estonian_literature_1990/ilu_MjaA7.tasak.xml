<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maa ja armastus 7 </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Maa ja armastus 7 </head>
<p> <bibl> <author> <s> Arno Kasemaa </s> </author> </bibl> </p><div2 type="alaosa"><head> 7. </head>
<p> <s> Õllepoe August ostis endale mihklilaadalt linalaka mära , keda ta kavatses kevadel paaritada . </s> <s> Hobune oli tõepoolest ilus , nagu kätega voolitud , ning August oli tema peale väga uhke . </s> <s> Õllepoe peremees pani talliuksele luku ette , sest nii ilusat looma lukustamata ukse taga hoida olnuks lausa kergemeelsus . </s> <s> Kuigi ööd olid alles soojad ning rohtugi oleks koplis linalakale jätkunud , tõi Õllepoe peremees mära igal õhtul talli ning niitis talle ristikuädalat ette , sest välja ta niisugust iludust jätta ei julgenud . </s> <s> Vana lombakat ruuna , seda ei tahtnud keegi , selle jättis ta ööks koplisse . </s> <s> Pealegi oli ruun võõraste inimeste vastu sallimatu ega lasknud peale oma pererahva kedagi teist endale ligi . </s> <s> August viis ka koerakuudi otse talliukse ette , et see kutsumata külalistest otsekohe märku saaks anda . </s> <s> Ja Õllepoe peremehe arvates oli ettevaatuse alal kõik tehtud , mis üldse teha andis . </s> </p>
<p> <s> Pärast kartulivõtmist tappis August sea ning viis Kundasse lihakarni . </s> <s> Seks puhuks rakendas ta noore mära esimest korda pikemaks sõiduks vankri ette ja võttis kuueaastase poja kaasa , et see väljas hobust valvaks , kui tema ise kauplustes sisseoste teeb . </s> <s> Väike Erich siis istuski vankris ning silmitses möödaruttavaid inimesi , kui isa asju ajas . </s> <s> Oli ilus soe sügispäev , kus päike veel oma viimast armuandi jagas ning vankril istuval poisikesel selja palavaks küttis . </s> <s> Väikesele Erichile kippus unerammestus peale , sest tema arust oli isa nii kohutavalt kaua ära ja tema asjatoimetustele ei paistnud lõppu tulevatki . </s> <s> Kui poisikene taas magusa suigatuse käes pisut oli tukastanud ning seejärel silmad avas , seisid hobuse juures kaks võõrast meest ning silmitsesid tähelepanelikult linalakka . </s> <s> Üks nendest oli pikk , teine tublisti lühem , kuid laiaõlgne ning jässakas . </s> <s> Et mehed seisid seljaga Erichi poole , siis ei näinud ta alguses nende nägusid , vaid kuulis ainult nende vaikset , summutatud kõnet . </s> <s> Erich pani tähele , et teine meestest kasutas rääkimisel võõraid , temale tundmatuid sõnu ja üldse oli ta jutt pisut segane ning moonutatud . </s> <s> Siis pöördusid mõlemad mehed ümber ning nähes , et vankril kükitav poisikene neid üksisilmi vaatab , astusid nad kõrvale ning lonkisid minema . </s> <s> Erichile ei jäänud märkmata , et lühemal mehel oli vasakul põsel arm , nagu oleks talle sinna kohta keegi pussiga või mõne muu terariistaga äsanud . </s> <s> Üldse aga paistsid mõlemad võõrad kuidagi imelikud ning nende luuravad silmad ning habemetüügastesse kasvanud näod ajasid väikesele Erichile hirmu peale . </s> <s> Lasipuu külge oli seotud palju hobuseid ning nende ümber askeldasid kogu aeg inimesed , kuid ükski nendest ei teinud Õllepoe noorest linalakast ega vankril istuvast poisikesest väljagi . </s> <s> Miks aga need kaks võõrast meest nende noort mära nii tähelepanelikult sirvisid , tundus poisikesele pisut kahtlane . </s> <s> Kui isa järjekordselt kauplusest välja tuli , süli igatsugu pakke ja kribu-krabu täis , et need vankrisse panna ning veel kord tagasi minna , lausus Erich : " Isa , ma jäin vankril tukkuma ja kui ma silmad lahti tegin , seisid kaks võõrast meest meie Ulli juures . " </s> <s> Isa poetas pakid vankri põhja õlgedele ning küsis : " Kuidas need mehed välja nägid ? " – " Üks oli pikk , teine lühem ja jässakam . </s> <s> Nad vaatasid Ullit ja rääkisid vaikselt omavahel . </s> <s> Ma hästi ei saanud aru , millest , sest teine meestest rääkis pahasti , nagu oleks tal keel vigane . </s> <s> Siis oli veel lühemal mehel punetav arm vasaku põse peal . </s> <s> Habet polnud aga kumbki jumal teab millal ajanud . " </s> <s> – " Kui teine meestest oli armiga põse peal , siis olid nad kindlasti Sirp ja Vaats , need röövlid ja hulgused , " arvas isa , sest peaaegu kõik Kivinõmme ning Väliku küla inimesed olid Sirpi ja Vaatsi palgest palgesse näinud ning tundsid nad välimuse järgi ära . </s> <s> " Isa , kas nad tahtsid meie Ullit ära varastada ? " küsis Erich . </s> <s> " Mine sedagi tea . </s> <s> Seepärast ma su kaasa võtsingi , et hoiad silma peal . </s> <s> Hea , et sa neid nägid . </s> <s> Nüüd teab hobust paremini hoida . " </s> <s> Koduteel märkas Erich Kilmi männiku vahel jällegi neidsamu mehi , kes Kundas nende vankri juures seisid ja Ullit takseerisid . </s> <s> Mehed astusid liivasel jalgrajal sõidutee kõrval kiirel sammul Väliku küla poole . </s> <s> " Näed , isa , seal nad ongi ! </s> <s> Üks pikk , teine lühike , armiga vasakul põsel . " </s> <s> August kiirustas hobust , et jalakäijatele järele jõuda . </s> <s> Ja tõepoolest – lühemal oli vasakul põsel punetav arm . </s> <s> Kui Õllepoe omad nendeni jõudsid , pöörasid mehed näod metsa poole ega näinud hobusemehi märkavatki . </s> <s> Ilmselt ei tahtnud nad ennast vankril istujatele näidata . </s> <s> " Kas olid samad mehed ? " küsis August , kui nad jalakäijate kuuldekaugusest väljas olid . </s> <s> " Samad , " noogutas poiss vastuseks . </s> <s> " Sirp ja Vaats jah . </s> <s> Nägin neid kevadel Oru poe juures . </s> <s> Küllap neil jälle midagi kavatsusel on , ega nad muidu siinkandis ei hulguks , " arvas Õllepoe peremees ning mõtles endamisi , kuidas hobust varaste eest paremini hoida . </s> </p>
<p> <s> Mõni päev hiljem kuulis Erich , et Kaaru hobusetalli ees kõvasti haukus . </s> <s> Poiss tõttas välja , kuid ei näinud kedagi , kelle peale koer nõnda ragistada võiks . </s> <s> Siis märkas ta , et mõlemad hobused , kes toa taga ristikupõllul köies olid , üksisilmi kopli poole vaatasid , nagu oleks sealt lepavõsast keegi tulemas . </s> <s> Vana ruun isegi norsatas korda paar . </s> <s> Leidlik poisike päästis keti otsas kargleva koera lahti ning hüüdis : " Ass , Kaaru ! </s> <s> Võta , võta ! " </s> <s> Nagu marutuul sööstis vihane tallivalvur koplisse ning kadus lepavõssa . </s> <s> " Võta , võta ! " ässitas Erich järele . </s> <s> Kostis okste raginat ning jooksumüdinat , mis kiiresti kaugenes . </s> <s> Siis aga kiljatas koer järsku ning jooksis haledasti aietades lepikust välja . </s> <s> Erich viis koera keti otsa tagasi ning rääkis juhtunust ka emale ja isale , kui need õhtul kartulikuhja juurest koju tulid . </s> <s> " Kes seal koplis küll võis olla , " imestas Leontiine . </s> <s> " Ehk oli Umboja Juku . </s> <s> See kolab mööda metsi ja teeb oma tempusid , " arvas ta lõpuks . </s> <s> Sellega seekord kogu asi piirduski . </s> <s> Kuid siis , ühel hilisõhtul , kui Õllepoe omad juba voodis pikutasid , hakkas Kaaru talli ees jällegi hirmsa raginaga haukuma . </s> <s> August kargas voodist välja , tõmbas püksid jalga , haaras seinalt laetud jahipüssi ning tõttas õue . </s> <s> Seal oli aga kõik vaikne , ainult Kaaru haukus ja kargles keti otsas nagu meeletu , püüdes iga hinna eest lahti saada . </s> <s> Õllepoe peremees sammus üle õue ning laskis koera vabaks . </s> <s> Kuid koer ei läinud peremehe juurest kaugemale , vaid klähvis , hambad paljad ning turjakarvad püsti tema jalgade ees . </s> <s> " Kes siin kolab ! " hüüdis Õllepoe peremees ööpimedusse ning tulistas paugu õhku . </s> <s> Püssilasust heidutatud Kaaru puges hirmunult kuuti ning lõrises ja niutsus seal edasi . </s> <s> Et August väljas midagi kahtlast ei märganud , läks temagi lõpuks tuppa ning puges voodisse . </s> <s> " Mis seal õues oli , et koer nõnda ragistas ? </s> <s> Ja kelle peale sa lasksid ? " küsis unine Leontiine . </s> <s> " Polnud seal kedagi näha ega kuulda . </s> <s> Võib-olla mõni metsloom tuli majale liiga lähedale . </s> <s> Ega koer jumalamuidu ka nõnda ei murraks , " arvas August . </s> <s> Peagi vaibus õues Kaaru ärritatud haukumine ja pererahvas uinus magama . </s> </p>
<p> <s> Kui Leontiine järgmisel hommikul lauda juurde lehmi läks lüpsma , nägi ta , et koer , kes öösi nõnda vapralt maja valvas , lebab nüüd väljasirutatud jalgadega otse talli ees porile sõtkutud mullal , nagu oleks tal kangesti palav . </s> <s> Hommik oli aga külm ja karge , nii et liigsest palavusest ei saanud juttugi olla . </s> <s> Leontiine astus ligi ja jahmus . </s> <s> Koer oli surnud . </s> <s> Imelik , mis talle nii järsku tuli . </s> <s> Alles öösi oli terve ja nüüd juba hing väljas . </s> <s> Leontiine kutsus Augusti vaatama . </s> <s> Jah , surnud mis surnud , seal polnud mingit kahtlust . </s> <s> " Kaaru on mürgitatud , " arvas väike Erich . </s> <s> " Ja mürgitaja on seesama inimene , kes ükspäev lepikus passis ning kellele ma koera peale ässitasin . </s> <s> Küllap Kaaru talle säärde kinni kargas , nüüd tasus selle eest kätte . " </s> <s> Sellise oletusega oli ka isa päri . </s> <s> Kuid kes oli see inimene , kes lepikus passis ja miks ta seal üldse passis . </s> <s> See võis olla ka täiesti juhuslik inimene , ilma mingisuguste kurjade kavatsusteta . </s> <s> Oskab siis koer seal mingit vahet teha või jagada , kes kuri , kes hea . </s> <s> Temale on kõik ühesugused võõrad , kes pole oma talu inimesed . </s> <s> Ja kui ta on võõras , tuleb tema peale haukuda ning kui ta tema eest jooksma pistab , siis ka hammastega säärde kinni karata . </s> <s> Niisugust koerale omast loogikat arendas Õllepoe peremees , kui ta Kaarule talli taha auku kaevas , et ustavat looma korralikult maha matta . </s> <s> Erichile aga viirastusid taas Kundas nähtud kaks tundmatut meest , kellest ühel oli vasakul põsel punetav haavaarm . </s> <s> Ta püüdis leida mingit seost nende meeste ning Kaaru salapärase otsasaamise vahel . </s> <s> Kui nad olid Sirp ja Vaats , nagu isa ütles – ja kui nad on kurjategijad – vargad ning röövlid , kas ei kavatsenud nad siis midagi siin Õllepoel korda saata . </s> <s> Ehk tahavad tõesti nende Ullit ära varastada ja nüüd lihtsalt valmistavad oma plaani ette . </s> <s> Ja nii isa kui ka poeg muutusid valvsaks . </s> <s> Hobuseid ei jäetud kunagi üksinda köie otsa . </s> <s> Niipea kui hämarduma hakkas , viis August mõlemad loomad talli ning kontrollis , et uks saaks korralikult lukustatud . </s> <s> Mitu korda öö jooksul tõusis peremees voodist ning käis õues kuulatamas , kas midagi kahtlast pole märgata , ning tulistas vahetevahel jahipüssist paugugi õhku , et vargaid ja röövleid eemale peletada . </s> <s> Aravereline Leontiine aga talitas igal õhtul loomad juba valgevarus ära ning läks tuppa ja kui hämarduma hakkas , lükkas uksele riivi ette . </s> <s> Hommikul aga ei väljunud enne toast ega läinud lehmi lüpsma , kui juba suur valge väljas . </s> <s> Kuigi Moorasaare röövimisest oli juba oma paar aastat möödas , heidutas see oma koledustega veel nüüdki paljusid nii Kivinõmme kui ka Väliku külas . </s> </p>
<p> <s> Kohe samal päeval , kui Õllepoel Kaaru öösi otsa sai , ilmus järsku lõuna paiku Jõepere Miili Õllepoe värava taha . </s> <s> Leontiine küsimuse peale , kuhu ta siis hobusega minemas on , vastas Miili kähku : " Lähen Selivere mõisast põrsaid vaatama . " </s> <s> – " Siitkaudu siis ? </s> <s> Kuhu sa siit metsast pääsed ? " imestas Leontiine . </s> <s> " Siin Rasi kuusikus pole ju õiget teedki . " </s> <s> – " Hobusesetukas kardab autosid , kipub lõhkuma , lähen metsast läbi , ei julge suurt teed mööda minna , " seletas Miili , andis hobusele piitsa ning logistas põrsakasti otsas kükitades minema . </s> <s> Kuid juba natukese aja pärast oli ta tagasi . </s> <s> " Kas nii ruttu käidud ? " küsis Leontiine , kes parajasti kaevust vett võttis . </s> <s> " Ei ma saanudki teab kui kaugele . </s> <s> Siinsamas kuusiku servas vajus vanker rummudeni sisse . </s> <s> Suure vaevaga sain hobusel otsa ümber pöörata . </s> <s> Homme saadan vanamehe suurt teed mööda . </s> <s> Meesterahvas , ehk on julgust rohkem . " </s> <s> – " Kuule , Miili , sa käid laiemalt ringi , ega sa järsku tea mulle kusagilt isast koerakutsikat juhatada . </s> <s> Meil sai , näed , möödunud ööl Kaaru otsa . </s> <s> Veel õhtul haukus , August laskis ta keti otsast lahti . </s> <s> Ju siin ikka midagi kahtlast oli , kas mõni metsloom maja juures või keegi inimene , ega ta muidu poleks nõnda ragistanud . </s> <s> Aga kui ma hommikul lauda juurde lehmi läksin lüpsma , oli talli ees sirakile maas , keel suust väljas . </s> <s> Ei tea , mis tal nii järsku tuli . " </s> <s> – " Ah teil ka või ? " ajas Miili silmad ümmarguseks . </s> <s> " Kellel siis veel ? " – " Meie koer lõppes paar päeva tagasi just samuti . </s> <s> Õhtul aitas mul loomadki veel kaldast üles koju ajada ja hommikul oli trepi ees valmis . </s> <s> See olevat kohe üks uus koerte haigus . </s> <s> Nagu lendva lööb läbi . </s> <s> Haugub , haugub – korraga keel suust väljas ja tagumik tahe , " seletas Miili põrsakasti otsas kükitades . </s> <s> Et Miilil endal samuti isast koerakutsikat vaja läks , lubas ta külas ringi vaadata , ehk kellelgi on . </s> <s> Ja Jõepere perenaine kolistas tühja põrsakastiga minema . </s> </p>
<p> <s> Sügis edenes ning soojade päikesepaisteliste päevade järel tulid sombused , niisked ilmad . </s> <s> Päike peitis end päevade viisi raskete , vett täis pilvede taha ning kottpimedatel öödel lõõtsus seina taga vinguv tuul , nagu nuruks ta sisselaskmist ja aeg-ajalt rabistas külma vihma vastu ruute . </s> <s> Külas oli sedapuhku kõik vaikne ning Õllepoe Augustki unustas valvsuse . </s> <s> Vaid harva tõusis ta öösi voodist ning astus jahipüssiga trepile ja kuulatas salapäraseid ööhääli . </s> <s> Ei olnud teateid ühestki sissemurdmisest ega vargusest . </s> <s> Ka Jõepere Miili tuttavaid , Sirpi ja Vaatsi polnud keegi enam paari nädala vältel Kivinõmme kandis näinud . </s> <s> Ümbruskond rahunes . </s> </p>
<p> <s> Jõepere Miili oli alles päris noor tüdruk , kui ta Kivinõmme kanti sattus . </s> <s> Alguses tuli ta Umbojale karjaplikaks , hiljem aga Jõeperele teenijatüdrukuks . </s> <s> Et Jõepere peremees oli poissmees , kuigi Miilist tükk maad vanem , otsustas ettevõtlik Miili siiski proovida , kuidas vana nohisti – nõnda kutsuti külas Jõepere Toomast – noorest tüdrukust vedu võtab . </s> <s> Ja võttiski , nii et Miilist sai lõpuks Jõepere perenaine . </s> <s> Alguses ei saanud ta asjaga kuidagi nii kaugele , et peremees naisterahva ihusoojusest lugu hakkaks pidama , kuid Miili oli visa ega jätnud midagi pooleli , mida ta kord oli alustanud . </s> <s> Nii ka siin . </s> <s> Ta ronis ise peremehe juurde voodisse teki alla , käis vana Toomaga isegi saunas ning leilitas ja vihtles teda seni , kuni peremehe vastupanu rauges ning ta naisterahva kuratliku ihu võludest maigu suhu sai . </s> <s> Ja nüüd ei suutnud Toomast enam miski pidada . </s> <s> Ta oli käsist ja jalust armuköidikutega teenijatüdruku külge seotud . </s> <s> Seda siis ka Miili kasutas ning tiris oma nohisti altari ette . </s> <s> Tööd Jõepere noor perenaine eriti ei armastanud ning kohe peale pulmi võttis ta tallu teenijatüdruku endale abiliseks , kuigi ta ka üksinda väga hästi toime oleks tulnud . </s> <s> Toomas ei vaielnud sellele vastu , sest talu oli korras ja raha jätkus , millega naise abilisele maksta võis . </s> <s> Rahutu ja seiklushimuline Miili tundis peagi , et elu niisuguse mehe kõrval nagu Toomas teda täiel määral ei rahulda . </s> <s> Ka oli nende abielu millegipärast viljatu . </s> <s> Miks , seda ei osanud kumbki nuputada . </s> <s> Miili arvates oli temaga kõik korras , nii et järeltulevat sugu oleks pidanud tulema ning ka tema mehe võimetes ei olnud põhjust kahelda , kuid vaatamata mitmeaastasele abielule jäi Miili emaüsk viljatuks . </s> <s> Ning Jõepere noor perenaine hakkas pilku heitma teistele meestele väljaspool oma talu piire , sest ta otsustas proovida , kas ta ihu ka mõne teise mehe teost sigimatuks jääb . </s> <s> Südametunnistuse piina ta seejuures ei kartnud , sest ta ei teanud , mis asi see on . </s> <s> Kord , kui ta Toomaga koos laadal käis , et sealt põrsaid osta , kohtus Jõepere peremees ühe Selivere kandi mehega , keda ka Miili näo järgi tundis . </s> <s> Juba ammu oli see turske , tervisest ning jõust pakatav mees äratanud Miilis huvi , kuid lähema tutvuse sobitamiseks ei olnud seniajani avanenud võimalust . </s> <s> Härmasalu Ott , nii oli noormehe nimi , müüs laadal põrsaid ning Jõepere Toomas tahtis neid osta . </s> <s> Miili seisis kõrval ja püüdis tabada põrsamüüja pilku . </s> <s> " Miks sa varem ei tulnud . </s> <s> Mul paremad põrsad kõik juba müüdud . </s> <s> Neid nagu ei soovitaks tuttavale inimesele , on teisest emisest . </s> <s> Millegipärast võttis kõhud lahti , jäid nagu põdema , " seletas Härmasalu Ott . </s> <s> " Kas teil kodus enam ei ole , neist esimese emise omadest ? " küsis Miili . </s> <s> " On , neli tükki . </s> <s> Need pidin jätma endale . </s> <s> Aga kui Jõepere perenaine väga tahab , võin nendest ühe ära anda . </s> <s> Ainult peate ise järele tulema , " vastas Ott ning naeratas Miilile . </s> <s> " Mina tulen , " vastas Miili kähku , enne kui aeglase mõtlemisega Toomas veel suudki jõudis avada . </s> <s> Toomas võttis siiski kastist ühe põrsa ning lausus : " Küll ta kasvab , kui hästi hoolitseda . " </s> <s> Teisele aga pidi Miili paari päeva pärast järele minema . </s> <s> Toomas rakendas hobuse ette ning Miili sõitis Selivere poole , ise kogu aeg aru pidades , kuidas Härmasalu Otiga niimoodi olla , et see teda nagu saadaval olevat naisterahvast nägema hakkaks . </s> <s> Ja Miilil oli õnne . </s> <s> Ta leidis Härmasalu noore peremehe , kes oli alles poissmees , talli juures askeldamas . </s> <s> Talu oli suur ja paistis , et väga jõukas . </s> <s> Miilit nähes levis üle peremehe priske näo ihalev naerumuie . </s> <s> Jõepere perenaine vastas samaga ning tundis , et selle mehe vallutamisega ei tule tal veeranditki sellest vaevast näha , mida ta vana nohisti kättesaamiseks nägema pidi . </s> <s> " Kas Jõepere noorproua tuli põrsaid vaatama ? " küsis peremees ning astus Miilile lähemale . </s> <s> " Ikka põrsaid . </s> <s> Ise ju lubasid . " </s> <s> – " Lubasin küll ja annan ka , aga see oli rohkem proua enda pärast . " </s> <s> – " No-noh ! " ähvardas Miili sõrmega ning lõkerdas naerda . </s> <s> " Läheme siis aga talli ja vaatame järele , mihuke Jõepere prouale kõige rohkem meele järele on . " </s> <s> Ning mõlemad astusid lauda avatud uksest sisse . </s> <s> Poolhämaras eesruumis , kus hoiti põhku ning heinu , haaras Härmasalu peremees ilma pikemalt mõtlemata Miili ümbert kinni ning tõmbas ta endale ligi . </s> <s> " Ära mängi ! </s> <s> Keegi võib tulla . " </s> <s> – " Pole siin tulemas kedagi . </s> <s> Muidu pole põrsaga õnne . " </s> <s> Ning Härmasalu Ott juhtis hingeldava Miili kuuri kõige pimedamasse nurka meeldivalt lõhnavatele heintele . </s> </p>
<p> <s> Jõepere perenaine jõudis koju alles vastu õhtut päikese loojangu ajal. " Kus sa nii kaua olid ? </s> <s> Juba keskhommikul läksid , " imestas mees hobust rakkest lahti võttes . </s> <s> " Mis sa siis mõtled , et see Härmasalu Ott mind lausa uksel ootas või ? </s> <s> Oli teine Kundasse sõitnud . </s> <s> Ootasin maailmatuma aja , enne kui ükskord koju tuli , " nähvas Miili vastu ning mõtles sellele , milleks see maailmatu aeg tegelikult kulus . </s> </p>
<p> <s> Sellest päevast peale vooris Jõepere Miili aina Selivere vahet , olgu see siis õhtul hilja , hommikul vara või isegi südapäeval . </s> <s> Kui keegi juhtus küsima , kuhu ta nii kiirel sammul tõttab , vastas Miili kähku : " Lähen Selivere mõisast põrsaid vaatama , " sest talle ei meeldinud , et naabrid tema käikude kohta aru pärisid . </s> <s> Peagi avastas Miili , et ta on võimeline selleks , milleks looja ta maailma loonud on , nimelt soo jätkamiseks . </s> <s> Mida Toomas seda märgates mõtleb , selle pärast ei teinud Miili endale muret . </s> <s> Küll ta selle nohisti uimaseks räägib , nii et ta oma võimetesse uskuma hakkab . </s> </p>
<p> <s> Tereese rahulik elu oli korrapealt segamini löödud . </s> <s> Ta elas edasi oma senises korteris ning võttis nädalas paar-kolm korda oma armukest vastu ja väliselt polnud midagi muutunud . </s> <s> Kuid muudatused olid toimunud tema sisemaailmas . </s> <s> Tereese teadis , et see oli armastus , suur ja võimas armastus , mille vastu ei saa keegi . </s> <s> Kuid asja tegi keeruliseks see , et ta ei armastanud mitte oma armukest , kes teda üleval pidas ja tema korteri eest maksis , vaid seda maapoissi – Jaanust – , kellega ta linnas kohtumas käis . </s> <s> Juba esimesel kokkusaamisel Jaanuse õe korteris oli ta saanud tema omaks . </s> <s> Alles nüüd teadis Tereese , mida tähendab anduda armastatud mehele . </s> <s> Nagu haige oigas ta poisi süleluses tihti otse hulluksmineku piiril . </s> <s> Mitte kunagi ei olnud tal Jaanuse kaisutustest küllalt . </s> <s> Kui Tereese sellele palju aastaid hiljem tagasi mõtles , siis leidis ta , et see oli tema elu kõige õnnelikum ajajärk . </s> <s> Niisugust meeletut mehele anduda tahtmist ei tundnud ta hiljem enam kellegi vastu . </s> <s> Kõik järgnev oli kahvatu vari , nagu öine külm kuuvalgus ergava päikesepaiste kõrval , millel puudus soojus ja sära . </s> <s> Ikka vähem ja vähem tundis ta huvi oma härra külaskäikude vastu . </s> <s> Kuid ta teadis , et peab teda vastu võtma , temale kuulekas olema , sest tema heaolu sõltus kõik sellest mehest , kes talle maksis . </s> <s> Ja kui ta peaks ilma jääma sellest härrast , jääb ta ilma ka korterist , ülespidamisest ning töökohastki . </s> <s> See aga tähendaks ilma jäämist võib-olla ka Jaanusest . </s> <s> Ning Tereese oli oma härrale endiselt kuulekas , et teda mitte kaotada . </s> <s> Oli ka momente , kus Tereese oma praeguse elu üle juurdles . </s> <s> Kunagi lapsepõlves antud lubaduse Tagavälja Villemile , et ta temaga abiellub , kui suureks saab , oli ta ammugi unustanud . </s> <s> Villemgi oli kusagile sügavale mälestuste tolmu alla maetud ning vilksatas veel vahel harva silme eest mööda , kuid tal polnud enam niisugust võlusära nagu kunagi aastate eest . </s> <s> Nii Villem ise kui ka mälestused temast olid tuhmunud ning puhuti tundus Tereesele , et ta teda kunagi pole armastanudki . </s> <s> See oli võib-olla ainult lastele omane esimene kiindumus vastassoosse , millel ei olnud veel midagi ühist mehe ja naise vahelise suure ning võimsa tundega , niisugusega , mida ta praegu Jaanuse vastu tundis . </s> <s> Kuid siiski näris kahetsus vahetevahel ta südant , et ta elu niimoodi oli läinud . </s> <s> Kõigepealt vend Juljus , siis see võõras linnahärra , kelle palgaliseks armukeseks ta olude sunnil sai , ja nüüd Jaanus , see maapoiss , kes mitmeski asjas oli nagu Tagavälja Villem ja kellesse ta tõsiselt armus . </s> <s> Ka vaevas Tereese südant see , et ta enam rasedaks ei jäänud . </s> <s> Ei jäänud härraga ega ka Jaanusega , kes ometi oli noor ja ilma igasuguste teadmiste ning kogemusteta naisega suhtlemises . </s> <s> Tähendab , viga pidi peituma temas endas . </s> <s> Ja Tereese pani selle olukorra aborditegemise arvele , mille kätte ta peaaegu et ära oleks surnud . </s> <s> Tereeset hakkas see küsimus ikka enam ja enam vaevama , seda enam , et ka perenaine sellest kord juttu tegi . </s> <s> " Ma panen imeks , et sa härrast veel ära pole jäänud . </s> <s> Eelmised küll nii kaua vastu ei pidanud . </s> <s> Juba paari-kolme kuu pärast olid asjad sedasi ning härra tegi nendele aborti . " </s> <s> – " Ma ei tea , miks see nii on , " vastas Tereese ning tundis , et punastab . </s> <s> " See ei ole hea , kui tüdruk rasedaks ei jää . </s> <s> Mehed ei taha niisuguse naisterahvaga kuigi kaua läbi käia , kellele külge ei hakka . </s> <s> Ehkki nad last ise ei taha ja katsuvad temast otsekohe vabaneda , nii et laps tulla ei saa , aga ikkagi meeldivad niisugused tüdrukud enam kui sigimatud , kellega pole mingit muret . </s> <s> Mehed on juba kord niisugused – tahavad , et armukesega oleks lapse tulemise pärast hirm ja mure . </s> <s> Ja mida kergemini laps külge hakkab , seda rohkem mehed niisuguseid tüdrukuid taga ajavad , isegi abielunaisi löövad teiste käest üle , kui teavad , et kusagil niisugune naine on , kellele laps kohe esimese korra pealt külge jääb . </s> <s> Peaasi , et oleks niisuguse naisega lapse saamise pärast hirm ja mure . </s> <s> Nii et kui sulle laps koguniste külge ei hakka , siis võib juhtuda , et … " Perenaine ei lõpetanud lauset ning Tereese ei saanud seepärast ka teada , mis siis juhtuda võib , kuid ta taipas siiski , kuhu perenaine selle pooliku jutuga sihtis . </s> <s> Pikkamisi hakkas see teadmine isegi Jaanusega kohtumisrõõmu tumestama , sest talle näis , et ka tema Tereese rasedaksjäämist ootas . </s> <s> Kord , kui nad jälle noormehe õe korteris kohtusid , libistas poiss nagu poolkogemata käe üle Tereese kõvade rindade ning lausus : " Ema ütles , et kui see tüdruk , kelle juures sa seal linnas käid , sinust last hakkab ootama , siis võta ta ära ja too koju . </s> <s> Ära oma last ilma peale jäta . " </s> <s> Tereese tundis valutorget südames , kogus end aga ruttu ja küsis : " Kas siis ema teab , et sul keegi tüdruk linnas on ? " </s> <s> Poiss noogutas . </s> <s> " Ema tahtis teada , miks ma nii tihti linnas käin . </s> <s> Ma siis ütlesin , et sinu pärast . " </s> <s> – " Kas sa tahaksid , et ma lapse saan ? " – " Muidugi , mis see tüdruk siis ilma lasteta väärt on . </s> <s> Ega igakord seda last nii väga ei tahetagi , kuid juba see teadmine , et ta tulema hakkab , on põnev . </s> <s> Muidu võib mees arvata , et ta on nii vilets , et ei saagi last valmis . </s> <s> Siis jätab poiss selle tüdruku maha ning proovib teisega , et oma kahtlustest lahti saada , " seletas Jaanus tõsiselt . </s> </p>
<p> <s> Seekord läks Tereese Jaanuse juurest ära piinavate mõtetega . </s> <s> Oma sügavas südamesopis oli ta juba lootnud , et Jaanus ta naiseks võtab . </s> <s> Abielludes saaks ta lahti sellest alandavast olukorrast , milles ta praegu oli . </s> <s> Raha eest palgatud armuke oli peaaegu võrdne prostituudiga . </s> </p>
<p> <s> Sadas lakkamatult juba teist päeva . </s> <s> Tuul lõõtsus edelast , või nagu rannakülades öeldi , vesikaarest , ning taevas tundus olevat nii madalal , nagu kavatseks ta laskuda maapinnale ning sinna jäädagi . </s> <s> Kõik kiirustasid õhtuste toimetustega , et rutem väljast külma saju käest sooja hubasesse tuppa jõuda . </s> <s> Siin-seal vilkusid valgustatud akende palavikupunased tulesilmad ning ainult aeg-ajalt haugatas mõni varju alla pugenud koer . </s> </p>
<p> <s> Külast väljas , Õllepoe heinaküünis külitasid virna otsas kaks meest ning vaatasid vahetevahel hämarusse uppuvate hoonete poole . </s> <s> " Külm , " võdistas pikem mees õlgu ning küünitas välja vaatama . </s> <s> " Tuule pealt kisub pilved hõredamaks . </s> <s> Küll on kurat , kui sadu lakkab , siis on meie plaan mokas . " </s> <s> Ka teine mees roomas mööda heinavirna lähemale ning pistis pea ukseaugust saju kätte . </s> <s> " Pole ta midagi hõredam . </s> <s> Ladistab hommikuni välja . " </s> <s> Ning mõlemad mehed pugesid uuesti sügavamale heintesse , et pisut sooja saada . </s> <s> Pikkamisi kustusid üksteise järel taludes ähmased tulesilmad , koerad vaikisid ning pugesid saju käest kuhu keegi sai ja peagi oli küla suikunud sügisöö pilkases pimeduses sügavasse unne . </s> <s> " Lähme , on paras aeg , " müksas pikem mees oma kõrval norskavale sõbrale külge . </s> <s> " Kas vanamees juba magab ? " küsis teine uniselt . </s> <s> " Ammu juba . </s> <s> Külas pole ühtegi tuld enam näha . " </s> <s> Mehed ronisid nohisedes heinavirna otsast alla vihma kätte . </s> <s> " Küll sajab , kurat , " siunas lühem ning tõstis pintsakukrae kõrgemale . </s> <s> Pikem kobas taskus relva järele . </s> <s> " Kuradi vanamehel on vastik mood püssiga törtsutada . </s> <s> Mine sa raiska tea , laseb viimati külge ka . " </s> <s> – " Mis sina siis ootad . </s> <s> Põruta esimesena , kui midagi märkad , " õpetas lühem ning silus käega üle vihmast märja haavaarmiga põse . </s> <s> Mehed astusid vaikides üle heinamaa ning peatusid lepavõssa kasvanud kopli ääres . </s> <s> " Vasja , mine nüüd ümber aia ja püüa selgusele jõuda , kas majas on kõik vaikne . </s> <s> Mina peidan enda siia kahe kuuse varju , siit näen maja välisust ning ka talli juurde viivat teed . </s> <s> Kui kõik on rahulik , siis uuri välja , kuidas talliuks lukus on . " </s> <s> Vasja eemaldus . </s> <s> Pikem mees seadis revolvri laskevalmis ning vaatas pingsalt maja poole . </s> <s> Vasja tuli peagi tagasi . </s> <s> " Noh ? " – " Lukus , kurat . " </s> <s> – " Kas ripplukk ? " – " Ei . </s> <s> Ukse sees , suur ja võimas . " </s> <s> – " Siis pole midagi muud , kui muukraud tööle . </s> <s> Kas tuled üksi toime ? </s> <s> Ma valvaksin maja , et vanamees meid oma püssitörtsuga üllatada ei saaks . " </s> <s> – " Saan ise hakkama , " vastas Vasja ning võttis taskust vajalikud riistad . </s> <s> Minutid venisid . </s> <s> Pikk mees toetas õlaga vastu krobelist kuusetüve ning pidas hoolega maja silmas . </s> <s> Talli juurest kostis aeg-ajalt raudesemete kõlksatusi ning kriginat . </s> <s> Korraga sähvatas majas ukse kõrval aknas tuluke , nagu oleks keegi välgumihklit tõmmanud . </s> <s> " Vanamees tuleb , kao ruttu ! " kähistas hobusevaras summutatud häälel . </s> <s> Vasja kargas tallinuka taha . </s> <s> Pilguke hiljem kriuksatas välisuks ning valgetes aluspükstes Õllepoe peremees , tormilatern näpu otsas , ilmus õue . </s> <s> Kõik oli vaikne . </s> <s> Ei ainsatki elavat hingelist , ei mingit kahtlast häält . </s> <s> Ainult vihm pladises trepile . </s> <s> August tõstis laterna kõrgemale ning valgustas talli ukse poole . </s> <s> Kõikjal sügisöine mustav pimedus ning lämmatav rahulikkus . </s> <s> Peremees asetas põleva laterna maha ning soristas ihuvett trepi kõrvale veeloiku . </s> <s> Siis astus tuppa tagasi , keeras ukse kriginal lukku ning taas suikus vana talumaja sügavasse unne . </s> <s> Tükk aega ootasid hobusevargad liikumatult , enne kui julgesid uuesti tallile läheneda . </s> <s> " Kuradi vanamees , juba õhtust ööd käib õues kusel . " </s> <s> – " Seda parem . </s> <s> Ei ta nüüd enam enne hommikut tule . " </s> <s> Ning mõlemad mehed asusid talliukse kallale . </s> <s> Lukk oli keeruline ja vargad nägid tükk aega vaeva , enne kui see avanes . </s> <s> Pikk mees valgustas pintsaku hõlma varjus taskulambiga ruumi sisemust . </s> <s> Tagaseinas seisis ilus linalakk ning kikitas meeste poole kõrvu . </s> <s> Vana ruun ukse kõrval aga laksutas vihaselt hambaid ja vedas kõrvad lingu ning püüdis võõraid mehi naksata , kui need temast möödusid . </s> <s> Seinal rippusid hobuseriistad ning isegi sadul . </s> <s> Pikem päästis linalaka kähku sõime küljest lahti , Vasja haaras seinalt sadula ja mehed ruttasid vihmamärjale teele . </s> <s> Vasja sulges enne veel hoolikalt ukse , et eemalt vaadates midagi märgata poleks . </s> <s> Vana ruun keerutas ennast keti otsas ning hirnatas läbilõikavalt . </s> <s> " Ütle , kus on raisk ! </s> <s> Ajab vanamehe oma mölaga üles . </s> <s> Oleks pidanud kuradile pussi sapsude vahele torkama . " </s> <s> Mehed kiirustasid lepavõsa äärde , seal kinnitati linalakale sadul selga ning pikem mees haaras ratsmed . </s> <s> " Sina mine nüüd jalgsi , tead isegi , kuhu . </s> <s> Mina toimetan looma kindlasse kohta ja tulen sulle järele . </s> <s> Kui kõik on rahunenud ning asi vaibunud , alles siis teeme ta rahaks . " </s> <s> Pikk mees hüppas vilunud asjalikkusega sadulasse ning ratsutas minema . </s> </p>
<p> <s> Vihmasadu aga jätkus ja sügisene öö peitis mõlemad hobusevargad oma mustavasse rüppe . </s> </p>
<p> <s> Suur oli Õllepoe Augusti ehmatus , kui ta hommikul hobuseid söötma minnes talliukse avatuna leidis . </s> <s> Veel suurem aga siis , kui ta nägi , et Ulli on kadunud . </s> <s> Õllepoe peremees kartis , et saab rabanduse . </s> <s> Ta teadis päris surmkindlalt , et ta õhtul ukse lukku keeras ning vähemalt kaks korda kontrollis , et see ka tõepoolest kinni oli . </s> <s> August püüdis selgusele jõuda , kuhupoole jäljed viivad , kuid tugev vihmasadu oli kõik minema uhtunud . </s> <s> Alles hommikul , kui juba päris valgeks läks , leidis terane Erich talli kõrval kahe kuuse all , kuhu vihmasadu ei küündinud , suured meesterahva saapajäljed , mis ei olnud nende pererahva saabaste sõtkutud . </s> <s> Paistis , et keegi oli seal tükk aega paigal seistes tammunud . </s> <s> Ja kui Leontiine lehmad ära lüpsis ning karja heinamaale ädala peale ajas , avastas ta , et keegi oli alles hiljuti küünist heinavirna otsast alla laskunud ning tubli kaenlatäie haljast kopliheina maha tõmmanud . </s> <s> Asja lähemalt uurides leidis ta ka kahe inimese lebamisasemed üleval heinavirna otsas . </s> <s> Asi oli selge . </s> <s> Hobusevargad olid heinaküüni tulnud juba eelmisel päeval ning ootasid seal lebades parajat momenti , kui talus juba magati , ning asusid oma plaani teostama siis , kui kesköö paiku kõige tugevamini vihma kallas . </s> <s> Küllap nad seda aega passisidki , et vihm kõik jäljed ära kaotab . </s> <s> Ütle , kus on raisad ! </s> <s> August oli meeleheite piiril ega osanud hobusevargaid kusagile jälitama minna . </s> <s> Leontiine kaldus arvama , et hobusevarguses ei ole keegi muu süüdi kui Sirp ja Vaats , kes juba mitu aastat kogu Kivinõmme kanti hirmu all hoidsid . </s> <s> " Miks muidu Jõepere Miili siin kohe järgmisel päeval pärast Kaaru otsasaamist tühja põrsakastiga ringi logistas . </s> <s> Ei muud , kui käis maad kuulamas , kas koer ikka kärvas ära või elab alles , " arvas taiplik Leontiine . </s> <s> Kõige hullem oli , et sadu oli ära uhtunud igasugused jäljed . </s> <s> Kas olid vargad läinud Liivoja metsa poole ning sealt Haljalasse või Selivere teele ning edasi Rakverre või koguni Kundasse , sealt Malla poole ning Narva maanteele , mine võta kinni . </s> <s> Vihane August käis siiski vihmasajust hoolimata Seliveres ära ning tõi politseiniku kohale . </s> <s> Kuid mida sai politseinik siin enam aidata . </s> <s> Ta võis ainult seda fakti konstateerida , et vargus toime oli pandud , muud ei midagi . </s> <s> Siiski kuulas ta kõik perekonnaliikmed igaks juhuks üle . </s> <s> Muu hulgas rääkis väike Erich ka seda , kuidas tema Kundas käies kahte tundmatut meest hobuse juures nägi ning et teisel mehel oli vasakul põsel punetav arm . </s> <s> Mõni päev pärast seda aga ajanud koer lepikus kedagi taga , keda ta kahjuks ei näinud . </s> <s> Sellele järgnes õige pea koera salapärane ning täiesti ootamatu surm ja siis veel Jõepere Miili kahtlane tühja põrsakasti sõidutamine Rasi kuusikuni ning tagasi . </s> <s> Õllepoe omade arvates olid kõik need asjad seoses tänaöise hobusevargusega . </s> <s> Kundast koju sõites kohtas August Kilmi männikus kahte meest , kelles ta ära tundis Jõepere Miili tuttavad Sirbi ja Vaatsi . </s> <s> Ka olnud mehed just samad , kes lihakarni ees nende hobust sirvisid , seda kinntas väike Erich . </s> <s> Jutuhoogu sattunud Leontiine ei pidanud midagi enda teada , vaid rääkis politseinikule kõik , mida ta Jõepere Miili kohta teadis . </s> <s> Seejuures ei säästnud ta suud ega hoidnud ka sõimusõnadega kokku . </s> <s> Temale paistnud asi kohe kahtlane , kui see raiskuläinud naisterahvas oma hobusesetukaga nende väravasse ilmus , ise kaksiratsi põrsakasti otsas , jalad laiali , nagu mõni purjus laadaline , lausa häbi vaadata . </s> <s> Tahtnud teine läbi Rasi kuusiku Seliveresse jõuda . </s> <s> Pehmesse lodumetsa , kuhu ükski mõistlik inimene hobuse ja vankriga ei kipu . </s> <s> Tema püüdnud küll Miilile aru pähe panna , et Rasi kuusiku kaudu sõidetakse Seliveresse küll talvel , reeteega , mitte aga sügisese poriga , kus vanker kuni rummudeni sisse vajub . </s> <s> Kuid tema keelitamisest hoolimata läinud Miili siiski teele ja nagu ette võis arvata , tuli juba napi tunni pärast logistades tagasi , tühi põrsakast perse all . </s> <s> Kõik puha kuntskoppi värk . </s> <s> Ja tema siis küsinudki Miili käest , et kas ta ei tea juhatada küla pealt isast koerakutsikat , sest nende Kaaru surnud möödunud ööl keti otsas ära . </s> <s> Öösi veel ragistanud haukuda , kui August jahipüssi paugutades vargaid taga ajas , sest kes muu siis ikkagi ööajal nii maja lähedale tikub , et koer keti otsas tagajalgadel püstakile hüppab ja kargab . </s> <s> Küllap olid siis juba röövlid talliukse kallal . </s> <s> Oleks niisugust asja siis ette teadnud , oleks August võinud laengu sindritele kohe taguotsa kihutada , selle asemel et kallist püssirohtu niisama vastu taevast törtsutas . </s> <s> Ja Miili siis öelnudki temale , et see olevat niisugune koerte haigus , mis kohe poole sõna pealt looma jalust maha rabab . </s> <s> Nende koer surnud just täpipealt samuti paar päeva tagasi . </s> <s> Haukunud trepi ees , ei miskit viga , korraga aga sirutanud neli jalga välja ning – valmis . </s> <s> Et Miili juba pikemat aega Kivinõmme ning Väliku kandis kahtluse all oli , sõitis politseinik Jõeperele , et veenduda , kuidas selle koera otsasaamisega lood on . </s> <s> Peremees Toomas kohmitses parajasti talli juures , kui politseinik õue astus . </s> <s> Trepi ees lebas suur must koer , kes võõrast nähes otsekohe lõrinal haukuma pistis . </s> <s> Peremees tuli koera keelama . </s> <s> " Kuulsin , et teil olevat koer ootamatult ära lõppenud . </s> <s> Kas olete jõudnud juba uue muretseda või oli teil neid enne kaks ? " küsis politseinik haukujale osutades . </s> <s> Toomas pungitas silmi ning vaatas ametmehele arusaamatuses otsa . </s> <s> " Mis koer ? </s> <s> Tea ma tema otsasaamisest midagi . " </s> <s> – " Kas teil ei lõppenud siis koer järsku , kohe haukumise pealt ? " – " Ei , pole meil ükski koer niimoodi surnud . </s> <s> See juba mõni kuus-seitse aastat vana . </s> <s> Minu teada pole tal häda midagi . " </s> <s> – " Kuidas teil põrsastega lood on ? </s> <s> Kas käisite möödunud nädalal Seliverest toomas ? " – " Ei , mul põrsad juba ammu ostetud . </s> <s> Naine käis küll Härmasalu Oti käest toomas , kuid juba paar kuud tagasi . " </s> <s> – " Kus perenaine on ? </s> <s> Ma tahaksin temaga ka pisut vestelda . " </s> <s> – " Pole teda praegu kodus . </s> <s> Läks juba eile Amblasse oma sugulaste poole . </s> <s> " </s> </p>
<p> <s> Politseinik lahkus . </s> <s> Asi tundus kahtlane . </s> <s> Milleks oli Miilil vaja niisugust asja lavastada ? </s> <s> Et Sirp ja Vaats Miiliga koos tegutsesid , see oli ammu teada , puudusid vaid kindlad faktid . </s> <s> Ikka oskasid nad oma asju nii tasa ja targu ajada , et miski välja ei tulnud . </s> <s> Ikka kindlamini hakkas politseinik uskuma , et Õllepoe hobuse varguses on süüdi nii Sirp ja Vaats kui ka Jõepere Miili . </s> <s> Politseinik sõitis veel kord Õllepoele , laskis Augustil lõpnud Kaaru hauast välja kaevata ning võttis selle kaasa , et kindlaks teha , kas koer on surnud tõesti mõne ohtliku nakkuse või mürgitamise tagajärjel . </s> <s> Samal ajal aga jätkus varaste jälgede ajamine . </s> <s> Selivere politsei teatas asjast oma naaberkolleegidele , andes nendele varastatud hobuse ja ka oletatavate varaste – Sirbi ja Vaatsi – täpse kirjelduse . </s> <s> Kuid ka kõige hoolsam otsimine ei andnud soovitud tagajärgi . </s> <s> Sügisesed laadad olid kõik juba möödas ning järgmine – jõululaat – alles ees . </s> <s> Peagi ilmus politseinik Õllepoele teatega , et nende Kaaru on surnud strühniini või nõndanimetatud rebasepilli mürgituse tagajärjel . </s> <s> Jõepere koer elavat aga praegugi , hea tervise ning priskuse juures ega olevat tal mingit viga . </s> <s> Kellel võis külas olla strühniini ? </s> <s> Õllepoe August teadis rääkida , et Jõepere Miili naaber , metsatööline Putkala Jaan püüdvat sellega rebaseid . </s> <s> Seda kinnitas ka Leontiine , kes teadis surmkindlalt , et alles möödunud talvel ilmunud Putkala Loonale mantli kraeks ilus koheva sabaga punane rebane . </s> <s> Jaanil endal olevat aga rebasenahast müts . </s> <s> Putkalale siis politseinik tõttaski . </s> <s> Mundrikandja küsimuse peale , kas tal on strühniini ja kas ta on seda andnud ka kellelegi teisele , vastas kohkunud Jaan , et ta andis seda vast üsna hiljuti , tänavu sügisel , Jõepere Miilile , kes tahtnud rebasepilliga oma kassinäru mürgitada , kuna kass pannud tal suvel kõik kanapojad viimse pulgani nahka ning nüüd hakanud veel pesadest mune ka sööma . </s> <s> Miilil olevat aga hale süda ning mehel veelgi haledam ja nad ei saavat kassi mahalöömisega hakkama , seepärast siis palunudki Miili Putkala Jaani käest mürki , et sellega loomale ilma verevalamiseta otsa peale teha . </s> <s> Kõik paistis klappivat , mis puutus hobusevarguse ettevalmistusse . </s> <s> Polnud kahtlust – Miili oli asjasse segatud . </s> <s> Ta kuulati üle . </s> <s> Kuid tema suust ei tulnud ainsatki sõna , mis seda segast lugu pisutki oleks valgustanud või politseiniku kahtlustusi tema süüs kinnitanud . </s> <s> Strühniini saanud ta tõesti Putkala Jaani käest ning mürgitanud sellega ka oma kassinäru ära . </s> <s> Koerast ja tema otsasaamisest ei teadvat ta midagi . </s> <s> Tema polevat niisugusel teemal Õllepoe Leontiinega sõnakestki vahetanud , sest teist sellist lodeva suuga naisterahvast kui see latatara polevat maailmas olemaski . </s> <s> Nii kui sõnakese kuuleb , sellele kümme otsa paneb ja küla mööda ringi kannab . </s> <s> Et kedagi kolmandat Miili ja Leontiine jutuajamise juures ei viibinud , ei osanud ka politseinik otsust langetada , kumb tõtt kõneles , kumb valetas . </s> <s> Et mingid otsimised ei ligidal ega kaugel tulemusi ei andnud , jäigi Õllepoe hobusevargus avastamata , nii nagu jäid avastamata muudki Kivinõmme ja Väliku kandis toimepandud vargused . </s> </p>
<p> <s> Pärast Jüri õnnetut surma algas Vaherpõllul nagu mingi lagunemine . </s> <s> Nagu oleks peremees sellegi vähese õnne , mis talus siiamaani oli , endaga kaasa viinud . </s> <s> Vanarahva tarkust mööda oleks tulnud peremehe peiedeks veristada sarvloom , sest muidu nõudvat surnud peremees pärast terve karja endale . </s> <s> Kuid Ann-Leenal oli kahju Jüri matusteks mullikat või härjavärssi ohverdada , kuigi mõlemad juhtusid just parajasti olema . </s> <s> Ning Vaherpõllu Ann-Leena piirdus sellega , et laskis väärata oina ning seakesiku . </s> <s> Ja nõnda sõidki siis Vaherpõllu peremehe matustel naabrid oinasülti ning seapraadi , kuigi mullikast valmistatud liharoad naabritele rohkem oleksid meeldinud . </s> <s> Üsna varsti pärast seda , kui Jüri nagu kord ja kohus naabrite abiga maamulda oli sängitatud , hakkasid tulema äpardused . </s> <s> Kui Ann-Leena ühel külmal kevadhommikul lauta loomi läks talitama , ei tõusnud talu kõige suurem ja parem lüpsilehm Minni oma asemelt . </s> <s> Hirmutamise peale vaatas ta ainult oma suurte kurbade silmadega perenaisele otsa ega teinud katsetki tõusta , inises ainult . </s> <s> Küll püüdis Ann-Leena lehma puskari sisseandmisega virgutada , et ta asemelt tõuseks , kuid asjata . </s> <s> Minni jäi pikali , nii nagu oli , ning poegiski lõpuks lamades . </s> <s> Perenaine oli küll lootnud , et lehm pärast poegimist , oma raskusest vabanedes , püsti tõuseb , kuid Minni lamas edasi ega tõusnudki enam . </s> <s> Jälle pidi Ann-Leena oma igipõlise vaenu Tagavälja omade vastu maha salgama ning naabrid appi kutsuma . </s> <s> Lehmale asetati köied kõhu alla ning kinnitati aampalki rippuma , nii et jalad maha puutusid . </s> <s> Kuid miski ei aidanud . </s> <s> Minni ei võtnud jalgu omaks ning Ann-Leena oli sunnitud lehma lihunikule võileivahinna eest maha müüma . </s> <s> Minni asetati reele ning viidi linna . </s> <s> Ka siin oli Tagavälja meespere abi vaja . </s> </p>
<p> <s> Juba eelmisel sügisel olid lahkunud kodust mõlemad poisid , Leo ja Volli , öeldes , et nemad enam Vaherpõllule tagasi ei tule . </s> <s> Leonoore oli linnas õmblust õppimas ning koju jäi lastest ainult Ellen , kes käis koolis . </s> <s> Ann-Leenal ei jäänud muud nõu üle , kui palkas kevadiste põllutööde ajaks päevilisi . </s> <s> Kuid Vaherpõllu kivistel põldudel oli kündmine raske ja tülikas töö ning päevilised ei püsinud kuigi kaua . </s> <s> Ka oli Ann-Leena maksmisega väga kitsi . </s> <s> Siis aga tuli õnnetus sealt , kust Vaherpõllu perenaine seda kõige vähem oodata võis . </s> <s> Kui ta ühel hommikul Kortekaldast hobust läks võtma , et seda vankri ette rakendada ning meiereisse piim ära viia , ei leidnud ta vana Mammit mitte kusagilt . </s> <s> Nigula Ants , kes eelmisel päeval Kortekalda põllul kündis , laskis hobuse õhtul perenaise käsku mööda jõekaldasse sööma , kuna künniheinad , mida Jüri , kadunuke , iga aasta väga hoolikalt hoidis ning säästlikult ette andis , olid otsakorral . </s> <s> Ja et hobune keset põllutöid lausa välise noore rohu peale ei jääks , hoidis perenaine heinu päevaks , ööseks aga laskis Mammi jõekaldasse sööma . </s> <s> Nüüd aga oli Mammi kadunud ega ilmunud perenaise kutsumise peale mitte kusagilt lagedale . </s> <s> " Kuhu ta , lagundkeha , siis ometi on koperdanud , " siunas Ann-Leena ning laskus kaldast alla aasale hobust otsima . </s> <s> Kõrge ja võrdlemisi järsu kalda all jões , sügavas hauas paistis veest välja mingi pruun kogukas mügarik . </s> <s> Vaherpõllu perenaine ei mäletanud , et seal Kortekalda all jões , kus vesi vastu kallast põrgates nagu keerise moodustas , kunagi kivi oleks olnud . </s> <s> Ta astus ligi ning jahmus . </s> <s> Veest paistis välja vana Mammi tagakeha . </s> <s> Hobuse pea ning esikeha olid sügaval vees , ilmselt oli ta uppunud . </s> <s> Mil moel aga Mammi vette sattus , seda võidi vaid oletada . </s> <s> Ann-Leena kutsus mehed Nigulalt ning Tagaväljalt , Mammi kisti jõest välja ning nüliti nahk maha . </s> <s> Hobusel olid päitsed peas ning tagajalg oli logisevat jalarauda pidi kurgu alla päitsete taha kinni jäänud . </s> <s> Arvatavasti ei saanud ta jalga rihma tagant nii ruttu kätte , hakkas rabelema , kaotas tasakaalu ning veeres järsust kaldast alla , vajus peadpidi vette ning uppus . </s> <s> Kuidas aga tagajalg päitsetesse sattus , jäigi arusaamatuks . </s> <s> Arvatavasti tahtis loom kurgu alt sääski ja kärbseid jalaga ära sügada ning takerdus logisevat rauda pidi rihmadesse . </s> <s> Hobuse otsasaamine keset kevadisi põllutöid oli talule suureks kaotuseks . </s> <s> Lehma lõppemisest sai üle , sest kolm lehma jäi veel lauta alles ning järgmiseks aastaks oli loota mullika lüpsmatulekut . </s> <s> Hobuseid polnud aga rohkem kui üks ning kevadised põllutööd jäid seisma . </s> <s> Tagavälja omad aitasid küll oma hobusega kartulid maha panna , kuid osa põldu , mis alles kündmata , jäigi sööti . </s> </p>
<p> <s> Kuid Ann-Leena ei heitnud meelt . </s> <s> Ta ei kurtnud kellelegi midagi . </s> <s> Nii nagu ta Jüri puusärgi juures seisis pisarateta , nii kõndis ta ka nüüd ringi , nagu poleks midagi juhtunud , kuigi näis tõeks minevat , et lahkunud Vaherpõllu peremees nõuab endale kogu talu karja . </s> <s> Et kui naine ei raatsinud temale matuseks seda anda , millele tal õigus oli , siis võtab kõik . </s> <s> Üksteise järel hakkasid õnnetused tulema lehmadega . </s> <s> Kaks noort head piimalehma jäid keset suve peaaegu üheaegselt punasehaigusesse ja vaatamata hoolikatele rohitsemistele , mida külas sel ajal tunti , ei aidanud need Vaherpõllu Ann-Leena loomadele . </s> <s> Üks lehm kusi verd , kuni kärvas , teine paranes küll veretõvest , kuid sai nii tugeva kõhukinnisuse , et isegi vana Jüri mahorkast keedetud tubakavesi seda enam lahti ei võtnud . </s> <s> Loom vaevles laudas pikali maas paar päeva , nina ja sarved külmad , kuni suri . </s> <s> Jälle nülgisid Vaherpõllu vanatoa õuel Tagavälja ning Nigula mehed lõpnud loomadelt nahku ning Ann-Leena laskis neil aeg-ajalt puskarit rüübata , et raipehais nülgijatele südamele ei hakkaks . </s> <s> Viimane lehm pidas vastu kuni sügiseni , kuid siis märkas perenaine , et lehm tõmbab lausa heast meelest piima ära ega taha enam süüa . </s> <s> Aina norutas Tümamaal värske ädala peal ega teinud söömisest asjagi . </s> <s> Küll kutsus Ann-Leena endise Selivere mõisa meieri haiget looma vaatama , kuid see arvas , et lehm on kas naela või mingi muu terava eseme sisse söönud , millest paranemist pole loota ning soovitas looma ära tappa . </s> <s> Nüüd võttis Ann-Leena appi lapsepõlves emalt kuuldud loitsimiskunsti . </s> <s> Lehm oli lihtsalt ära sõnatud , muud ei midagi . </s> <s> Ja kes muu võis seda teha kui Tagavälja Mari . </s> <s> Ann-Leena muretses naabripere lehmade selja pealt näputäie karvu , keerutas nendest väikesi kuulikesi , pobises nõiasõnu juurde , kandis neid tagurpidi liikudes kolm korda üle oma lauda läve ning söötis siis kuulikesed haigele loomale leivatükiga sisse . </s> <s> Kuid miski ei aidanud . </s> <s> Lehm jäi iga päevaga viletsamaks , lakkas söömast , ainult jõi ning oli ühel sügishommikul , kui Ann-Leena välja läks , karjaaias sirevile maas . </s> <s> Jäi järele ainult paaritatud mullikas , kes pidi kevadel lüpsma tulema . </s> <s> Kuid ka sellega ei olnud õnne . </s> <s> Et mullikas üksinda heinamaal ei seisnud , vaid aia maha ajas ning Tagavälja loomade hulka läks , kuna oli harjunud teistega koos olema , ei ajanudki Ann-Leena teda enam Tümamaale , kus jõekäärus värsket ädalat kui palju , vaid pani kodu lähedale köide . </s> <s> Mullikale oli aga niisugune vabaduse röövimine võõras ja vastumeelt ning ta keerutas ennast keti otsas nii kaua , kuni kett väikese lepatüve ümber kinni jäi ning kui Ann-Leena õhtul mullikat koju läks tooma , lebas see , silmad pahupidi , keel suust väljas , surnult põllupeenral . </s> <s> Et mitte päriselt ilma piimata olla , ostis Ann-Leena naaberkülast , Veskiorult , kus Aliide kunagi teenis , vana lahja lehmakondi . </s> <s> Kadunud Jüril ei olnud sellega enam mingit pistmist ning ta jättis Ann-Leena ja tema lehmakraika rahule . </s> <s> Hobuse aga müüs Vaherpõllu perenaisele Nigula peremees . </s> <s> Ja Ann-Leena otsustas kõikide äparduste kiuste talu edasi pidada . </s> <s> Keegi ei tohtinud näha , et ta elule alla vandus . </s> <s> Kiiresti , kiiresti askeldas ta Vaherpõllu hoonete vahel ning kivistel põldudel , ainsaks abiliseks kõige noorem tütar , alles plikaohtu Ellen . </s> <s> Ta ei leinanud oma ilma mööda laiali läinud lapsi taga , ei olnud nendega kirjavahetuses ega pärinud nende käekäigu järele . </s> <s> Ta oli sama sirge rühiga nagu kunagi kolmkümmend aastat tagasi Vaherpõllule tulles ja tema jumekas näos ei olnud ainsatki kortsu ega juustes ühtegi hõbeniidikest . </s> <s> Ja kui tema ainukene sõbranna Õllepoe Leontiine , kellega ta pisut rohkem läbi käis kui teiste külanaistega , tal uuesti mehele minna soovitas , tegi Ann-Leena teist juttu . </s> <s> Kui järgmisel kevadel põllutööde aeg kätte jõudis , rakendas ta hobuse adra ette , toppis vana Jüri püksid jalga , et tuul adra taga köögutades seelikusabasid üles ei tõstaks , ning kündis , nagu oleks ta seda tööd eluaeg teinud . </s> </p>
<p> <s> Oli juba augusti lõpupoole . </s> <s> Haraldil oli Alla suvine jutt heinaveol meelest ununenud ning Edmunditki nähti nüüd Allikal vaid üsna harva , sest tähtsad asjaõiendused hoidvat teda linnas kinni , nagu ta Kustule seletas . </s> <s> Siis aga ilmus ta ühel õhtupoolikul veomasinaga Allikale ning tõi uue elumaja ehitamiseks koorma punaseid telliseid . </s> <s> Kaasas oli tal kaks võõrast meest – laadijad – nagu ta Kustule ütles . </s> <s> Koorem pandi Umboja jõe kaldale maha , sinna , kus uue elumaja ehitamisega juba järgmisel kevadel kohe peale lume sulamist pidi alustatama . </s> <s> Kui koorem maha laotud , sõitis Edmund veoautoga minema . </s> <s> Laadijad olid aga vahepeal kes teab kuhu kadunud ning Edmund ei teinud nendest enam asjagi , vaid istus autojuhi kõrvale masinasse ja läks . </s> <s> Harald ja Linda , kes parajasti põllul kaera kokku panid , nägid küll , kuidas tellisekoorem maha laoti . </s> <s> Kaks võõrast meest aga , kes eelduste kohaselt linna tagasi oleksid pidanud sõitma , lonkisid alla jõe äärde ning jäidki sinna . </s> <s> Haraldist möödudes silmitsesid nad teda kuidagi luuravalt ning sosistasid midagi omavahel . </s> <s> Nüüd meenus Haraldile Alla suvine jutt heinaveol . </s> <s> Mehed paistsid kuidagi kahtlased ning mitte just eriti kõrge intelligentsiga . </s> <s> Ka tundus Haraldile see asi natuke imelik , et nad Edmundiga koos Allikale tulid , kuid linna tagasi ei läinud . </s> <s> Kas tõesti jäid nad selleks siia , et pimeduse saabudes temale kusagilt nurga tagant ootamatult kallale karata ? </s> <s> Väga võimalik . </s> <s> Kui ta õhtul hobused jõe äärde köide viis , nägi ta , et vastaskaldal oli lõke üles tehtud ning selle ümber istus neli meest . </s> <s> Kaks nendest olid needsamad , kes Edmundiga koos linnast saabusid ning mõni tund tagasi siia alla jalutasid . </s> <s> Teised olid aga Umboja Juku ning tuntud vähipüüdja ja merepiiritusega hangeldaja – hüüdnimega Klaamani Ints . </s> <s> Intsu kohta teati rääkida , et ta ei kohku tagasi millegi ees ja on valmis kas või mõrvaks , peaasi , kui keegi talle selle eest maksab . </s> <s> Missugused sidemed olid aga kahel linnamehel Umboja Juku ning Klaamani Intsuga , seda ei mõistnud Harald arvata . </s> <s> Ta muutus rahutuks . </s> <s> Paistis , et mehed askeldasid nattadega , ilmselt valmistusid vähipüügiks . </s> <s> Harald pani hobused köide ning sammus kaldast üles . </s> <s> Täna õhtul peab igaks juhuks valvel olema , mõtles ta endamisi . </s> <s> Võibolla oli ta kartus täitsa ülearune ning linnameeste kokkusaamine Juku ja Intsuga täiesti juhuslik ning temale ohutu , kuid mingi sisemine hääl manitses teda siiski ettevaatusele . </s> <s> Ta sõi õhtusöögi kiirustades ning läks kohe saunakambrisse , kui hämarduma hakkas . </s> <s> Ta ei olnud arg , kaugeltki mitte , ja avalikku võitlust mees mehe vastu ei kartnud ta põrmugi , kuid tegemist võis tulla nelja mehega , kellest vähemalt üks , Klaamani Ints , oli paadunud pussikangelane . </s> <s> Niisugusel juhul ei aidanud julgus ega suur füüsiline jõud midagi , kui teine sulle salaja selja tagant pussi ribide vahele virutab ning löögiriista otsa veel oma pintsakugi rippuma paneb , nagu Ints paar aastat tagasi oma vihamehe , Lahevee Kaarliga tegi . </s> <s> Seepärast otsustas Harald olla valvel , et mitte lausa heast meelest õnnetuse otsa komistada . </s> <s> Ta ei läitnud saunakambris harjumuse kohaselt tuld , vaid istus akna kõrvale , et väljast taskulambiga valgustamise korral mitte kohe märklauaks sattuda . </s> <s> Ukse keeras lukku ning lükkas veel riivigi ette , mida ta tavaliselt ei teinud . </s> <s> Siis võttis lauasahtlist revolvri ning kontrollis veel kord üle , kas see ikka laetud on , ja jäi ootama . </s> <s> Enam ei kahelnud ta nende kahe mehe Allikale jäämise põhjuses mitte põrmugi . </s> <s> Relva ja selle kandmise loa oli ta endale hankinud kohe varsti pärast seda , kui Alla talle Ervinilt saadud uudistest oli rääkinud . </s> <s> Ka paar-kolm parajat kasetümikat seisid Haraldil nüüd alatasa saunakambris käepärast , et oleks võtta , kui peaks vaja minema . </s> </p>
<p> <s> Väljas oli juba päris pime ning Haraldile kippus tukastus peale . </s> <s> Ta hakkas juba arvama , et oli tonti näinud seal , kus seda tegelikult polnud olemas . </s> <s> Siis aga kostsid sauna tagant mingid hääled . </s> <s> Nad tulid üle lageda kopli Umboja poolt . </s> <s> Tähendab , ta polnud siiski eksinud . </s> <s> Kaabakate kari oli kohal . </s> <s> Jutukõmin lähenes ja keegi katsus akent , nagu tahaks ta seda ühe ropsuga eest ära tõmmata . </s> <s> Harald kobas kasetümika järele . </s> <s> " Hei , sulane , tule välja , kui sa mees oled ! " karjus keegi . </s> <s> Et Harald sellele väljakutsele ei reageerinud , vaid ootas , mis edasi saab , jorutas Umboja Juku enda sepitsetud lorilaulu : " Allika Kustul on sulane , kes teenib kolm aastat ilma palgata . </s> <s> Kustu ajab ära , ei lähe ära , ei lähe ära , ei lähe ära . </s> <s> Vainu Harald tahab Allika Kustu käest talu ära võtta , ei saa , ei saa , ei saa ! " </s> <s> Röökiv naer saatis Juku laulu . </s> <s> " Sulane , tule libedale , tule libedale ! " </s> <s> Kuid et Harald ka nüüd veel paremaks pidas vait olla ja oodata , lendas mitu kivi korraga aknasse . </s> <s> Mitu kätt haaras klaasideta raamidest kinni , haagid tehti lahti ning aken kisti eest . </s> <s> Tühja aknaava kohale kerkis meesterahva ülakeha . </s> <s> Kuid enne veel , kui ta tuppa jõudis ronida , sai ta kasetümikaga tugeva hoobi rindu ning langes jahukotina tagasi . </s> <s> " Kuradi raisk ! " karjatas sissetungija . </s> <s> " Lööge uks maha ! </s> <s> Saame ta , raisa , kätte ! " kamandas keegi . </s> <s> Harald sööstis ukse juurde . </s> <s> Veel ei tahtnud ta relva kasutada , vaid hoidis seda juhuks , kui miski muu enam ei aita . </s> <s> Väljast kostis vihast vandumist ja uks raksus tugevate löökide all . </s> <s> Ühes käes taskulamp , teises kasetümikas , ootas Harald sissetungijaid . </s> <s> Aken jäi ilma valveta . </s> <s> Seda kasutas Klaamani Ints ning enne kui Harald teda tagasi suutis tõrjuda , oli peaaegu kahe meetri pikkune pussikangelane toas : " Ma sulle , kuradile ! . . . " </s> <s> Harald suunas valguse Intsule näkku ning nägi pussiga ülestõstetud kätt , mis nüüdsama võis talle surmava hoobi anda . </s> <s> Taskulamp pimestas momendiks ründaja silmad ja enne veel , kui terariist sinna jõudis , kuhu ta oli määratud , sai selle kandja tugeva hoobi kasetümikaga vastu sääri ning kukkus kõige koledama valukarjatusega põrandale pikali . </s> <s> Harald andis talle kaikaga veel teise ja kolmandagi nätsaka , kuni sissetungija enam ei liigutanud . </s> <s> Et tugev uks nii kergesti järele ei andnud , kaotasid ülejäänud ründajad nähtavasti pea . </s> <s> Siis karjus keegi : " Pange tuli räästasse ! </s> <s> Las ta raisk kõrbeb . " </s> <s> Nüüd avas Harald ukse ja laskis revolvrist paar lasku . </s> <s> Sauna tagant kostis jooksumüdinat , keegi röögatas võika häälega . </s> <s> Kuid ometi oli üks huligaanidest juba tule õlgkatuse räästasse jõudnud torgata . </s> <s> Harald jooksis õue , haaras kiiruga kaevuraketelt veeämbri ning kihutas igaks juhuks veel paar lasku põgenejatele järele , kustutas räästas tulekolde ja alles siis astus tuppa . </s> <s> Seal läitis lambi ning silmitses toa sisemust . </s> <s> Põrandal lamas meelemärkuseta Klaamani Ints . </s> <s> Natuke maad eemal läikis pussi vahe tera . </s> <s> Harald võttis külma vett ning kallas Intsule pähe . </s> <s> Natukese aja pärast avas lamaja silmad . </s> <s> " Kus mu puss on ? " – " Seda näed sa võib-olla alles kohtusaalis , " oli lühike vastus . </s> <s> Intsu silmis välgatas metsik tuluke . </s> <s> Ta tahtis ühe ropsuga püsti karata , et vastasega arveteõiendamine lõpule viia , kuid langes oiates tagasi . </s> <s> Harald tõusis . </s> <s> " Miks sa , närakas , mulle kallale tungisid ? " – " See pole sinu asi . " </s> <s> – " Kes need teised jätised olid ? </s> <s> Kuidas sa nendega kampa said ? " – " Ka see ei lähe sulle korda . " </s> <s> – " Kui palju sulle selle mõrtsukatöö eest maksti ? " </s> <s> Ints vaikis . </s> <s> " Hea küll . </s> <s> Hommikul toon politsei , küll sa siis rääkima hakkad . " </s> <s> Politsei nime kuuldes muutus Ints rahutuks ning tahtis uuesti tõusta , kuid röögatas valu pärast ning vajus põrandale tagasi . </s> <s> " Aita mind välja ! " – " Ei . </s> <s> Ma tahan , et politsei sind hommikul siit leiab . " </s> <s> – " Mis sa , kurat , mu jalale tegid , et ma tõusta ei saa , " ning Ints kompas oma säärekonti . </s> <s> " Sa , raisk , lõid mu jalaluu katki ? " karjatas ta järsku . </s> <s> " Ja mis siis , kui lõin . </s> <s> Ei tee ma sellepärast endale muret . </s> <s> Kui mina sinu jalaluud poleks katki löönud , oleksid sina minu ei millegi eest tapnud , " oli Haraldi ükskõikne vastus . </s> <s> Ints kiristas valu ja viha pärast hambaid ning vaikis . </s> <s> " Kes sind minu kallale ässitas ? </s> <s> Kes olid need võõrad mehed , kellega sa jõe kaldal lõkke ääres istusid ? " – " Ma ei tea . " </s> <s> – " Kuidas Umboja Juku teie kampa sattus ? </s> <s> Ja milline ülesanne teile anti ? " – " Sulle tappa teha . " </s> <s> – " Kas maha lüüa ? " – " Ei . </s> <s> Korralik keretäis anda . " </s> <s> – " Noh – ja nüüd saite ise . " </s> <s> Harald oli nördinud ja vihane . </s> <s> Kui hommikul valgeks läks , kutsus ta Seliverest politsei . </s> <s> Kuid Ints oli vahepeal kadunud . </s> <s> Kas aitas teda keegi või suutis ta ise põgeneda , ei osatud arvata . </s> <s> Sauna ümbrust hoolikalt uurides leidis politsei lõpuks Intsu jäljed . </s> <s> Ta oli kuidagi ukse lahti saanud ning minema roomanud ja lebas nüüd Umboja jõe ääres tihedas angervaksa ja pajuvõssa kasvanud padrikus . </s> <s> Ints eitas oma süüd . </s> <s> Tema ei teadvat Allika sulasele kallaletungimisest mitte kui midagi . </s> <s> Tema olnud öösi vähil , komistanud aga libedal kivil ning kukkunud oma jalaluu katki . </s> <s> Siis roomanudki siia võssa , et päike lagedal aasal liiga ei teeks , kuni keegi ta leiab . </s> <s> " Vähikottki mul siin kõrval , " viitas Ints märjale kotile , kus tõepoolest vähid sees krobistasid . </s> <s> Politseinik vaatas Haraldile küsivalt otsa . </s> <s> Kumba pidi ta uskuma ? </s> <s> Kuidas ametimees ka Intsu ei usutlenud , ei tunnistanud too midagi ning murtud jalaluuga pussikangelane toimetati Kundasse arsti juurde . </s> <s> Politseinik sõitis Umbojale , sest Haraldi seletust mööda olnud üks meestest , keda ta õhtul jõekaldal lõkketule ääres nägi , Umboja Juku . </s> <s> Ka tundis Harald ta öösi ära laulu järgi . </s> <s> Juku põõnas alles voodis ning surmani kohkunud Almiira viis politseiniku otse magamistuppa . </s> <s> Mundrikandjat nähes tahtis Umboja noorperemees aluspesu väel jalga lasta , kuid ametimees sai õigel ajal tal turjast kinni . </s> <s> Pooltohmakas Juku püüdis alguses kõik valeks ajada , kuid politseiniku ristküsitluse all läks ta oma jutuga sassi ning tõi lõpuks kogu tõe päevavalgele . </s> <s> Temale rääkinud asjast kõigepealt Klaamani Ints , kes keelitanud teda kaasa tulema . </s> <s> Olevat vaja Allika sulase akna all niisugune laul maha laulda , mis sulase , Vainu Haraldi vihale ajab , nii et ta saunast välja tuleb lauljat karistama . </s> <s> Tema siis sepitsenudki paar-kolm rida kokku , nii nagu Ints nõudis . </s> <s> Ka olnud tema ülesandeks veel Harald ukse juurest võimalikult kaugele meelitada , et ta lüüasaamise korral tuppa tagasi ei saaks põgeneda , sest Ints ütles , et nad tahavad Allika sulasele tappa teha . </s> <s> Nõnda siis tulnudki tema kokkulepitud päeval ja kokkulepitud ajal Allika alla jõe äärde , salmikesed paberi peale üles kirjutatud , et nad lauldes meelest ära ei läheks . </s> <s> Kahte võõrast meest tema ei tundnud ega kuulnud ka nende nime . </s> <s> Ints öelnud ainult niipalju , et nad on linnast . </s> <s> Videviku hakul püüdnud Ints jõe ääres veel pisut vähki ja umbes kesköö paiku öelnud teine võõrastest , et nüüd on paras aeg . </s> <s> Minnes jaotanud võõras mees kõigile ülesanded kätte , et kõik niimoodi korda läheks , nagu kavatsetud . </s> <s> Kui sulane põhjalikult läbi pekstud , nii et ta enam tõusta ei jaksa , pidi tema , Juku , saunale tule räästasse torkama . </s> <s> Kui aga Harald laulmise peale välja ei tulnud ega isegi häält ei teinud , vihastanud teine võõrastest ning käskinud akna puruks lüüa ja oma sõbral sisse ronida . </s> <s> Kuid siis virutanud keegi seestpoolt ronijale hirmsa hoobi vastu rindu , nii et see hingetuna tagasi kukkus ja akna alla lamama jäigi . </s> <s> Seepeale läksid nemad kahekesi ukse taha , et seda puuhalgudega maha lüüa ja sulane akna juurest eemale meelitada . </s> <s> Ints aga jäänud akna alla , et sealt parajal momendil sisse ronida ning Harald pussiga kahjutuks teha . </s> <s> " Kõik läks aga teisiti , " ohkas Juku kurvalt , nagu oleks tal sellest tuline kahju , et Harald pussihoobist ilma jäi . </s> <s> Minnes olevat Ints uhkustanud , et tema veel näitab , kuidas ta sellele Allika sulasele nagi selga lööb ning oma pintsaku sinna otsa rippuma paneb . </s> <s> " Sel Vainu poisil on ju looma jõud . </s> <s> Linnamehed seda vist ei teadnud . " </s> <s> Kuid siis juhtunud see kõige koledam asi . </s> <s> Järsku avanenud sauna uks ja Intsu asemel karanud trepile Harald ning lasknud revolvrist tema pihta kaks lasku . </s> <s> Tema ehmatanud hirmsasti ära , nii et kõik mis tal kõhus oli , voolas pükstesse ja sealt edasi saapasäärdegi . </s> <s> Linnamees olnud aga julgem ning torganud jooksu pealt veel tulegi räästasse . </s> <s> Rindu löögi saanud pooloimetu mehe võtnud nad kahevahele ja lohistanud jõe äärde võssa . </s> <s> Kui nad sauna juurest lahkusid , lasknud aga sulane veel paar lasku tema pihta , lausa jalakandadesse kohe , nii et tema kukkunud ehmatuse pärast kõhuli maha ja saanud sellest tõsiselt häda . </s> <s> Kuhu aga Ints jäi , seda tema ei tea , kas ronis tuppa või tegi vehkat . </s> <s> " Lausa mõrtsukas see Allika sulane . </s> <s> Sihuke tuleks vangi panna , " arvas Juku oma jutu lõpetuseks . </s> <s> " Vangi lähete teie ise , " vastas politseinik . </s> <s> " Miks ? " imestas Juku . </s> <s> " Kuidas te sellest siis aru ei saa ? </s> <s> Te lähete hulgakesi öisel ajal võõrasse korterisse ilmsüütut inimest tapma ja õigustate oma teguviisi veel pealegi . </s> <s> Teid ootab raske karistus . " </s> <s> – " Ega mina , " kogeles Juku . </s> <s> " Ints ju kutsus . " </s> <s> – " Aga miks te kaasa läksite ? </s> <s> Kas teile maksti selle eest , et kuriteost osa võtsite ? " </s> <s> Juku raputas pead . </s> <s> " Ei . </s> <s> Ints ütles ainult , et tee laul , mis Vainu Haraldi vihale ajab . " </s> <s> – " Kas tegite ? " – " Jaa . " </s> <s> Politseinik pani ka selle kirja . </s> <s> " Teie vapper nagi selga lööja on aga praegu oma murdunud jalaluuga Kundas arsti juures , kui see teid ehk juhuslikult huvitab . " </s> <s> – " Kuidas see jalaluu tal siis ? … " – " Vainu Harald enesekaitseks lõi . " </s> <s> – " Eks ma öelnud kohe , et mõrtsukas mis mõrtsukas , " süttis Juku uuesti , kes kuidagi ei suutnud taibata , miks politseinik Allika sulasele rohkem kaasa tundis kui näiteks temale . </s> </p>
<p> <s> Kui Edmund paari päeva pärast Allikale tuli ning Haraldit elusana ja tervena talus ringi nägi liikumas , oli ta imestus ning pettumus suur . </s> <s> Oma südames oli ta lootnud , et vihatud sulane saadud keretäie pärast praegu maas lamab või koguni hambad itsakile puusärgis matmist ootab , kuid ei paistnud olevat ei ühte ega teist . </s> <s> Ega need pätid teda ometi ninapidi vedanud ? </s> <s> Pistsid raha tasku , jätsid töö tegemata ning lasksid varvast . </s> <s> Kui aga politseinik järgmisel päeval Allikale ilmus , et Edmundit selle salapärase tapmiskatse pärast üle kuulata , selgus , et need vurled olid oma töö teinud üpris halvasti ning Haraldi asemel lamab murtud sääreluuga tõvevoodil hoopis Klaamani Ints . </s> <s> Temale oli Edmund , Intsu kogemusi ning pikka praktikat arvestades , eriti suuri lootusi pannud , ja seetõttu oli Edmundi nördimus veelgi suurem . </s> <s> Kuid politseiniku ees oli Edmund süütus ise . </s> <s> Tema ei teadvat nendest meestest , keda ta linnast telliste laadijateks kaasa tõi , mitte kui midagi , isegi nende nime mitte . </s> <s> Küsimuse peale , miks ta neid nõndanimetatud laadijaid linna tagasi ei viinud , ei osanud Allika väimees midagi kosta . </s> <s> Ka temas äratanud see võõristust , et mehed , niipea kui töö tehtud ja raha käes , otsekohe kuhugile ära vajusid ning linna tagasi ei sõitnud . </s> <s> Politsei jättis Edmundi rahule . </s> <s> Politseinik ajas huligaanide jälgi veel mitu päeva ning sõitis Selivere ja Marino kandis ringi , kuid keegi polnud midagi nimetamisväärset näinud . </s> <s> Ainult Sea-Peetri peremees näinud selle päeva pärastlõunal , kui öösi asi Allikal juhtus , kahte võõrast , tundmatut meest Katela poole minemas . </s> <s> Tema arust olnud teine neist kas tugevasti purjus või haige , sest ta hoidnud oma kaaslase kaela ümbert kinni ning lasknud ennast talutada . </s> <s> See oli ka kõik , mida rääkida teati . </s> </p>
<p> <s> Intsu jalaluu raviti terveks ning asi läks kohtusse . </s> <s> Eeluurimise käigus selgus Intsu ja Juku seletuste põhjal , kuigi need sageli teineteisele otse risti vastu käisid , et Ints saanud linnameeste käest suure summa raha ning pidi selle eest Haraldi kui mitte just lausa surnuks pussitama , siis vähemalt korralikult läbi torkima , nii et ta saadud haavade tagajärjel tervise igaveseks kaotaks ning Allikalt jalga laseks . </s> <s> Kokku saanud Ints nimetatud meestega täiesti juhuslikult Umboja jõe ääres vähki püüdes ja seal toimunud ka tema värbamine ning raha maksmine . </s> <s> Kui Intsult küsiti , miks ta nõustus raha eest teise inimese elu ja tervise kallale kippuma , siis vastas Ints , et teda ahvatlenud üsnagi soliidne rahasumma , kuna tal olnud seda momendil hädasti vaja . </s> <s> Kes olid aga kaks linnameest , seda ei saanudki kohus teada ja väga võimalik , et Ints ka ise seda ei teadnud . </s> <s> Juku seletused olid igal usutlusel isemoodi , mistõttu kohus ka täit selgust ei saanud , mis tema jutus oli tõde , mis vale . </s> <s> Kord rääkis ta , et ka tema sattus jõe äärde täiesti juhuslikult ning kohtus seal Intsuga ning hiljem ka tundmatute linnameestega , kord jälle , et Ints käinud tema juures kodus umbes nädal aega varem ning tellinud temalt salmikesi ja kutsunud ka kampa , mida aga Ints rangelt eitas . </s> <s> Lõpuks veendus auväärt kohus Juku napivõitu arus ega võtnud tema seletusi kuigi tõsiselt . </s> <s> Arvestades asjaolu , et Harald kalleletungi tagajärjel mingit kehalist viga ei saanud , karistas kohus Indrek Klaamani , hüüdnimega Ints , viieaastase vabadusekaotusega , kuna ta ka varem oli taoliste asjade pärast kohtu poolt karistatud , ning temaga kaasas olnud Johannes Püssi poolteiseaastase vanglakaristusega . </s> <s> Kaks ülejäänut aga , tõenäoliselt kogu selle asja peaorganisaatorid ning algatajad , jäidki leidmata . </s> <s> Avastamata jäi muidugi ka selles draamas pearolli täitja Edmund , kes oskas oma osa nii geniaalselt mängida , et talle ametivõimude silmis isegi mingit kahtlusevarju ei langenud . </s> <s> Külarahva arvates oli aga selles loos siiski peasüüdlane ei keegi muu kui Allika väimees , kes raha eest pätid Haraldile kallale saatis , sest üldiselt olid ju Allikal toimuvad keerulised intriigid ja olukorrad külarahvale teada . </s> <s> Ümbruskonna üldine lugupidamine sulase vastu aina kasvas , kes nelja vastasega niimoodi toime oskas tulla , et ta ise mitte hädagi ei saanud . </s> <s> Oma südames tänas Harald linnatüdrukut Allat , kes talle Edmundi salakavalatest plaanidest õigeaegselt teatas . </s> </p></div2></div1>
    </body>
  </text>
</TEI>
</teiCorpus>
</teiCorpus>
