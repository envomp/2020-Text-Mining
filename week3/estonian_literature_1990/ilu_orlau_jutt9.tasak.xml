<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Maha hirmus jõul ! </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Maha hirmus jõul ! </head>
<p> <bibl> <author> <s> Karen Orlau </s> </author> </bibl> </p>
<p> <s> Jõule kartsid sadistpäkapikud kõige enam . </s> <s> Kui inimesed neid mõnel muul ajal märkasid , peeti neid enamasti viinakuraditeks ja see tegi päkapikkudele ainult rõõmu . </s> <s> Tõepoolest , peletiste pulstunud habemetest , punastest silmadest , mis hiilgasid nagu kaks tulitigedat rubiini , ja lillakassinisest ninast , mis kogu selle segadiku keskel kõrgus , ei oleks ükski mõistusega inimene välja lugenud mitte midagi head . </s> <s> Lapsed hakkasid nutma , tädid minestasid ... ja päkapikud tundsid rõõmu . </s> </p>
<p> <s> Jõulude ajal oli inimestel terve mõistusega midagi tõsiselt lahti . </s> <s> Päkapikke kohates ei põgenetud , vastupidi ... </s> <s> Juhtus ennekuulmatuid asju . </s> <s> Kõige hullemad olid tädid , kes tavaliselt väikest kurja päkatsit nähes ruttu teadvuse kaotasid . </s> <s> Jõulude lähenedes muutusid tädid lausa solvavalt immuunseks . </s> <s> Mörravat päkapikku silmates hakkasid nad heldinult todisema ja ei hoolinud sellestki , kui pahur mehike haljast sõjakirvest vuhistas . </s> <s> Hullem veel , see leiti tõeliselt armas olevat ja õnn , kui sadistpäkapikk pääses häbistavast " plutiplutist " ja prullakatest näppudest oma habeme kallal . </s> <s> Välk ja pauk ! </s> <s> Tuli ette , et päkapikk , kes mõne eriti ettevõtliku tädi küüsi sattus , pidi igasuguse väärikuse minetanult oma habeme au päästmiseks mööda maja joosta leekima , endal hing paelaga kaelas . </s> <s> Lugupidamist ei mingisugust ! </s> </p>
<p> <s> Nii pikaks ajaks hoopis maa alla peitu jääda ei olnud kuidagi võimalik . </s> <s> Pidevalt toimus pangarööve , mida pidi valvama , et õigel hetkel kullalaadungid oma hoole alla toimetada ja ikka tuli turule väärtuslikumaid vääriskive , mille asemele osavad näpud võisid võltsingu poetada ... </s> </p>
<p> <s> Kõrgendatud tähelepanu takistas töötegemist kõvasti . </s> <s> Ja need pöörases kommivalus lastekarjad ! </s> <s> Viimased olid eriti tüütud , kui päkapikk , taskud kullakangidest ligi maad , püüdis võimalikult märkamatult esimese kloaagitoru poole vudida . </s> <s> Sadistpäkapikule iseloomulike kõverate jalgadega oli säärane ettevõtmine niigi tülikas ja ebakindel töö , jõnglastekarjad tegid selle aga sada korda hullemaks . </s> <s> Lapsed ei kartnud ei lõikeriistu ega püssirohtu ja tegid uskumatult kõva kära . </s> <s> Nende peale võis uriseda ja mõnd jultunumat hammustadagi , kuid mitte miski ei aidanud . </s> <s> Mõned eriti juhmid põngerjad hüppasid päkapikule isegi kanalisatsioonitorru järgi . </s> <s> Õnnetuseks õngitseti nad kõik jälle elusalt ja tervelt välja ning nende pimedat kommi-iha ei kustutanud miski . </s> </p>
<p> <s> Asi läks üha hullemaks , sest jõuluettevalmistused venisid aasta viimaselt kuult üha varasemaks ja varasemaks . </s> <s> Jõulud laiendasid oma mõjuala nagu hirmus epideemia ja päkapikkude kannatus oli pingul kui pillikeel . </s> <s> Torssis mehikesed peitusid üha sügavamale katakombidesse , kaevasid üha süngemaid käike , lõid üha õelamaid piinariistu , aga mitte miski ei aidanud jõuluaegset kroonilist pahurust leevendada . </s> </p>
<p> <s> Kui valvepäkapikk juba septembrikuus kaubamaja aknal esimest oksatõmmatud hõimlasetopist nägi ( väikeseks leevenduseks oli küll , et sealsamas kõrval kõlkusid kaelapidi nööri otsas ka paar põtra ja üks roosa panter ) , läks kannatuse pillikeel kurjakuulutava pinina saatel katki . </s> <s> Inimesed olid kaotanud igasuguse mõõdutunde ja neid tuli õpetada . </s> </p>
<p> <s> Sadistpäkapikud kogunesid Alpide all asuvatesse nõupidamissaalidesse . </s> <s> Koobaste graniitseintesse hoole ja armastusega graveeritud jõuludevastased loosungid : " Maha hirmus jõul ! " , " Võitlusse habemete väärikuse eest ! " ja " Tädid seebiks ! " väljendasid üldiseid meeleolusid . </s> <s> Päkapikud ei teinud tühje sõnu : tädidest tehtava seebi retsept oli ühele peasaali suuremale marmorpiilarile raiutud ja tähthaaval üle kullatud . </s> <s> Tõsi küll , peale suure lõkke , katla , ja sellesse mahtuva tädikoguse retseptis muid vajalikke komponente polnudki , aga sadistpäkapikkud pole kunagi armastanud lihtsaid asju keeruliseks ajada . </s> </p>
<p> <s> Kaua tuha all hõõgunud jõuluvaenul oli teisigi vilju . </s> <s> Igal päkapikul oli välja pakkuda mõni eriti õel jõulurelv : pommikomm , jõuluvanarauad , purgeenpiparkoogid , spetsiaalselt aretatud maltoosaskarabeus , kaak , mille jõuluterroriste täisriputatud rattakujuline kandemehhanism keereldes tasast jõulumuusikat tinistab ... relvastus tõotas kujuneda fantaasiarikkaks . </s> </p>
<p> <s> Kolmandal päeval võttis Kõige Peamine Pealik lühidalt sõna . </s> <s> ( Kuna kõik sadistpäkapikud on isiksused , on igaüks neist vähemalt Pealik , mõned vanemad ja visamad on Peamised Pealikud . </s> <s> Kõige Peamiseks Pealikuks trügivad aga ainult need , kes on kõva tiitli nimel nõus ka väga rahutu ja väga lühikese eluga . ) </s> </p>
<p> <s> " Me oleme võimsad sõjamehed ! " teatas Pealik . </s> <s> " Need , kes meid käkerdavad , nupsutavad ja puputavad , peavad saama karistatud ! </s> <s> Tädid peavad õppima , et sadistpäkapiku habemest pohli ei otsita ! " lõpetas ta väärikalt . </s> <s> See huvitav kujund jäi kuulajatele küll arusaamatuks , kuigi Pealik ütles seda sõna otseses mõttes ja ühe oma koledama kogemuse najal . </s> <s> Pohlad või mitte , aga see habemepilastus tuleb lõpetada ! </s> </p>
<p> <s> Valjude ovatsioonide saatel kuulutas Kõige Peamine Pealik vastupanuliikumise ametlikult avatuks . </s> <s> Peamiseks strateegiaks sai , eks ikka selle tõttu , et iga sadistpäkapikk on loovisiksus , igamehe iseseisev rünnak vabas stiilis . </s> <s> Rahvas oli otsusega rahul , täristas verejanuliselt relvi ja jooksis organiseeritult laiali . </s> </p>
<p> <s> Sadistpäkapikkude rünnak oli ootamatu ja võimas . </s> <s> Nad haarasid enda kätte kõik rinded ning ei kohanud peaaegu mingit vastupanu . </s> <s> See oleks olnud suurepärane võit . </s> <s> Oleks ... </s> <s> Kui poleks ühte saatuslikku valearvestust . </s> <s> Sadistpäkapikud ei arvestanud ühe hirmuäratava loodusjõuga — jõuluhullusega . </s> </p>
<p> <s> Võimsate vägede haledad riismed kogunesid nõupidamistesaali . </s> <s> Aeg-ajalt luukas mõni sant lisaks , käsi kaelas , kark kaenlas ja silmad maas . </s> <s> Jõuluhullus oli suurejoonelistele kättemaksuplaanidele kriipsu peale tõmmanud . </s> </p>
<p> <s> Nukralt meenutati langenud kangelasi ja nende vägitegusid ... </s> </p>
<p> <s> Õllevaadis kihavaid maltoosaskarabeuseid ei pannud humalased mehepojad tähelegi ... </s> <s> Hõiskasid aga laule laulda ja kummutasid kappa , ise kiitsid perenaist , kes õlle sisse mahlaseid rosinaid mõistis visata . </s> <s> Laua all võimetust vihast podisev sadistpäkapikk sidus kättemaksuks meeste kingapaelad kokku , kuid need jumalavallatud ei mõelnudki püsti karata ja kaklusse asuda , vaid jäid sinnasamma norisema . </s> <s> Ärkasid aga hommikul uuesti , et järgmist kapatäit nõuda . </s> <s> Ja nii päevast päeva ... </s> <s> Kangete koduõlleaurude kätte too vaene päkapikk langeski . </s> </p>
<p> <s> Purgeenpiparkoogid läksid poes nagu soojad saiad . </s> <s> Kui relva leiutaja kõrvu jõudis , et neid tarvitatakse liigsöömisest tekkivate seedehäirete leevendamiseks , ei olnud mehest enam sõdijat . </s> <s> Murtud päkapikk läks Piinade Aeda närve tohterdama ja peagi pakkus talle seal seltsi ka päkapikkude lõksumeister . </s> </p>
<p> <s> Nimelt tervitasid pereisad uste taha peidetud jõuluvanaraudu madalahäälsete rõõmuhõisetega ja kasutasid neid kuusepuude püstiseadmiseks . </s> <s> Raudadel olid head teravad hambad ja ükski kuusk , vabandust , jõuluvana , ei oleks end suutnud raudade haardest vabaks võidelda . </s> </p>
<p> <s> Keerleva kaagi sättisid sadistpäkapikud üles ühe rahvarohke linna raeplatsile , et selle rafineeritult võika atraktsiooniga jõulumeeleolu laastada . </s> <s> Paraku saatis neidki kuulsusetu läbikukkumine . </s> <s> Esimesed möödujad küll ehmusid tilpnevate keeltega pooduid nähes , kuid niipea , kui ratta all süttisid tulukesed ja kaak hakkas pooduid tasakesi keerutades jõululaulu tinistama , rauges paanika . </s> <s> Publiku silmad muutusid uduseks , näod vajusid naerule ning rahvas hakkas innukalt kaasa laulma . </s> <s> Inimesi tuli üha juurde , kõik äraseletatud ilmega . </s> <s> Hajameelselt tallati maha mõned kerjused , kaks vanamutti ja üks päkapikk . </s> <s> Kui inimesed ilmutusele järgneval päeval veidi kainenenuna leidsid , et rüseluses oli ka hukkasaanuid , kuulutati need pikemalt kaalumata pühakuteks . </s> <s> Päkapikuga oli veidi raske , sest keegi ei teadnud ta nime , kuid ka sellest saadi üle ning nimetati ta Pühaks Tundmatuks Päkapikuks . </s> </p>
<p> <s> Maa-alune tehas , mis pommikomme tootis , töötas täie hooga . </s> <s> Jõulupäevaks oli neid salarelvi poetatud kommikottidesse pea igas koolis ja lasteaias . </s> <s> Selle plaaniga lihtsalt ei saanud midagi juhtuda . </s> <s> Juhtus . </s> </p>
<p> <s> Tagantjärgi targad väitsid , et algusest peale oleks pidanud arvestama jõulude eritõvega — suure shokolaadinäljaga , millel oli kohati lausa silmanägemist kahjustav toime . </s> <s> Söödi ju muule lihtsale kommile lisaks ka shokolaadist jõuluvanakujusid , rääkimata shokolaadist oravatest , lumivalgekestest ja isegi päkapikkudest . </s> </p>
<p> <s> Asjalood kulgesid järgmiselt : salarelvaga kingipaki kättesaaja rebis paki lahti ja ahmis esimese hingetõmbega paar peotäit shokolaadi sisse . </s> <s> Seni kulges kõik plaanikohaselt . </s> <s> Allaneelatud pomm plahvatas ja sööja lendas pisikeste tükkidena rahva hulka laiali , määrides kõik koosolijad vere , sisikonna ja muu paksu ja vedelaga kokku . </s> <s> Ka see oli plaanikohane . </s> <s> Kõik järgnev oli täielik läbikukkumine . </s> <s> Kõiki kohalviibijaid pimestas veendumus , tegemist on kindlasti mingi toreda üllatusega . </s> <s> Mõni ettevõtlikum maitses uudishimulikult tumedaid tükikesi ja leidis , et neil oli kerge magusamaitse küljes . </s> </p>
<p> <s> " Shokolaad ! " röögatas maitsja ja siis pääses rajuliselt mõjule sadistpäkapikkude poolt unustatud kommi-isu ja silmanägemist reguleeriv jõulutõbi . </s> <s> Näljane rahvas ei lõpetanud enne , kui kõik shokolaadine oli kinni pistetud . </s> <s> Viimseni . </s> <s> Ära söödi ka mõned väiksemad lapsed ja kõik varitsevad päkapikud . </s> </p>
<p> <s> Üks leiduritest pääses ainult hammustusjälgedega , aga temagi oli murtud mees ja ei saanud tast enam asja . </s> </p>
<p> <s> Ka tädidest seebikeetmine ei lõppenud õnnelikult . </s> <s> Püüti küll kinni tosin tädi ja pisteti nad patta , aga tädid muudkui kepslesid pajas üles-alla ja kiljusid , et hoogu juurde , hoogu juurde . </s> <s> Kui katlakütja päris ära väsis , ronisid tädid pajast välja , patsutasid teda jõuetust vastupanust hoolimata põsele , näpistasid lõuast ning ütlesid , et tahavad varsti jälle tulla , sest miski pole nende tselluliidi peale veel nii hästi mõjunud . </s> <s> Vaene päkapikk kaotas seda kuuldes viimasegi eluisu . </s> <s> Mehike hüppas ise patta ja tõmbas ka kaane peale . </s> </p>
<p> <s> Haavulakkuvad sadistpäkapikud leidsid mornilt , et enne , kui jõulu veelkord avalikult rünnata , peab kõvasti jõudu koguma . </s> <s> Lüüasaamine kisendas aga kättemaksu järele ja niisama ei kavatsenud nad seda jätta . </s> </p>
<p> <s> Vahetpidamata tigedalt turtsudes müttasid vigased leidurid aasta otsa päkapikuriigi kõige sügavamates koobastes . </s> <s> Lõpuks oli leiutis valmis ja õiglus jalule seatud . </s> <s> Mõni väheke vahetum päkapikk näitas inimeste maailmale kanalisatsiooniaugust võidurõõmsalt trääsa , et siis naeru kõkutades ruttu maa-alustesse käikudesse kaduda . </s> <s> Oma igapäevaste asjatoimetuste kallale . </s> </p>
<p> <s> Päkapikud olid nimelt leiutanud erilise kättemaksupommi . </s> <s> Lõhkelaengud asusid otse maakera keskel ja neid oli palju . </s> <s> Nii palju , et kui pomm plahvataks , lendaks maakera sajaks tükiks ja kukuks alla . </s> <s> Süüteseade oli pommi kõige geniaalsem osa . </s> <s> Sepistatud oli see suurtest ränikivilahmakatest ja haljast terasest ning päkapikkude kõige osavamad väljamõtlejad olid selle töökorda seadmisega aasta otsa vaeva näinud . </s> <s> Parimad sepad katsid selle kaunite sepismustritega ja bardid lõid suurepärasest seadmest lugulaule . </s> </p>
<p> <s> Laulud räägivad järgmist : kui inimsugu kord nii jultunuks läheb , et jõulupidustused juba suvisel pööripäeval peale hakkavad , plahvatab päkapikkude kättemaksupomm ja maakera lendab kõrvulukustava kärakaga vastu taevast . </s> <s> Hirmsad tulise shokolaadi laamad uputavad siis kõik tädid ja kõik linnad ja ainsatki elushinge ei jää alles ja päkapikkude kättemaks on kole . </s> <s> See , et nad ise ka kogu täiega vastu taevast lendavad , ei häirinud neid hoopiski , sest pidevalt kestva jõulu tingimustes ei ole päkapikuelu niikuinii elamist väärt . </s> </p>
<p> <s> Hoolimata oma kangest meelest ja kõvast kättemaksuhimust lootsid päkapikud südames , et suure pauguni läheb siiski veel natukenegi aega ning et nad saavad veel mõned aastakesed rahumeelselt röövida , varastada , piinariistu sepistada , tädisid hirmutada ja muid eluterveid sigadusi teha . </s> </p></div1>
    </body>
  </text>
</TEI>
</teiCorpus>
</teiCorpus>
