<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Lihtne lugu lendavate taldrikutega </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Lihtne lugu lendavate taldrikutega </head>
<p> <bibl> <author> <s> Siim Veskimees </s> </author> </bibl> </p>
<p> <s> No kui juba kõik räägivad , et UFO-d , miks siis mitte ka mina ... </s> </p>
<p> <s> Marika ei suutnud enam edasi minna . </s> <s> Pimenes juba . </s> <s> Räägiti , et siin Alutagusel pidi isegi karusid olema ... </s> <s> Tal oli õudne . </s> <s> Tema , põline linnalaps oli söandanud üksi teistest eemalduda , ja nüüd ei suutnud ta neid enam leida . </s> <s> Ta oli eksinud võõras metsas . </s> <s> Kogu päeva oli ta jooksnud ringi , otsinud , hüüdnud . </s> <s> Mets oli tihedamaks läinud . </s> <s> Sellele , mis teda ootas , kui ta lähemate tundide jooksul kuhugi välja ei jõua , ei tahtnud ta mõelda . </s> <s> Ja ta lootis ikka veel . </s> </p>
<p> <s> Läbi metsa kandus tuulepuhang . </s> <s> Lisaks kõigele hakkas tal külm . </s> <s> Ta sundis end tõusma , et edasi minna . </s> <s> Jalad ei tahtnud kanda . </s> <s> Ta vaarus ja toetus ühele oksale , siis võttis end kokku ja sammus edasi pikki ahtakest metsloomarada . </s> <s> Kaugused olid tal ammu sassis , mets oli ju täiesti ühetaoline tema pilgule , ja nii tungisid ta mõtetesse tahtmatult pildid viimastest päevadest , ja kibe kahetsus vallutas ta . </s> <s> Kui hea oleks praegu olla seal talus , ühe klassikaaslase , Irma , vanavanemate pool , vahtida lõkkesse ja kuulata tasast muusikat . </s> <s> Või oja ääres jalutada . </s> <s> Või lihtsalt igivanal kiigel kõõluda ja juttu puhuda . </s> <s> Irma oli lubanud neile sõja ajal sohu uppunud vene tanke näidata , nad oli karjas minema hakanud , vaevumata toidumoona või midagi muud kaasa võtma , sest sinna pidi olema viis kilomeetrit läbi , metsa , nii et hiliseks lõunaks arvestasid nad tagasi jõudvat . </s> <s> Tagantjärele ei suutnud Marika meelde tuletada , mis oli teda niivõrd vihastanud , et ta teiste juurest lahkus , et üksi tallu tagasi minna ... </s> <s> Tallu ta ei jõudnud . </s> <s> Teadvusse tungis mõte , et teised võib-olla ei teagi veel tema kadumisest , ja nii ei otsi teda veel keegi , ent ta tõrjus selle tagasi . </s> </p>
<p> <s> Ta oleks peaaegu komistanud mingi juurika otsa . </s> <s> Vaevaga tõstis ta jala üle selle . </s> <s> Kümnekonna sammu järel oleks ta uuesti komistanud , seekord oli süüdlaseks kivi . </s> <s> Ta oigas ja toetus vastu üht tüve . </s> <s> Tema valged botased ilmutasid esimesi lagunemise tundemärke , ja valged polnud nad enam ammugi . </s> <s> Kuni selle päevani polnud ta suutnud kujutleda , et " adid " võivad hõõruda . </s> </p>
<p> <s> Ta võpatas , sest näis , nagu oleks kaugemal keegi liikunud , kuid ei , need olid ta enda näole langenud juuksed . </s> <s> Kibedalt muiates silus ta need kõrvale . </s> <s> Tema paksud mustad juuksed langesid sasise pahmakana seljale ja õlgadele . </s> <s> Välimus oli tal selle päevaga üldse kannatada saanud - altpoolt põlvi olid teksased lõhki , kõik riided olid täis vaiku ja rohelist taimemahla , ja ta oli üleni tolmune . </s> </p>
<p> <s> Lagedamates kohtades venisid pikemaks õhtused varjud . </s> <s> Tal hakkas kiire . </s> <s> Paarkümmend meetrit suutis ta isegi joosta , siis läks edasi käies , kuid üha aeglasemalt . </s> <s> Taas sai ta lootust juurde , sest mets hõrenes veelgi , kuid ei , see oli vaid hõrendik , mille teises servas jätkus tavaline tihe mets . </s> <s> Midagi mõtlemata sammus ta veel määramata aja , kuni märkas , et silm ei seleta õieti rada - hämardus kiiresti . </s> <s> Teda haaras meeleheide . </s> <s> Põõsad näisid mingite küürutavate kogudena , igale poole näisid haigutavat lõputud koopad . </s> <s> Ta hüüdis veelkord kogu jõust , veel ja veel ... </s> <s> Siis kuulatas . </s> <s> Vaikus . </s> <s> Ta puhkes vaikselt nutma , pea pehmes samblas . </s> <s> Kümnekonna minuti pärast hakkas tal külm , ta kogus end tasapisi ja hakkas jälle suunda eriti valimata edasi minema , sest midagi muud tal üle ei jäänud . </s> </p>
<p> <s> Pime mets tundus vaenuliku viirastusena . </s> <s> Iga hääl ja liikumine panid ta võpatama . </s> <s> Päeva sõbralik rohelus ja lindude vidin olid asendunud ebamääraste hallide varjude ja kummaliste häältega . </s> <s> Varsti ei orienteerunud ta enam suuremat . </s> <s> Ei olnud mingit valgust peale tähtede . </s> <s> Raja , niipalju kui seda nüüd ka oli olnud , oli ta käest kaotanud ja õige mitu korda tihnikusse takerdunud , nii et pidi muud teed otsima . </s> <s> Taas komistas tüdruk ja langes näoli samblasse . </s> <s> Hirm tungis talle igast küljest ligi . </s> <s> Ta ei julgenud end tükil ajal liigutadagi . </s> <s> Siis sähvatas üle metsa välgu valgus , sellele järgnes tuulepuhang . </s> </p>
<p> <s> " Äike , see ka veel , " sosistas Marika . </s> <s> Jälle ajas ta end jalule ja jätkas teed , õigemini küll koperdas sihitult ja vaevaliselt läbi tihniku . </s> <s> Järsku hakkas kusagil läheduses nohinal ja raginal liikuma mingi suur loom . </s> <s> Tüdruku väsimus oli nagu peoga pühitud , kogu jõust jooksis ta teed valimata teisele poole . </s> <s> Täiesti hingetuna langes ta maha kaugel eemal sellest kohast , tükk aega kuulatas ta , kuid midagi peale ta oma südame pekslemise ei kostnud . </s> </p>
<p> <s> Öökulli huikamine tõi talle judinad ihule , ent raputas lahti tardumusest . </s> <s> Jälle ajas ta end vaevaliselt jalule . </s> <s> Üleelatud õudus oli talle toonud mõtte surmast . </s> <s> Ta puhkes uuesti nutma - elu on ju nii ilus 16-aastaselt . </s> <s> Taevas sähvatas teine välk . </s> <s> Marika otsustas otsida lagedama koha , lootuses , et ta tunneb taevas ära Põhjanaela ja selle järgi saab mingigi ettekujutuse suunast . </s> <s> Taevas oli veel selge , mingid tähed paistsid puude latvade vahelt , ent ta ei tundnud neid . </s> </p>
<p> <s> Mets hakkas tõepoolest hõrenema . </s> <s> Korraga arvas ta nägevat valguskuma . </s> <s> Julgemata veel loota , sammus ta kiiresti sinnapoole , varsti ei olnud enam kahtlust , eespool olid tuled . </s> <s> Marika nuttis ja naeris läbisegi , leides edasi sammudes jõudu isegi kergelt oma välimust korrastada . </s> <s> Millegipärast kasvas tal iga sammuga kohutav hirm edasi minna , ta pidi hetke seisma ja ennast veenma , et mets tema taga on palju hullem , kui mistahes inimesed . </s> <s> Ta mõtles sellele , et võib jõuda mingi inimtühja lao või jumal teab mille juurde , kuid ka sel juhul on ta vähemalt tagasi inimeste maailmas . </s> <s> Valgus muutus selgemaks , ent oli ikka veel kaugel . kaugemal , kui Marika algselt arvanud oli . </s> <s> Tema teele jäi väike oja , selle säng ja vastaskallas kadusid madalal maa kohal voogavasse uttu . </s> <s> Ojast pääses ta üle mööda hiiglaslikke graniidirahne , mida edasi minnes ka metsa all vedeles . </s> <s> Valgus oli juba nii võimas , et võis selle järgi teed leida , puud näisid ebardlikud ja väänatud selles hõbedases kumas . </s> <s> Taas sähvatas välk , ja Marika peatus , tundes võõristust - välk näis tulevat eestpoolt sellest valgusest , seda enam , et taevas oli kaetud samuti sealt valguse poolt hoovava tihke uduga , mis kattis kõike nagu kuppel . </s> </p>
<p> <s> " Rumalus " , mõtles ta järgmisel hetkel . </s> <s> Välk pidigi altpoolt paistma , sest taevas oli nüüd pilves ja udupilv peaaegu maani . </s> <s> Tuul tuli ju sealtpoolt , sealt suunast see torm tulebki . </s> <s> Hea , kui jõuaks enne vihma varju alla . </s> <s> Ta oli enda peale pahane ja tige selle hirmu pärast , mis näis aina ootavat , et teda eemale metsa ajada . </s> </p>
<p> <s> Valgus oli nüüd nii ere , et võis näha pisimaidki detaile , lehed ja rohukõrred joonistusid kõik selgelt välja , Marika teksaste rihm ja botaste paelad helendasid ultraviolettvalgusest . </s> </p>
<p> <s> Teatava ettevaatusega piilus ta välja lagendikku piiravatest põõsastest . </s> <s> Siiani oli tal olnud ükskõik , peaasi , et oleks inimesi , nüüd tahtis ta enne uurida , sest ka inimesi on igasuguseid . </s> <s> Valguse järgi otsustades oli ta jõudnud otse kuhugi keskusesse . </s> </p>
<p> <s> Ta ei suutnud hoiduda tasasest karjatusest , kui ta ettevaatlikult oksad laiali lükkas , et välja piiluda . </s> <s> Lagedam ala tema ees häilus heledas valges valguses . </s> <s> Keset lagendikku otsesuunast pisut paremal ja tagapool hõljus paari meetri kõrgusel suur kaksikkumer ketas , mille mõõtmeid ei suutnud tüdruk ligikaudugi määrata , sest ta oli enamasti udu sees . </s> <s> Udu muide puhusid välja meetrise läbimõõduga ja meetripikkused torud , mis võrdsete vahedega metsa ääres hõljusid . </s> <s> Eespool ja pisut vasakul tantsiskles ja virvendas maapinnal ja madalal maapinna kohal valgest udust ja värvilisest valgusest paljutipuline täht . </s> <s> Tagapool toimus veel midagi , aga see oli sama seletamatu ja võõras , nii et Marika ei hakanud seda üldse uurima . </s> <s> Taas oli teda haaranud äravõitmatu hirm , ta pöördus ettevaatlikult , et põgeneda , peas vasardamas vaid üks mõte - UFO , UFO , UFO . </s> </p>
<p> <s> Korraga oli hirm kadunud . </s> <s> See oli nii ootamatu , et ta jäi juhmilt seisma , püüdes endasse süüvida , et toimunust aru saada . </s> <s> Talt nagu oleks võrk peast võetud . </s> <s> Ainult et kui ta pöördus , seisid tema taga , umbes kümne meetri kaugusel ja samasuurte vahedega kaks metalselt läikivates ülikondades kogu . </s> <s> Nad näisid kujudena , seistes liikumatult , ja ka näod olid neil helkivast metallist . </s> <s> Marika vaatas tagasi kuuldes samme selja taga . </s> <s> Põõsad lükati laiali , seekordne tulija oli valges kombinesoonis pisut üle meeter kaheksakümnene mees , nägu sama valge ja elutu , ainult silmade asemel peegeljast materjalist munad . </s> <s> Käes rippus tal mingi hallikassinine püstolit meenutav riistapuu . </s> </p>
<p> <s> Marika tundis , et ta läheb segi . </s> <s> Midagi mõtlemata pöördus ta , et tormata vasakule metsa . </s> <s> Juba esimesel sammul nägi ta veel silmanurgast , kuidas hall toru kerkis , siis kadus kõik . * </s> </p>
<p> <s> Tasapisi hakkas Marikal teadvus tagasi tulema . </s> <s> Vaevaga avas ta silmad ja nägi enda kohal puhast valget pinda . </s> <s> Ta liigutas käsi ja sai aru , et lamab lina all ja et on soe . </s> <s> Aeglaselt pead pöörates sai ta ülevaate kogu ruumist . </s> <s> Ta lamas laial lavatsil , mis oli lausa võimatuseni pehme . </s> <s> Ruum ise oli umbes tavalise elutoa suurune , ainult natuke kõrgem . </s> <s> Otse tema kohal oli voodi mõõtmetega ristkülik , mis kasvas välja voodi peatsis olevast sambast , selle alumist valget pinda oligi ta ärgates kõigepealt näinud . </s> <s> Ruum oli peaaegu tühi , ühtlase tumedat puitu meenutava tooniga ja üsna hämar , nii et Marika ei saanud mingit ettekujutust nendest paarist esemest , mida silm seletas . </s> <s> Ta vaatas seda kõike suures arusaamatuses , kuni talle järsku kõik meenus . </s> <s> Kiiresti tõusis ta istuli , kuid nõrkushoog sundis teda kohe tagasi langema . </s> <s> Siis valdas teda kergendus - muidugi , see on haigla . </s> <s> Ju ta leiti teadvusetult ja viidi haiglasse , siis ei olnudki mingeid ufosid , need ainult viirastusid ta piinatud ajule ... </s> <s> Kuid ei . </s> </p>
<p> <s> Ühes ruumi seinas oli ukse mõõtmetega muust ruumist pisut heledam kreemikas valgusraam , nüüd selle sisu hajus ja seal seisis - Marika tundis ta ära märkamatult tugevnenud valguses - mees , keda ta oli näinud enne teadvuse kaotamist . </s> <s> Ta käed haarasid kramplikult linast , silmad läksid suureks , kuid miski nagu hoidis teda , ei lasknud hirmul tulla . </s> <s> Võõral ei olnud nüüd peegelsilmi , vaid täiesti harilikud sinised , nägu ei olnud laipkahvatu vaid tavaline kergelt päevitunud valge rassi nägu , ja riides oli ta samuti helehallis dressis . </s> <s> Ta astus kaks sammu lähemale ja muigas : </s> </p>
<p> <s> " Kas sa ei saaks seda pisut rahulikumalt võtta , keegi ei kavatse sind nahka pista . " </s> <s> Muigas veel kord ja puudutas üht neist määramatutest esemetest , mille olemust tugevnenud valgus ei olnud mitte selgemaks teinud , pigem vastupidi . </s> <s> Voodi jalutsisse jääval seinal hakkasid kiiresti vahelduma arusaamatute kujundite ja mustrite kogumid , tantsisid värvilised kõverjooned , tekkis tulpade viisi laste salakirja meenutavaid märke . </s> <s> Mees silmitses neid mõned sekundid , siis pöördus uuesti tüdruku poole : </s> </p>
<p> <s> " Heida parem uuesti pikali , su organism on veelgi üsna kurnatud . </s> <s> Ja rahune lõpuks ometi , sinuga ei juhtu siin midagi paha . " </s> </p>
<p> <s> Marika kuuletus , mis tal muud üle jäigi . </s> <s> Mees astus voodi peatsi juurde ja , Marika ei näinud , mida ta seal tegi , voodi peatsiosa tõusis sujuvalt , kuni tüdruk oli poolistukil . </s> </p>
<p> <s> " Nii , nüüd ma seletan sulle mõningaid asju . </s> <s> Mind võid kutsuda Theclaks . </s> <s> See ei ole mu pärisnimi , pigem piisavalt hea lähend . </s> <s> Kõigepealt - taolised maandumised , millele sa peale sattusid , ei ole just tavalised , ja ilma erilise vajaduseta neid ette ei võeta . </s> <s> On teatud uuringuid , katseid , mida me peame viima läbi planeedi pinnal . </s> <s> Ent tehnika ei ole kunagi raudkindel - me varjasime end udu taha ja ümbritsesime hirmuväljaga ( sa kindlasti tundsid seda ) , ent ei oleks olnud mõeldav tekitada nii tugevat kiirgust , mis paneks ka Rakvere elanikud Tallinna suunas plagama , ja nii näiteks sinu puhul oli hirm metsa jääda suurem . </s> </p>
<p> <s> Miks me su kaasa võtsime ? </s> <s> Alustame sellest , et on olemas üldised kosmoseseadused , mida tunnistatakse praktiliselt kogu teadaolevas universumis ja mis ütlevad , et teie arengutasemel tsivilisatsiooniga ei tohi kontakti astuda . </s> <s> Me oleksime võinud kohapeal kustutada su mälestused meist ja su sinna jätta , aga see oleks võinud sulle halvasti lõppeda . </s> <s> Siis oleksime võinud su ka mujale viia , kust sind oleks kergesti leitud , ent meid hakkas huvitama , kes sa niisugune üldse oled , kust tuled ja kuidas sa meile otse sülle jalutasid , ja selle selgitamine võtab aega , nii et me leidsime , et sulle ei tee paha vahepeal meie külaline olla . </s> </p>
<p> <s> Needsamad universumi seadused ütlevad , et tuleb hoida igasugust elu ja eriti mõistusega elu , tuleb hoiduda neile tekitamast mistahes vaimseid või füüsilisi kannatusi . </s> <s> See on sulle garantiiks , et ükskõik , kuidas sulle see seiklus ka lõppeb , me üritame sind maksimaalsest säästa . " </s> <s> * </s> </p>
<p> <s> Ei olnud mingit põhjust teda üles tuua . " </s> <s> Tüse keskealine mees toppis särki püksi ja vaatas pahaselt kahte katusel kõõluvat skafandris kuju . </s> </p>
<p> <s> " Teil on terve Long Beachi täis lolle libusid , milleks kuradi pärast oli teil tarvis kaasa vedada seda alamõõdulist . </s> <s> Ta on ju laps . </s> <s> Noh , tuli läbi tõkkevälja maandumistsooni ... " </s> </p>
<p> <s> " Tuli nagu mööda nööri . </s> <s> Võib- olla me reageerisime üle . </s> <s> Aga ta ajus on varjatud piirkondi . " </s> </p>
<p> <s> " Seda enam , te ajukääbused ! </s> <s> Selgusetuks jääb vaid , kas luuresse valitaksegi lootusetuid kretiine või tekitab inimeseks sündimine teadvust jäädavaid kahjustusi ! " </s> </p>
<p> <s> " Jäta . </s> <s> Meil on plaan . </s> <s> Tegelikult tahame me ta siia tuua . " </s> </p>
<p> <s> " Üle minu laiba ! " </s> </p>
<p> <s> " Seal üleval on ta ainult tüliks jalus , kuni keegi tüdineb ja asitõendite hävitamise meeldivalt ühe meie sõiduki allalaskmisega ühendab . </s> <s> Me ei kavatse temasse armuda . </s> <s> Planeedi pinnal ei ole ta otseselt jälgitav . </s> <s> Anna talle vabadust , vaatame , mis juhtub . </s> <s> Meil kulub ettevalmistusteks pisut aega . " </s> <s> * </s> </p>
<p> <s> Natukese aja pärast hakkas Marika üksi väljas käima . </s> <s> Majaperemees , torssis paksuke , kes vaatas teda nagu halvasti maskeeritud mürkmadu , ei öelnud talle õieti teregi , kuigi aitas kõigis praktilistes küsimustes , üldiselt aga hoidus omaette . </s> <s> Nii jäigi ta ajaviiteks võtta garaazist mõni auto ja suvaliselt mägedes ringi kihutada . </s> </p>
<p> <s> Ta ei tundnud võõra maa elu . </s> <s> Ta ei osanud korralikult keelt . </s> <s> Tal oli legend ja raha ja põhiliselt seebikatest omandatud teadmised , mis hõlmasid ka näiteks kuritegevusest . </s> <s> Midagi hullu ei juhtunud ja ta läks ajapikku vägagi häbematuks . </s> <s> Ta tundis teatavat karistamatust ja oli selle tõttu kiiresti kohanenud . </s> <s> Ja muidugi oli ta väga kiiresti õppinud märkamatult ja pidevalt suhtlema COM'iga , nagu ta teda kutsus - võõrplaneetlaste arvutiga , kes siin peaaegu ta ainus " sõber " oli - ja viimane palus tal siin-seal silmad lahti hoida ning aeg-ajalt kedagi jälitada , kasutas ta ka võõrplaneetlaste kaamerat , teiste jaoks lihtsalt keskpärase kiviga juuksenõela . </s> </p>
<p> <s> Ta ei äratanud tähelepanu sellel hullul maal . </s> <s> Imestamapanev , kui paljudel inimestel oli hämarat raha ja mitte midagi pealtnäha mõistlikku teha . </s> <s> Jõuka mehe tütar või armuke - kah võimalus ära elada ... </s> </p>
<p> <s> Kohvik orunõlval ei erinenud millegagi tuhandetest teistest sellistest asutustest . </s> <s> Siin mägedes teede ääres oli selliseid iga paari miili takka - suurte klaasidega madal sara , räpased lauad ja friikartulihais . </s> <s> Ta jättis masina kohviku ette parkimisplatsile ja sisenes . </s> <s> Ruum oli peaaegu tühi . </s> <s> Nurgalauas istusid paar elule allajäänud välimusega tüüpi . </s> <s> Üks veoautojuht , mõned ilmselt ümberkaudsete asutuste töölised , keegi teksastes ( võib-olla et igavene ) üliõpilane baaripukil . </s> <s> Marika koputas võtmetega letile , tagaruumist ilmus baarman . </s> <s> Paar lühikest fraasi tegid selgeks , et siit pole saada midagi peale Days Special'i , mis on olnud menüüs juba avamisest saadik - juustuhamburger ja coca . </s> <s> Tüdruk viskas letile paar dollarit ja baarman kadus jälle . </s> </p>
<p> <s> Putka ees kriiksudes pidurdunud auto ei äratanud mingit tähelepanu enne kui kostis kiireid samme , uks paisati lahti ja sisse tormasid maskides mehed , püstolid peos . </s> <s> Üks pööras end seltskonna poole nurgas , teine jäi keset ruumi ja kolmas hüppas vastu baarmanile , kes ruumi tagasi tuli . </s> </p>
<p> <s> " Käed üles ! " </s> </p>
<p> <s> Keegi ei liigutanud . </s> <s> Seltskond eemal oli nagu kivistunud , baarman piilus ilma erilise entusiasmita ringi . </s> <s> Marika tardus samuti , aga sideks ei olnudki end vaja liigutada . </s> </p>
<p> <s> " COM . </s> <s> Häire - jama . </s> <s> Mida teha ? " </s> </p>
<p> <s> " Peaasi - säilita rahu . </s> <s> Tajume sinu püstolit ... </s> <s> Nii , nüüd ainult oota , ma ütlen , kui on õige aeg . " </s> </p>
<p> <s> Kaks meest lõpetasid relvadega vehkimise ja demonstratiivse pähesihtimise , ilmselt arvates , et on piisavalt muljet avaldanud , kolmas toetas oma tuki baarmanile ribidesse ja osutas kassale . </s> <s> Üks meestest hakkas tuulama riiulitel , teine astus Marika juurde . </s> </p>
<p> <s> " Vaadake , mis ma siit leidsin . " </s> <s> Ta üritas kätt tüdruku õlale asetada , Marika tõmbus tagasi . </s> </p>
<p> <s> " Sinult võib vast suurema noosi saada , kui kassast , mis ? " ta üritas uuesti tüdrukut haarata , see taandus veelgi . </s> </p>
<p> <s> " Viska rahakott baariletile . " </s> </p>
<p> <s> Mees võttis ta rahakoti , vaatas sisse , vilistas ja kõhkles hetke , siis suundus teiste juurde tagasi , ühmates : " Sinuga me veel tegeleme . " </s> </p>
<p> <s> " Langeta käsi relvapärale . " </s> </p>
<p> <s> Marika vaatas teiste poole - ükski relv polnud temale suunatud , teda isegi eriti ei jälgitud . </s> </p>
<p> <s> " Lase end nüüd juhtida . " </s> </p>
<p> <s> Marika tundis , kuidas masin end tema kehasse sobitas , see ei olnud midagi uut ja ta lasi seda rahus sündida ... - ta haaras oma relva . </s> </p>
<p> <s> " Paigal ! " </s> </p>
<p> <s> Nüüd juhtus kõik väga kiiresti . </s> <s> Mees kassa juures hakkas oma püstolit tema poole suunama ja ka teiste relvad kerkisid . </s> <s> Marika vajutas päästikule . </s> <s> Üheksamillimeetrise Glocki lask lajatas ruumis kõrvulukustavalt . </s> <s> Mees leti taga paiskus verepritsmete pilves tagasi . </s> <s> Teised tardusid , sest enne , kui pihtasaanu jõudis kokku langeda , oli relv nendele suunatud . </s> <s> Baarmanile tuli elu sisse , ta vajutas kuhugi ja haaras lauasahtlist oma püstoli , käsutas mehed näoga seina poole ja jäi nende taha sõjaka ilmaga seisma . </s> <s> Marika astus selle juurde , keda ta oli tulistanud , langetas käe ta kaelaarterile ja katsus . </s> </p>
<p> <s> " Surnud . " </s> <s> Siis asetas relva baariletile käeulatusse , võttis seinaääres seisja taskust oma märkmiku ja istus baaripukile tagasi . </s> </p>
<p> <s> " Ära lase mind nüüd lahti , või ma hakkan karjuma . " </s> </p>
<p> <s> " Ei mõtlegi . " </s> </p>
<p> <s> Politseisireen , kummide krigin , ruumi tormavad relvastatud mehed . </s> <s> Mõttekiirusel pandi röövlitel käed raudu ja rebiti maskid näolt , topiti autosse . </s> <s> Kiirabi viis laiba minema . </s> </p>
<p> <s> " Kes tulistas ? " </s> </p>
<p> <s> Baaripidaja osutas peaga tüdruku suunas . </s> </p>
<p> <s> Politseiohvitser astus lähemale , vaatas tema püstolit baariletil . </s> <s> Tahtis seda võtta . </s> </p>
<p> <s> " See on minu . " </s> </p>
<p> <s> Mees oli üsna noor , vaevalt kahekümneviiene , ta vaatas tüdrukut üllatunult . </s> </p>
<p> <s> " Te julgesite relva haarata ? </s> <s> Te olete väga vapper . " </s> </p>
<p> <s> Marika kehitas õlgu . </s> </p>
<p> <s> " Politseiohvitser Dillinger 14.-ndast osakonnast , " tuli mehel meelde end tutvustada . </s> </p>
<p> <s> " Ma sooviksin teie dokumente näha ? " </s> </p>
<p> <s> Tüdruk ulatas oma märkmikust juhiloa ja relvaloa . </s> </p>
<p> <s> " Vabandage , miss . " </s> <s> Ta läks välja auto juurde ja rääkis raadioga . </s> <s> Tagasi tuli ta koos teise vahepeal saabunud pisut vanema mehega , kes oli erariietes . </s> </p>
<p> <s> " Detektiiv Arrow üldkuritegevuse osakonnast . </s> <s> Kas te räägiksite , mis siin juhtus . </s> <s> ? " </s> </p>
<p> <s> Marika tegi seda ja nägi , kuidas kuulajate nägudel levib hämmastus . </s> </p>
<p> <s> Detektiiv keerutas ta püstolit käes , ilmselt oli tal raske uskuda silme ees seisvat pilti - 19-lasuline raske Glock pole ju mänguasi ega ka mingi daamipüstol , vaid tõhus lahingurelv . </s> </p>
<p> <s> " Kas ma võin ta nüüd ära panna ? " </s> </p>
<p> <s> Mees ainult noogutas tummalt . </s> <s> Marika pöördus sööma , kuid loobus . </s> </p>
<p> <s> Keegi tõi tagasi ja ulatas Arrow'le ta dokumendid , noogutades , et kõik on korras . </s> </p>
<p> <s> Politseiohvitser silmitses neid põgusalt . </s> </p>
<p> <s> " Marica De Javetta . </s> <s> Kas ma tohin küsida , mida te siin teete ? " </s> </p>
<p> <s> Marika kehitas õlgu . </s> <s> " Mitte midagi erilist . </s> <s> Mu onul on maja Capaducci tee 58. </s> <s> Olen siin teist kuud , sõitsin niisama ringi . </s> <s> Siin kohvikus olen esmakordselt , kõht läks teel tühjaks . </s> <s> Pool tundi tagasi polnud mul selle koha olemasolust aimugi . " </s> </p>
<p> <s> Arrow andis ta dokumendi tagasi ja tõusis , nad ilmselt kõhklesid . </s> </p>
<p> <s> " Sir , " poetas Marika . </s> <s> " Kui on mingeid probleeme , oleks teil võib-olla kasulik rääkida ka mu onu advokaadiga . " </s> <s> Ta ulatas detektiivile visiitkaarti . </s> <s> Too luges seda , vaatas tüdrukut pika pilguga , siis noogutas ja ohkas . </s> </p>
<p> <s> " Marika , ma võtan nüüd kontrolli maha . </s> <s> Valitse end nii kuidas oskad , ent senine külm rahu hakkab muutuma kahtlaseks . " </s> </p>
<p> <s> Marika tundis , kuidas temas kasvab paanika , kuidas silme ette kerkib mehe moonutatud kogu , kelle ta oli tapnud , kuidas toit käib maos ringi . </s> <s> Nüüd oli tal võimatu kujutleda , kuidas ta võiks midagi süüa . </s> </p>
<p> <s> " Te olete šokis , " ütles politseinik nüüd , nagu oleks taibanud , nähes neid algava kollapsi märke . </s> <s> " Palun katsuge rahuneda . </s> <s> Me võime seda vestlust jätkata pisut hiljem . " </s> </p>
<p> <s> " Ma tean , mis minuga toimub - teoreetiliselt . " </s> <s> Marika muigas virilalt . </s> <s> " Küsige aga , küsige kogu aeg , või ma hakkan karjuma . " </s> </p>
<p> <s> " Kas on kedagi , kes võiks siia teile järgi tulla ? " </s> </p>
<p> <s> " Ma arvan , et kõige targem on mu onu residentsi helistada . </s> <s> Kui ta ka ise tulla ei saa , siis ehk mu onupoeg - Marcus - saab tulla , ta peaks ka lähemal City's olema . </s> <s> Ent küll ma ka ise koju saaksin . " </s> </p>
<p> <s> " Millega teie onu tegeleb ? " </s> </p>
<p> <s> " Ostab , müüb . </s> <s> Mu vanaisa alustas naftaga nagu Texases kombeks . </s> <s> Kompanii kuulub praegu mu vanimale onule . </s> <s> Mu isa elas äriasjade tõttu palju aastaid Kolumbias , Nikaraaguas ja Argentiinas , teine onu asutas kinnisvarafirma , peale tema surma võttis Marcus selle üle . " </s> </p>
<p> <s> " Ja kindlasti on ka teil oma suurepäraselt edenev äri , või vähemalt koht selles . " </s> </p>
<p> <s> Marika otsustas ignoreerida küsimuses peituvat irooniat , oli see ju niikuinii pigem jutujätkuks küsitud . </s> </p>
<p> <s> " Ei , mulle kuulub muidugi mingi osa nii mõlema onu , kui isa ärist , ent see on kõik . </s> <s> Olen õppinud meditsiini - alguses ema juures Pariisis Concorde'i ülikoolis , hiljem Harvardis . " </s> </p>
<p> <s> " Olete te elus palju relvadega kokku puutunud . " </s> </p>
<p> <s> Jällegi otsustas Marika ignoreerida tõika , et see oli juba ülekuulamine . </s> </p>
<p> <s> " Mu ema oli väga hea laskur , ta on nooruses saanud isegi mingi medali mingitel üleriigilistel võistlustel , muidugi mitte siin vaid Boliivias . </s> <s> Ma lasin esimest korda sportpüstolit , kui olin kuueaastane . " </s> </p>
<p> <s> Teine mees tuli tagasi . </s> </p>
<p> <s> " Marcus pidi paarikümne minutiga siin olema . " </s> </p>
<p> <s> Arrow tõusis . </s> <s> " Mina ei pea teid ilmselt kauem kinni , ent palun oodake üks hetk . " </s> <s> Ta rääkis vaikselt teise mehega , Marika suutis püüda vaid üksikuid sõnu : " ... isal on rohkem miljoneid , kui minu mundril nööpe ... ekstravagantne ... topib oma nina ... " </s> </p>
<p> <s> Marika ei teadnud , kas kusagil töötab juba terve masinavärk , et talle identiteeti luua ja politseile andmeid ette sööta või oli legend ammu valmis . </s> </p>
<p> <s> " COM , mis nüüd ? " </s> </p>
<p> <s> " Thecla tuleb sulle järele , ta on nüüd Marcus . " </s> <s> Masin väljastas kaardi kujutise . </s> <s> " Ta on seal veerand tunni pärast . " </s> </p>
<p> <s> Nooremal mehel ei paistnud midagi selle vastu olevat , et talle seni seltsiks olla , kui suur must tumedate klaasidega auto kohviku ette tekkis ja Thecla tormas sisse . </s> </p>
<p> <s> " Marika , on sinuga kõik korras ? " </s> </p>
<p> <s> Nüüd võis Marika talle rahus kaela langeda ja nutta . </s> </p>
<p> <s> Thecla lükkas ta autosse , vestles mõned hetked politseinikega ja nad läksid , olles enne saatnud juhi kõrval oleva mehe ta autot järgi tooma . </s> <s> Marika ei küsinud , kes need mehed olid , pisut süüdlaslikult vaatas ta Theclale otsa . </s> </p>
<p> <s> " Ma lasin end küll COM-il juhtida , ent idee oli minu . </s> <s> Tegin ma palju pahandust ? " </s> </p>
<p> <s> Thecla raputas pead . </s> <s> " Kui see oleks olnud vastuvõetamatu , oleks COM teisiti olukorra lahendanud . </s> <s> Ent asi on halvem , kui alguses paistis . </s> <s> Ei , küsimus ei ole sinu identiteedis , ega selles , mida võidakse arvata . </s> <s> Need mehed ei olnud mitte tavalised kaupluseröövlid , vaid kohalik gang . </s> <s> Sa sattusid tegelikult keset võimuvõitlust . </s> <s> Su liikumisvabadust tuleb oluliselt piirata , targem on sind mujale toimetada . " </s> <s> * </s> </p>
<p> <s> " Kas te tõprakotid teate , kui väike on tõenäosus , et tänased sündmused olid juhuslikud ? " </s> </p>
<p> <s> " Ei hakka arvama , number on kindlasti muljetavaldavalt väike . " </s> </p>
<p> <s> " Mis ma rääkisin ! </s> <s> Kellelgi on kange tahtmine teda planeedi kaitse alt ära saada . " </s> </p>
<p> <s> " Rääkisid-rääkisid ... olgu , teeme järgmise faasi ära . " </s> <s> * </s> </p>
<p> <s> Haldur avas ukse ja vaatas Marikale tõsiselt otsa . </s> </p>
<p> <s> " Mis on juhtunud ? " küsis tüdruk , tundes , kuidas ta südame ümber tõmbub kokku külm käsi . </s> </p>
<p> <s> " Istu . " </s> </p>
<p> <s> Mehe hääles oli midagi uut . </s> <s> Mingi vaev . </s> <s> Tüdruk ei saanud sellest aru , vaid jäi ootama , pilk teise näol . </s> </p>
<p> <s> Võõrplaneetlane asus kohe asja juurde . </s> </p>
<p> <s> " Ma pean su ära koju saatma . " </s> </p>
<p> <s> Ta peatas Marika viipega , kui too tahtis midagi öelda . </s> <s> " Las ma selgitan . </s> <s> Õieti öeldes ma ei tea , miks ma seda teen , sest ma pean niikuinii su mälu blokeerima . </s> <s> Aga ma olen saanud liialt inimeseks , et toimida alati õigesti . " </s> <s> Ta muigas kurvalt . </s> </p>
<p> <s> " Ma ei taha minna , " ütles Marika . </s> <s> " Ma tahan Thecla juurde jääda . " </s> </p>
<p> <s> " Selles see häda ongi , et ka tema tahab seda , ja ta proovis ka nüüd leida mingit teist võimalust , mingit väljapääsu , kuigi ta teab , et seda ei ole . </s> </p>
<p> <s> Kuula , ära sega vahele . </s> </p>
<p> <s> Me oleme sulle palju valetanud . </s> <s> Rangelt võttes on see kõik üks suur jama , mis me oleme sulle rääkinud . </s> <s> Alustame sellest , et ükski teadaolev tsivilisatsioon ei ole murdnud valgusbarjääri . </s> <s> Me teame maailmast määratult rohkem kui teie , ja me kujutame väga täpselt ette maailma struktuuri . </s> <s> Meil on teooriaid , kuidas väljuda universumist , ent meie tunnetuse taseme juures teame me , et see on täielikult , totaalselt , absoluutselt võimatu . </s> <s> Sulle ei ole see probleem , eks ole ? </s> <s> Siit aga järgneb palju muud - me ei ole Magalhãesi pilvest , sest reis sealt siia kestaks minimaalselt sada seitsekümmend tuhat aastat ja see on isegi meie jaoks liig . </s> <s> Me ei ole lihtsalt vaatlejad , ka sellest oled sa tasapisi aru saanud . </s> <s> Käib sõda . </s> <s> Ja me oleme sõdurid . </s> <s> Me ei saa , ei või , ei tohi arvestada vaid enda tahtmistega . </s> <s> On sõda , ja me ei tohi asjatult riskida . </s> <s> Veel enam , meist neljast sõltub liiga palju , me ei tohi ise vähimatki ohtu juurde tekitada , ohte on niigi piisavalt . </s> </p>
<p> <s> Oht oled sina . </s> <s> Me ei tea sinust midagi . </s> <s> Esiteks sa sattusid meie juurde eriskummaliselt , see viib paratamatult mõtted sellele , nagu oleks sind juhitud . </s> <s> Sa oled näinud siin piisavalt palju , et teada , kui lihtne see on . </s> <s> Ja sa tead samuti seda , et sa ei märkaks ise midagi ja sa ei ole selles vähimalgi määral süüdi . </s> <s> Sa ei ole mulle rääkinud , miks sa ikkagi teiste juurest ära tulid ? " </s> </p>
<p> <s> Marika vaikis mõnda aega . </s> <s> " See oli midagi nii tühist , et ma ei mäletagi seda . " </s> <s> ütles ta siis alistunult . </s> <s> " Mis veel ? " </s> </p>
<p> <s> " Edasi , viimased kolm kilomeetrit , ühtlasi alates meie maandumisest oled sa tulnud baasi poole peaaegu sirgjooneliselt . </s> <s> Me kontrollisime , aga on võimatu öelda , mis loom see sind hirmutas . </s> </p>
<p> <s> Siis see tulistamine Lõuna-Dakootas . </s> <s> Seal on nii palju lahtisi otsi , kui halle karvu , mis ma sain seda kontrollides . </s> </p>
<p> <s> Edasi - sinu ajus on kapseldatud kohti . </s> <s> Nende olemasolu ise ei tähenda midagi , pea iga kümnenda inimese ajus on midagi , millele sond ligi ei pääse . </s> <s> Ent see kõik on kahtlane . " </s> </p>
<p> <s> " Mida ma siis teha võiksin ? </s> <s> Mis sõda see on ? " </s> </p>
<p> <s> " Esimesele küsimusele ma vastata ei oska . </s> <s> Teine aga ... </s> <s> See on pikk lugu . </s> </p>
<p> <s> Teie ajaarvamise järgi umbes viis miljonit aastat tagasi saavutas üks tsivilisatsioon siit palju parsekeid eemal ... " </s> </p>
<p> <s> " Kas sa räägid mulle muinasjuttu ? </s> <s> Mis ütleb , et see lugu nüüd rohkem tõsi on ? " </s> </p>
<p> <s> " Ega miski ei ütlegi . </s> <s> Küsimus on lihtsalt selles , et ma ei tahtnud sind lihtsalt uimastada ja minema saata . </s> <s> Thecla palus , et ma räägiksin sinuga ja kapseldaksin su mälu , mitte ei kustutaks , nii et kui praegune lugu lõppeb , saab ta sinuga ühendust võtta . </s> <s> Sellest ei tule midagi , kui su viimane emotsioon siin on viha ja solvumine . " </s> </p>
<p> <s> " Räägi siis . " </s> </p>
<p> <s> " Niisiis - kui see sulle midagi ütleb - see täht asub Ahtri tähtkujus ja tal ei ole nime , Päikesest on ta 6000 valgusaastat eemal . </s> <s> Viis miljonit aastat tagasi saavutasid nad sõltumatuse oma kehadest . </s> <s> Midagi nad muidugi sellega kaotasid , sest osa informatsiooni iga transaktsiooniga paratamatult hävib , lisaks ... </s> <s> See on pikk lugu ... </s> <s> Kaks või kolm korda on nad omavahel kaklema läinud , seetõttu pole nad kaugemale jõudnud . </s> <s> Me ei saa täpselt aru , mida nad teevad , ja miks . </s> <s> Igal juhul nad kasutavad eluga planeetide aurat , eluenergia välja , mida neil endil ei ole , nad kasutavad ka teadvusi , ajusid oma masinates , ja nad kasutavad kehasid , kuni hakkavad tootma omi tehiskehasid . </s> <s> Igal juhul nad hävitavad kõik algupärase planeedilt väga lühikese ajaga . </s> </p>
<p> <s> Rahvas , kelle hulka mina kuulun , sattus nende teele kakssada tuhat aastat tagasi . </s> <s> Aga me olime neist teadlikud juba palju , palju varem . </s> <s> Meil oli hoopis teist tüüpi tsivilisatsioon , mida ma isegi ei püüa sulle kirjeldada , lühidalt - me elasime kooskõlas maailmaga , ja me elasime ilusat elu . </s> <s> Me ei olnud ettevalmistamata , kui nad tulid , ent me saime lüüa . </s> <s> Osa meie hulgast jõudis põgeneda . </s> <s> Ja nüüd kestab see juba kakssada tuhat aastat - meie laevad liiguvad ees üha kaugemale , lootuses kord rahu leida , meil on olnud raske , me oleme vaevu suutnud end koristada , enne kui nad meil taas kannul on . </s> </p>
<p> <s> Ent siin me oleme peatunud . </s> <s> Nad on juba Maast möödunud , ent neid ei ole siin . </s> <s> Teie näol me leidsime rahva , kes võib nad peatada . </s> <s> On kohutavalt palju , mida ma peaksin sulle selgitama ... </s> <s> Kaks tuhat aastat tagasi pommitasime nende lähimat baasi , see asub siit kaheksakümne valgusaasta kaugusel . </s> <s> Kulus kaks sajandit , enne kui nad toimunust aru said . </s> <s> Veel tuhat aastat kulus neil erinevate luurajate saatmiseks , et lõpuks taibata , kust ja miks löök tuli . </s> <s> Me võitsime kaks tuhat aastat , et suunata Maa tsivilisatsiooni arengut , muuta teie rass julmaks ja sõjakaks . </s> <s> Te olete tähtedevaheliseks sõjaks võrreldamatult paremini ette valmistatud , kui ükski meile teada olev tsivilisatsioon kunagi on olnud , jah , kaasa arvatud meie . </s> </p>
<p> <s> Ma ei tulnud siia läbi hüperruumi , ma tulin tehisajus , see oli koos mootoritega neljakümnesentimeetrine ja viis sentimeetrit läbimõõdus silinder . </s> <s> Ma tulin kakssada aastat - nii kaugel on üks meie praegusi baase . </s> <s> Sellele väikesele silindrile oli võimalik anda valgusele kiirusele väga lähedane kiirus , minu taga tuleb aga hävitusrakettide eskaader . </s> <s> Minu ajus on koodid , kuidas neid juhtida . </s> <s> Nad ei ole nii head , kui vaenlaste omad , ent võivad avaruumis nende suurtele laevadele palju paha teha ... ja kui asi ebaõnnestub , siis taas Maa hävitada . " </s> </p>
<p> <s> Marika kaotas enda üle kontrolli . </s> <s> Korraga ärkas tema sees miski , mis võttis juhtimise tema keha üle endale . </s> <s> Paar hetke istus ta kangestunult ja tundis inimtaluvusest määratult suuremat õudu , kui võõras tema silmadega maailma uuris ja end tema jäsemetesse sobitas . </s> </p>
<p> <s> Kiiresti kui välk oli ta puldi juures ja enne , kui Haldur jõudis midagi mõelda või teha , lahvatas leekuri kiir ja Halduri pea eraldus kehast . </s> <s> Olend kuulatas läbi tema aju ja võimendi , kuidas üle ruumi kaikus häire . </s> <s> Marikani ei jõudnud võõrad emotsioonid , teise teadvuse tajumine oli talle liig . </s> <s> Ja siis ta tõstis käe ja rebis puruks oma pea . </s> <s> Valu oli kohutav , kuid too teine , kes teda juhtis , ei hoolinud sellest , selle asemel pistis ta käe haava ja tiris midagi välja , esimesel hetkel tundus Marikale , et see on ta peanahk , ent see oli midagi enamat , sest ta asetas selle puldile ja vajutas paari nuppu . </s> <s> Laev pöördus ja asus teele , end käigult stabiliseerides , Marika haaras maas lamava pea ja pistis selle eluvedeliku vanni , siis tegi veel mõned lülitused talle võõrastel pultidel ja hakkas midagi klaviatuurilt kirjutama , muidugi taas võõras keeles , pühkides vaid hädapäraselt näolt peahaavast voolavat verd . </s> <s> Alles seejärel ravis ta end ja vedas peata laiba desintegraatorisse . </s> </p>
<p> <s> Möödus kaheksa tundi . </s> <s> Päike oli tõmbunud kokku pisikeseks keraks , ümberringi oli kosmose must põhjatus . </s> <s> Marikal ei olnud vähimatki aimu , kus nad on ja kuhu nad välja peaksid jõudma . </s> <s> Ja too olend ei öelnud . </s> </p>
<p> <s> Siis olid nad kohal , Marika peatas laeva . </s> <s> Mustast tühjusest eraldus konstruktsioon , mille tohutust suurusest sai ta aimu alles siis , kui nad lähemale jõudsid ja see planeedina poolt vaatevälja kattis . </s> <s> Ta avas uksed , ja midagi ei juhtunudki , väljas oli õhk . </s> <s> Ruumi astus mingi peletislik ämblik , lükates enda ees prügikonteinerit meenutavat käru . </s> <s> Kiiresti tõstis ta Halduri pea eluvedelikust konteinerisse , häälestas midagi , hakkas siis krigisema . </s> <s> Kuidagimoodi , ilmselt läbi tema aju asustava olendi sai Marika sellest aru . </s> </p>
<p> <s> " See ei ole õige ! </s> <s> See on mingi tavaline maalane , poollollakas pealegi ! " </s> </p>
<p> <s> " Võta mind siit ära ! " röögatas Marika peas olev olend võikalt . </s> </p>
<p> <s> Ja korraga tungis sisse nagu veel midagi , nagu vaikset naeru . </s> </p>
<p> <s> Raketid tabasid planeeti , ekraan oli täis aatomituld . </s> </p>
<p> <s> " Sa maksad oma eksituse eest ise , " krigises ämblik . </s> <s> " Sinu järel tulid hävitusraketid . </s> <s> Aga see siin ei ole ometigi meie baas , see on fooliumist mulaaz . " </s> </p>
<p> <s> Ämblik tormas minema . </s> </p>
<p> <s> Marika peas hakkas rääkima veel üks hääl . </s> </p>
<p> <s> " Võib-olla oleks tark poolt vahetada ? " </s> </p>
<p> <s> " Mis ma selle eest saan ? " </s> </p>
<p> <s> " Elu ? </s> <s> Standardse teadvuskanderaketi , ( sa tead , et meie omad toimivad päris korralikult ) millega võid suvalise oma maailma suunas kaduda . " </s> </p>
<p> <s> " Mida te tahate ? " </s> </p>
<p> <s> " Teie laeva asukohta . </s> <s> Otsusta kiiresti , sest kui sa keeldud , laseme laeva õhku , saame vähemalt tolle ühe kätte . " </s> </p>
<p> <s> Olend näis kõhklevat . </s> <s> " Kuidas ma seda saan ? " </s> </p>
<p> <s> " Vii ennast torpeedosse . </s> <s> Tüdruk ja laev jäta siia , see niikuinii hävitatakse kohe . </s> <s> Torpeedod on kavandatud hukkuvalt laevalt teadvusi ära viima , teie radarid ei avasta neid . </s> <s> Järgne tollele tüübile , kes su surema jättis . " </s> </p>
<p> <s> " Aga kui ta ei lähe meie baasi ? </s> <s> Ja kuidas te mu pärast kätte saate ? " </s> </p>
<p> <s> " See on meie hind . </s> <s> Ei lähe , siis ei lähe . </s> <s> Mingis raadiuses on moodul meie poolt juhitav . </s> <s> Kui me näeme , et sa meie heaks töötad , on kõik korras . </s> <s> Pärast võid minna . " </s> </p>
<p> <s> Veel hetk kõhklust , siis pistis tüdruk pea sinisesse helendusse puldi kohal . </s> <s> Ta tajus , kuidas ta tahe ja mõistus tagasi tulevad , kui too olend end kokku korjas . </s> <s> Ja siis oli ta läinud . </s> <s> Valu , kohkumus , abitus , surmahirm . </s> </p>
<p> <s> " Ärge jätke mind siia surema ! </s> <s> Kuulete , palun !!! " </s> </p>
<p> <s> Halastav pimedus lõi tema ümber kokku . * </s> </p>
<p> <s> " Nii , ma olen kapslis . </s> <s> Kuidas ma juhtimisele ligi pääsen . " </s> </p>
<p> <s> " Sa ei pääsegi . </s> <s> Tähendab , juhtimist ei olegi . </s> <s> Me tahtsime su inimese teadvusest kätte saada . </s> <s> See ei ole päästemoodul , see on standardne arvutiblokk , kus teadvusi hoitakse ja uuritakse . " </s> </p>
<p> <s> " Olge te neetud ! </s> <s> Aga mind lastakse koos teie laevaga kohe õhku . " </s> </p>
<p> <s> " Laev küll , aga mitte sind ega tüdrukut , sest teie ei ole Maa orbiidilt kunagi lahkunudki . " </s> </p>
<p> <s> " ÄÄÄÄHH ... </s> <s> Ma ei saa end ka hävitada ... " </s> </p>
<p> <s> Haldur ja Thecla seisid teadvusetu kogu kohal . </s> <s> Haldur vaatas muigamisi teistest eraldatud arvutimoodulit , siis pöördus Thecla poole . </s> </p>
<p> <s> " Kas sa viid ta ära ? " </s> </p>
<p> <s> Teine mees noogutas . </s> <s> " Ta ei mäleta midagi . " </s> <s> * </s> </p>
<p> <s> Tasapisi hakkas Marikal teadvus tagasi tulema . </s> <s> Vaevaga avas ta silmad ja nägi enda kohal puhast valget pinda . </s> <s> Ta liigutas käsi ja sai aru , et lamab lina all ja et on soe . </s> <s> Aeglaselt pead pöörates sai ta ülevaate kogu ruumist . </s> <s> Ta lamas laial lavatsil , mis oli lausa võimatuseni pehme . </s> <s> Ruum ise oli umbes tavalise elutoa suurune , ainult natuke kõrgem . </s> <s> Otse tema kohal oli voodi mõõtmetega ristkülik , mis kasvas välja voodi peatsis olevast sambast , selle alumist valget pinda oligi ta ärgates kõigepealt näinud . </s> <s> Ruum oli peaaegu tühi , ühtlase tumedat puitu meenutava tooniga ja üsna hämar , nii et Marika ei saanud mingit ettekujutust nendest paarist esemest , mida silm seletas . </s> <s> Ta vaatas seda kõike suures arusaamatuses , kuni talle järsku kõik meenus . </s> <s> Kiiresti tõusis ta istuli , kuid nõrkushoog sundis teda kohe tagasi langema . </s> <s> Siis valdas teda kergendus - muidugi , see on haigla . </s> </p>
<p> <s> " Ta tuli teadvusele ! " </s> <s> Tuhvlitega sahistades astus haiglaõde lähemale . </s> </p>
<p> <s> " Lama kullake , kõik on hästi . " </s> </p></div1>
    </body>
  </text>
</TEI>
</teiCorpus>
</teiCorpus>
