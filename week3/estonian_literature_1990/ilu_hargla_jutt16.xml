<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Rabaröövel </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Rabaröövel </head>
<p> <bibl> <author> <s> Indrek Hargla </s> </author> </bibl> </p>
<p> <s> Seisan tund aega bussipeatuses , hääletan harvu möödasõitjaid aga keegi ei võta peale . </s> <s> Roostetunud sedel tulbal teatab , et aastat kümmekond tagasi oleks ma juba kolme bussi peale saanud . </s> <s> Istun seljakotil , suitsetan . </s> <s> Buss on punane " Ikarus " , ajab bensiinivingu sisse ja läheb tee peal kaks korda katki kuid viib kohale . </s> <s> Magama jään alles kuskil Risti kandis . </s> <s> Tallinnas ärkan . </s> <s> Sajab vihma , suus on kuidagi paks , tuleb meelde , et pole söönud juba üle ööpäeva . </s> <s> Seisan bussijaama ees ja mõtlen , kas võtta takso , minna trammiga või süüa üks kotletiga kukkel . </s> <s> Möödasõitev tumedate klaasidega " Audi " pritsib mu veelombist veel märjemaks . </s> <s> Tramm jääb peale . </s> <s> Hakkan Tartu maantee poole astuma aga jään peaaegu rohelise kaubiku alla . </s> <s> Juht tõstab põlastavalt akna tagant keskmise sõrme . </s> <s> Vanasti oleks näpuga oimukohale koputatud . </s> <s> Enne " Keskturu " peatust annab keegi mulle oma pileti , vaatan andjale mõistmatuses otsa . </s> <s> Siis taipan — pean rohelise lipiku mulgustama ja tagasi saatma . </s> <s> Mul endalgi pole ju piletit . </s> <s> Annan lipiku kohmetunult tagasi , haaran poriselt põrandalt seljakoti ja trügin turult tulnud mammide hordi vahelt trammist välja . </s> <s> Ikka sajab veel vihma . </s> <s> Hakkan Gonsiori tänava poole astuma . </s> <s> Ma elan seal . * </s> </p>
<p> <s> Mulle oli meeldinud Ervini maja . </s> <s> Talu nimi on Raunoja , kant ümberringi Piiriniidu . </s> <s> Kaansoosse on siit viisteist kilomeetrit . </s> <s> Üha kitsamaks kiskuv kruusatee lõppeb õuel . </s> <s> Lähemad naabertalud jäävad kilomeetri kaugusele . </s> <s> Maja seisab väiksel künkal , läänekaarde avaneb Kuresoo ; itta — kuhugi tiheda metsaviiru taha jääb Lemmjõgi . </s> <s> Maja on tõesti vana . </s> <s> Hallikaks tõmbunud palgid , kunagi kollaseks värvitud eeskamber , aknaraamidki mõned suved tagasi valgeks võõbatud . </s> <s> Maja on täpselt selline , nagu ette kujutasin . </s> <s> Tervitamine läks meil ruttu , kui ta imestunud oligi , ei näidanud seda välja . </s> <s> Kutsus sisse ja alles toas ütlesin , mille pärast tulnud olin . </s> </p>
<p> <s> " Intervjuud ? " pahvis Ervin Aaviko siis mõtlikult sigaretti . </s> <s> " Kellel seda huvi oleks lugeda ? </s> <s> Pole ma ju mõni porminent ega president . " </s> <s> Ometi sillerdas ta kortsunud näos kerge meelitusesarnane rahulolu . </s> </p>
<p> <s> " Kui ma juba siin olen — küllap on ka lugejaid . </s> <s> Lihtne maainimene on praegu...üldsusele väga huvitav . " </s> <s> Oleksin peaaegu öelnud , et müüv kaup . </s> </p>
<p> <s> " Just , just . </s> <s> Nagu väljasuremisele mõeldud liik vä ? </s> <s> Et keda varsti üldse enam ole . " </s> </p>
<p> <s> Ma ei tahtnud talle öelda , et ilmselt on tal õigus . </s> <s> Kuigi sõna väljasuretamisele määratud , oleks vast õigem olnud . </s> <s> Aga lugejat tuleb rabada . </s> <s> Kui kümne numbri esikaanel on järjest pildid edukatest ja rikastest ning jutud nende armuelust või edenemisest villaehitusel , siis kontrastiks mõjuks ju üks " Priimaga " vanamees soode ja rabade vahelt väga hästi . </s> <s> Muhelev nägu laugaste taustal kaanepildiks ja puha . </s> <s> Nii olid nad toimetuses arvanud . </s> <s> " Me ei kirjuta hädistest proledest ega ühelehma dinosaurustest , " oli Gita mulle öelnud . </s> <s> " Nad pole in. </s> <s> Otsi mõni ekstravagandist üksik hunt . </s> <s> Parem , kui tal nüüd sitasti läheks aga ta uute olude üle eriti ei viriseks , valimised on tulemas , mõistetakse valesti , tead isegi ... " </s> </p>
<p> <s> Teadsin küll . </s> </p>
<p> <s> Ervin Aaviko sobis meile . </s> <s> Sõjaveteran , luuletaja , üksik hunt , maa sool , fantaseerija . </s> <s> Ta sobis kuradima hästi . </s> </p>
<p> <s> Nüüd tonksas vanamees minu seljakotti , suskas suitsukoni pliitaukse vahelt sisse ja küsis : " Kaugele te's autoga jõudsite ? </s> <s> Kibaru teest vist mitte kaugemale ? " </s> </p>
<p> <s> " Ma tulin bussiga . </s> <s> Ja mingid kümme kilomeetrit vist jala . </s> <s> Tahtsin puhata . " </s> </p>
<p> <s> Ja ma olin puhanud . </s> <s> Paremini kui Küprosel . </s> </p>
<p> <s> Mõne aja pärast jutustab Ervin mulle diktofoni oma elu lugu . * </s> </p>
<p> <s> Gonsiori tänava maja trepikojas lõhnab kassikuse järgi ja välisukse kõrvale oli mingi uus soomekeelne sirgeldis tekkinud . </s> <s> Postkastis on neli kirja ja kaks arvet . </s> <s> Ronin teisele korrusele , pusin kolme luku kallal üle viie minuti . </s> <s> Ma pole kunagi lukkudega hästi läbi saanud . </s> <s> Korteris on vihmasest ilmast hoolimata lämbelt palav ja umbne , avan kõik aknad ja lasen tuppa tänavamärga ning väljaheitegaaside vingu . </s> <s> Võtan seljast kõik märjad ning porised riided ning lartsatan nad kööki pesumasina ette . </s> <s> Tuleb tahtmine kõik kapid läbi tuulata ja kuid pesemata hilbud korraga pessu toppida . </s> <s> Telefon hakkab helisema . </s> <s> Mobiil , kuskil sügaval seljakotis . </s> <s> Lasen tal Beethovenit edasi piiksuda , endal otsustavat ilmet ette manades lähen kappidesse tuhnima . </s> <s> Märjad sokid jätavad vaibale inetuid jälgi , kisun nad jalast , tundes krestomaatilist vajadust pesema minna . </s> <s> Kui vannitoa ukse avan , tuleb meelde , et shampoon ja muud isiklikud hügieenitarbed on asja Beethovenist tühjaks pigistatud ja nüüd abitult piiksuva mobiiliga kõik ühes seljakotis . </s> <s> Ma polnud Raunojal kumbagi kasutanud . </s> <s> Ikkagi tuleb enne kott lahti pakkida ja riided pesumasinasse panna , kui ise vee alla saan . </s> <s> Võibolla olen uhke , et ei lase nõiaringil tekkida . </s> <s> Vean seljakoti kööki , partsatan taburetile ja tunnen meeletut nälga . </s> <s> Bussijaama putka kotletisai tiirleb silme ees . </s> <s> Külmetuskapist leian hallitamismõtteid mõlgutava hernesupi , kuivanud riisipudru ja kolm konservi — sealiha zhelees , turisti eine ja sprotipasteedi . </s> <s> Sügavkülmas on pakk pelmeene , kalapulgad , ja kotitäis Euroopa Liidu maitsevabu herneid . </s> <s> Kartulikorv laua all on tühi . </s> <s> Lükkan kalapulgad hernega mikroahju ja kõmbin elutuppa tagasi . </s> <s> Teleri ees laual valgendab midagi harjumatult . </s> <s> Kirjad . </s> <s> Need , mis olid postkastis olnud . </s> <s> Ma polnud isegi vaadanud , kellelt nad on . </s> <s> Vajun diivanile ja rebin esimese ümbriku puruks . </s> <s> Kiri koos postkaardiga Lilianilt Portugalist . </s> <s> Postkaardil mingi kuurordi vaade . </s> <s> Kogu jutt , mida ta pidas vajalikuks mulle kirjutada polnud kaardile ära mahtunud . </s> <s> Ta kirjutas oma hääbunud tunnetest ja mul on piinlik seda lugeda . </s> <s> Nagu oleks lugenud võõra inimese kirja võõrale inimesele . </s> </p>
<p> <s> Mobiil piiksub jälle . </s> <s> Ma pole ikka veel pesu pesema hakanud . </s> <s> Tõusen püsti ja lähen seljakotti ründama . </s> <s> Midagi hakkab veel piiksuma . </s> <s> Mikroahi . </s> <s> Kalapulgad on tulikuum pudi ja herned plahvatades võreakna rohelise plögaga kokku määrinud . </s> <s> Löön ahjuukse kinni , lülitan lained välja , hakkan taldrikut otsima . </s> <s> Kui kapiukse avan , tungib tolm ninna ja aevastan . </s> <s> Nii tugevalt , et löön pea vastu lauanurka . </s> <s> Midagi säriseb . </s> <s> Väljalülitamise asemel olin ahju grilli peale keeranud . </s> <s> Tõstan kollakasrohelise kärssava plöga taldrikule ja küünitan käe kaljapudeli poole . </s> <s> Seda ei ole . </s> <s> Ma pole täna kalja ostnud . </s> <s> Ma pole täna kalja ostnud ... </s> <s> Kurat , miks ma täna kalja ei ostnud ! </s> <s> Ja mul on janu . </s> <s> Baarikapis on vast vähemasti toonikut . </s> <s> Ei ole , on vaid dzhinni ja viskit . </s> <s> Vajun diivanile , viskipudel käes . </s> <s> Las kalapulgad jahtuvad , üks naps kulub mulle ära . </s> <s> Ei , enne sööma ei hakka , kui pesu on pesema pandud . </s> <s> Ei , kõigepealt käin ise dushshi all ära . </s> <s> Viski kõrvetab kurku ja plahvatab sisemuses nagu herned mikroahjus . </s> <s> Maomahlad tõstavad mässu ja saadavad mu kukele . </s> <s> Tegelikult saan aru , et mul on kõht lahti ja ei tule meelde , kas see juhtus nüüdsama või kaua aega tagasi . </s> <s> Lähen peldikusse ja silmitsen istudes oma pesemata paljaid jalgu . </s> <s> Raban poti kõrvalt mingi ajakirja ja hakkan lugema . </s> <s> Varsti taipan , et see on mu enda lugu ja ajakiri kolm kuud vana . </s> <s> Kõht ei ole enam lahti . </s> <s> Isu ka ei ole . </s> <s> Viskit ei taha enam . </s> <s> Suitsu tahan . </s> <s> Pakk jakitaskus sai bussipeatuses tühjaks . </s> <s> Kodus rohkem ei ole . </s> <s> Kui kuskil on , siis seljakoti põhjas , seal , kus pesemisvahendid , must pesu ja mobiil , mis jälle piiksub . </s> </p>
<p> <s> Teine kiri on emalt Hummulist . </s> <s> Tal ei ole telefoni ja ta armastab kirjutada . </s> <s> Loen selle läbi ja ainus , millest aru saan , oli see , et pean vist varsti jälle puhkust võtma ja bussijaama minema . </s> <s> Arveid ma ei loe , neid tuleb maksta mitte lugeda , nii on lihtsam . </s> <s> Ninna tungib grillitud herne ja kalapulga lõhn . </s> <s> Ma ei saa seda ilma pealejoomata süüa . </s> <s> Lasen kraanist vett ja rüüpan ühe sõõmu . </s> <s> Kloori maitset on , vee maitset mitte . </s> <s> Joon viskit peale ja olen hoobilt kempsus tagasi . </s> <s> Sedapuhku loen oma vana artikli läbi . </s> <s> See on ühe endisest pankurist , nüüdsest poliitikust . </s> <s> Loen aeglaselt , kaks korda ja vaatan pilte peale . </s> <s> Nüüd tuleb . </s> <s> Tualettpaberit muidugi pole aga pühin ajakirjaga . </s> <s> Tahan veel lugeda . </s> <s> Leian riiulilt August Sanga . </s> <s> Lehitsen senikaua kuni pilk külmub otsitule . </s> <s> Kuis oleks kui üksteise süles /nüüd laukasse upume/suvel pinnale saadame üles/siis hälliva kupu me . </s> <s> Panen raamatu kinni ja mõtlen , et Hummuli buss läheb homme varahommikul aga tõenäoliselt jään ma täna õhtul haigeks ning helistan mobiililt tööle . </s> <s> Enne tuleks see muidugi laadima panna . </s> <s> Ka seljakott tuleks tühjaks rookida . </s> <s> Ja pesu pesema panna . </s> <s> Pesema — või veel — ma pean ise pesema minema ! </s> <s> Aga shampoon on kotipõhjas . </s> <s> Istun põrandale ja loobin koti tühjaks . </s> <s> Leian sigaretipaki ja süütan ühe . </s> <s> Kõht annab tunda , et tühjalt ta suitsu ei talu . </s> <s> Aga kalapulgad ei ärata enam isu . </s> <s> Äkki välja sööma minna ? </s> <s> Pesemata ? </s> <s> Ei , kohe pesema ! </s> <s> Kus on shampoon ? </s> <s> Koban käega mahakallatud hunnikus ja pihku satub diktofon . </s> <s> Selles on lint , millel Ervin Aaviko räägib oma elust ja armastusest . </s> <s> Ja ma pean sellest kahe päeva pärast loo tegema . </s> <s> Sest selle eest makstakse mulle raha . </s> <s> Ja mitte millegi muu eest . </s> <s> Seni veel mitte . </s> <s> Ja ma lähen elutuppa , võtan suure lonksu viskit , viskan pikalt , kerin linti ja hakkan kuulama . * </s> </p>
<p> <s> " Ma olen siitkandi mees . </s> <s> Vanavaar ostis kunagi Allika talu päriseks . </s> <s> Nüüd see juba soo all . </s> <s> Vabariigi aegu ma hästi ei mäleta , liiga poisike veel ja mis neist poisikeste tegemistest ikka heietada , teid ju huvitab rohkem poliitika aga vat seda kohe mitte ei mäleta . </s> <s> Eks elati ja oldi nagu ikka . </s> <s> Ja mis siin kolkas ikka mäletada ongi ? </s> <s> Kunagi olid parunid , kupjad ja kehvikud , siis said kupjad paruneiks , kui vabariik tuli . </s> <s> Vene võimu aegu aga hakkasid kehvikud kupjaiks . </s> <s> Ja nüüd on kõik , kel vähegi raha , ise parunid . </s> <s> Ostis siit Viljandi poole üks linnasaks vana mõisahoone ära ja...tahab nüüd volikokku ja kuhu veel ... " </s> <s> ( siinkohal olin diktofoni seisma pannud ) . </s> <s> " Mind võeti neljakümne esimesel sõjaväkke ; läksime siit kõik noored poisid , nagu me olime — algul Tallinna , sealt rongiga Leningradi , hiljem sai Siberis oldud , siis Korpusesse . </s> <s> No nüüd räägitakse , et valel poolel võitlesime — hoopis fritsu munder tulnuks selga tõmmata , Vene külasid maha põletada ja partisanide perekondi üles puua . </s> <s> Et siis oleks nagu Eesti eest võideldud või nii ... </s> <s> " ( taas oli lindistuses katkestus , polnud mõtet linti raisata materjali peale , mille toimetaja niikuinii välja kärbiks ) . </s> <s> " ... rohkem sõjaväega sõditud . </s> <s> Hullud ajad olid muidugi , aga Eestisse tagasi ikka jõudsime . </s> <s> Kui vahest Korpuse-poistega kokku saime , siis ikka meenutasime , mida tollal uskusime või lootsime . </s> <s> Ega seegi lihtne ole , iga inimene saab vanemaks ja mõtleb mõne asja peale hiljem teisti . </s> <s> Noh , siis oli aga püss käes ja siht selge — ikka Eesti peale edasi ja kuradi sakslane maalt välja . </s> <s> Ega muu vist polnudki tähtis . </s> <s> Minu üksusest polegi enam kedagi elus , üksi olen jäänud . </s> <s> Ja ega enam kokku tulla ei tohi ka — keelavad ära . </s> <s> Valel pool ju sõdisime ... </s> <s> Aga peale sõda oli muidugi raske . </s> <s> Ei teadnud keegi , kes oma , kes võõras . </s> <s> Mina sülitasin kõigele ja katsusin , et kodukohta tagasi saan . </s> <s> Piiriniidule jõudsin alles aga neljakümne seitsmendal . </s> <s> Ema oli õnnekombel elus , isal lõikasid metsavennad neljakümne kuuenda augustis kõri läbi . </s> <s> Räägiti , et kolme mehega hüpanud selja tagant peale . </s> <s> Üks hoidis kätest , teine jalgadest ja kolmas nüsis pussiga . </s> <s> Laskemoon oli otsas aga tappa näe , oli ikka tarvis . </s> <s> Nüri puss olevat olnud . </s> <s> Mille eest ? </s> <s> Arvati , et läheb kolhoosi , poeg Korpuses kah veel pealekauba . </s> <s> Sellega , kes lõikas , oli isa kunagi Vabadussõjas koos võidelnud , isegi tema elu päästnud , räägiti . </s> <s> Ma oleks muidugi ise ja oma kätega...aga metsavend uppus neljakümne kaheksanda kevadel sohu . </s> <s> Uppus või uputati , kes seda teab . </s> <s> Kolhoos aga loodi , mina läksin sinna juba isa mälestuse pärast ja tööd oli tarvis teha , kus sa muidu saad . </s> <s> Ei lubata üksi tööd teha , mis siis ikka , teeme kampas koos . </s> <s> Esimesel koosolekul kohtasin Krõõta . </s> <s> Oli just teine maaparanduse lõpetanud ja siia saadetud . </s> <s> Eks ikka soolt põllumaad ära võtma . </s> <s> Rabaröövliteks kutsuti maaparandajaid meil siis . </s> <s> Sooserval võsas me esimest korda kokku olimegi . </s> <s> Mõlemil jalgrattad kraavis lenkstangipidi koos , nagu meie rohuski . </s> <s> August Sangal on veel selline luuletuski...tead ? </s> <s> Las juuste lõhnavas paisus/peidan õnnest hõõguva pea/Meil kahel on üksteise kaisus/siin raba servalgi hea . </s> <s> Oli kevad ja minu pea ikka huugas ja hõõgus õnnest päris kõvasti . </s> <s> Sügisel läksime paari , hakkasime seda maja ehitama , töötasime ... " * </s> </p>
<p> <s> Saan teada , et kolhoos oleks neile ka mõnd muud varjualust pakkunud , aga nemad hakkasid kohe oma maja ehitama . </s> <s> Ja sooserval asuv Raunoja lihtsalt oli kõige sobivam koht . </s> <s> Krõõt olevat alati tahntud raba lähedal elada . </s> <s> Ta küll rikkus sood , aga armastas teda , rääkis Ervin . </s> </p>
<p> <s> " Miks sa just minu juurde tulid ? " küsis ta . </s> <s> Olime juba sina peale läinud . </s> <s> " Ma pole just siitkandi kõige osavam lootsikumeister . </s> <s> Kunagi küll proovisin , ent nüüd ostan omad ikka Jõesuu meeste käest . " </s> </p>
<p> <s> " Keegi tuli välja valida , " olin pisut nõutu , kuid vastasin ausalt . </s> </p>
<p> <s> " Sa siis ikka teadsid mind ? " uuris Ervin edasi . </s> </p>
<p> <s> Ülikoolikaaslane soovitas , tahtsin öelda , aga millegipärast ei öelnud . </s> <s> Roomas Kingu — ikka veel kampsunis paadunud filoloog , ikka veel käib kassettmakiga suviti mööda külasid , ikka veel Karlovas ahiküttega kahetoalises . </s> <s> Naine õpetab koolis laulmist , kaks last . </s> <s> Jah , Roomast nägin juhuslikult Tallinna linna vahel , ütlesin , mis toimetusel plaanis , küsisin nõu , tegin kolm kannu välja . </s> <s> Roomas oli Raunojal eelmine suvi , kirjutas pärimusi üles . </s> <s> Ja tema arvaski , et Ervin võiks meie kaanepildi jaoks just paras nägu olla . </s> <s> Ma ei tea , miks ta nii arvas , sest meie ajakirja ta ei loe . </s> <s> Aga tal oli õigus . </s> </p>
<p> <s> " Ma vist tean , miks sa minu juurde tulid , " arvas mu võõrustaja nüüd . </s> <s> " Tolle pärimustekoguja pärast . " </s> <s> Ervin ajas ennast püsti ja hakkas laualt toidukraami kokku korjama . </s> <s> Praetud kartulid keeduvorstiga , minu toodud viinerid ja salatid , hapukapsas , must leib . </s> <s> " Läksin eelmine suvi liiga jutukaks . </s> <s> Too oli selline laadna olemisega poiss , muudkui päris ja päris . </s> <s> Võtsime poolikugi jutu kõrvale . </s> <s> Pea läks soojaks ? </s> <s> Et vana inimene ei oska enam oma lõugu koomal hoida ! " </s> <s> Kartulid said kaane peale ja koos muude produktidega nurgas undavasse ja urisevasse külmikusse . </s> <s> " Ja lobisesin lolli peaga välja , " parastas Ervin enda peale edasi . </s> </p>
<p> <s> Kehitasin õlgu ja pühkisin laualt leivapuru . </s> <s> Aimasin , miks Ervin enda peale tige oli . </s> <s> See oli ilmselt seesama asi , miks Roomas vanameest fantaseerijaks oli nimetanud . </s> </p>
<p> <s> " Tule , lähme sood vaatama , " ütles Ervin . </s> <s> Soo on kohalike jaoks ikka midagi sellist , mida peab linnamehele näitama , seletama ja lahti rääkima . </s> <s> Õhtune udu laotas ennast üle künka , tegi hingamise raskemaks , õhu paksemaks . </s> <s> Allpool läks uduloor veelgi tihedamaks , me oleks olnudkui sumbses udumeres sõudval laeval . </s> <s> Udumäe kuningas , mõtlesin — just selline pealkiri võiks artiklile tulla . </s> <s> Ervin pani käe mulle õlale . </s> <s> Võpatasin . </s> </p>
<p> <s> " Ära kirjuta minust , kirjuta soost . </s> <s> Tema on vanem ja targem , kui mina . </s> <s> Jääb siia alles ka peale mind . </s> <s> Minust ei jää midagi alles . " </s> </p>
<p> <s> " Sinust jäävad luuletused alles , " arvasin . </s> <s> Roomas oli neid terve kaustikutäie ümber kirjutanud , lootis , et ehk suudab välja anda . </s> <s> Lubas neid toimetada ja raamatusse valima hakata . </s> </p>
<p> <s> " Kui nii võtta , jääb igast inimeset mingi sehkendis maha . </s> <s> Aga paber põleb . </s> <s> Soo ei põle . " </s> <s> Astusime läbi tiheda udusombu künkast alla , jalge all lirtsus . </s> </p>
<p> <s> " Kui me sinust loo teeme , jääb midagi veel alles . </s> <s> Inimesed loevad seda , saavad teada , mäletavad . " </s> <s> Võis kõlada ebaviisakalt . </s> <s> Aga mõlemad me teadsime , et 79-aastat Ervinit pole enam kauaks . </s> <s> Ent soo oli teda heas vormis hoidnud . * </s> </p>
<p> <s> " Nad hakkasid maad parandama , " räägib hääl diktofonilt edasi . </s> <s> " Nii nad seda nimetasid . </s> <s> Paljude arvates oli see rohkem maa lõhkumine . </s> <s> Noh , Andres ja Pearu ju tegelesid ka selle asjaga ? </s> <s> Aga need Järvamaa sood on ka rohkem käest lastud võsastikud . </s> <s> Õiged sood on meil siin . </s> <s> Naljakas , et siin pidi Krõõt ilma Andreseta hakkama saame , eks ? </s> <s> Töötasime . </s> <s> Krõõt uuris sood ja joonistas kraave , mina masinapargis . </s> <s> Kuivendati , raiuti , õgvendati . </s> <s> Aga soo ei andnud seda andeks . </s> <s> Ma ei tea , miks ta viiekümne seitsmendal just Krõõda välja valis . </s> <s> Või miks nemad valisid ... </s> <s> Krõõt oli siis 32- aastane ja ilus nagu üks naine üldse olla võib . " </s> </p>
<p> <s> " Siit algab soo , ära edasi astu , kukud sisse ! " </s> </p>
<p> <s> Ma ei näinud mingit sood , oli vaid udune jalgealune , piimjas laotis ees , mida õhtukaarest palistas tume metsaviirg . </s> <s> Jalg lõi vastu kändu . </s> <s> Vandusin . </s> <s> Oli juba üsna hämar ja ma ei saanud hästi aru , miks mind sellisel kellajal oli toodud sood vaatama . </s> <s> Ent rabaserval mõistin , et sealt õhkav hingus annab meeltele samapalju kujutlusi kui vaatamine . </s> </p>
<p> <s> " Rõske , mis ? " </s> </p>
<p> <s> " On küll . </s> <s> Kas tervisele ei hakka ? " </s> </p>
<p> <s> " Arstid soovitasid kuivema koha peale kolida küll . " </s> </p>
<p> <s> " Miks sa ei lähe siis ? </s> <s> Soo hoiab kinni ? " </s> </p>
<p> <s> Ervin seisatus hetkeks . </s> <s> " Hoiab küll . </s> <s> Midagi on veel . </s> <s> Tule , ma näitan sulle oma hauda ! " </s> </p>
<p> <s> Ma ei saanud algul aru aga Ervin pöördus ümber ja hakkas mööda ainult temale nähtavat raba veert kulgevat rada astuma . </s> <s> Kahe künka vahele jäi orumõhn , mida raba polnud veel endale allutanud . </s> <s> Aga võitlus käis . </s> <s> Hämaruses nägin teise künka otsas suurt leinakaske . </s> <s> Ervin rühkis hingeldades mäest üles . </s> <s> Künkal , kase all , oli veel üks küngas . </s> <s> Kääbas õieti . </s> </p>
<p> <s> " Siin on minu haud , " ütles vanamees . </s> <s> " Siin , Krõõda kõrval , ja ei kuskil mujal . </s> <s> Selle kase me kahekesi koos istutasime ja siia me jääme . " </s> </p>
<p> <s> See oli tõesti haud . </s> <s> Roomas polnud mulle seda rääkinud . </s> <s> Ju ta siis ei teadnud . </s> </p>
<p> <s> " Krõõt...puhkab siin ? " </s> </p>
<p> <s> " See oli tema soov . </s> <s> Mitte surnuaiale , kiriku manu , vaid siia soo ja kodu lähedale . </s> <s> Seal , kus on talle oluline ... </s> <s> Ta rääkis mulle sellest , kui kase istutasime . " </s> </p>
<p> <s> Seisime kaua Krõõda haual ja Ervin ei rääkinud enam midagi . </s> <s> Ja ma ei tihanud küsida ka , kuidas tema noor naine siis soos oma otsa leidis . </s> <s> Udu hakkas künkas üles ronima ja hauakääbest enda alla mähkima . </s> </p>
<p> <s> " Raunojat tulvavesi eriti üle ei ujuta . </s> <s> Päris uputus jääb siit mõni verst lõuna . </s> <s> Aga ega Lemmjõgi kedagi hellita . </s> <s> Kui ikka kevadel vesi tuleb , siis hoia piip , prillid ja kõik , mis sulle iganes kallis on . </s> <s> Noh , harjub ära muidugi ja armsaks saab ka . </s> <s> Vanasti sai ka taliteed sõidetud ... </s> <s> Aga viiekümnenda seitsmenda mais mõõtis Krõõt maad uue kuivanduskraavi jaoks . </s> <s> Oli üksi soos , mina maja juures . </s> <s> Ta polnud kuigi kaugel . </s> <s> Kuulsin , kuidas ta karjus ... </s> <s> Inimene ei karju kui ta laukasse upub . </s> <s> Tavaliselt . </s> <s> Ta hüüab . </s> <s> Hüüab appi . </s> <s> Ja Krõõt teadis , et ma olen lähedal , et ma kuulen teda . </s> <s> Ja ta oleks mind nimepidi hüüdnud . </s> <s> Ja ta ei uppunud laukasse , vaid karjus . </s> <s> See polnud appikarje , et Ervin , upun , aita . </s> <s> See oli midagi muud . </s> <s> Ja poleks uppunud ka , ise ja niisama , Krõõt tundis sood . </s> <s> Ta ei kutsunud mind appi . </s> <s> Ta karjus hirmust ega uppunud . </s> <s> Suri südameatakist . </s> <s> Oli varisenud lauka kõrvale rohule . </s> <s> Kui ma kohale jõudsin , ta enam ei hinganud . </s> <s> Vasak jalg oli põlveni laukaveega koos ja saabas läinud . </s> <s> Sõrmedega hoidis noorest kasest kinni ja oli endale küüned küljest rebinud . </s> <s> Laugas mullitas veel ... " * </s> </p>
<p> <s> Selle rääkis Ervin linti järgmisel õhtul , kivistunud näoga ja kalgil ilmel . </s> <s> Mulle tundus , et kohe hakkab ta nutma , ent eksisin . </s> <s> Ma ei teadnud , kas Ervin on seda veel kellegile rääkinud või miks ta seda praegu tegi . </s> <s> Mingi põhjus pidi tal olema . </s> <s> Mõtlesin , kuidas tal õnnestus naine siia matta . </s> <s> Ametlikult tuli ju ka tol ajal surnud ikkagi kalmistule sängitada . </s> <s> Küllap mängis siin oma osa ka Raunoja kolkalikkus , soe kevadilm ja ka Krõõda soov saada maetud kodutalu lähedale , soo külje alla . </s> <s> Kui kääpa kõrval seisin , tahtsin seda Ervinilt küsida , ent kui suu avasin ja kopsudesse õhku tõmbasin , puudutas mees mu õlga ja pomises väga vaikselt : " Tss ! " </s> <s> Arvasin , et ehk ei taha mees naise haual rohkem kõnelemisega rahu rikkuda . </s> <s> Alles hiljem mõistsin , et Ervin oli midagi väga teraselt kuulatamas . </s> <s> Või kuulamas . </s> <s> Ja siis saatis ta mu üksi tagasi . </s> <s> Ütles , et raja leian ma üles , maja aknas põleb tuli ja tema ise tuleb mõne aja pärast järele . </s> <s> Ma läksin ja isegi leidsin köögiaknast kumava tule järgi raja üles . </s> <s> Enne , kui ma kriuksuva eesukse avasin , kuulsin mingit häält . </s> <s> Hääl tuli hauakünka poolt , kostis mõned viivud läbi uduse õhu ja vaibus . </s> <s> Nagu oleks olnud mingi rögin või röhatsus . </s> <s> Aga täpsemalt ma ei saanudki aru . </s> <s> Liiga lühike oli olnud see häälitsus . </s> <s> Algul kirjutasin selle kurikuulsate soohäälte arvele — laukad pidi ju ikka kummalisi helisid kuuldavale tooma . </s> <s> Aga võibolla oli see hoopis metssiga . </s> <s> Hiljem kuulsin seda häält veel , otse enda ees ja isegi nägin , mis seda kuuldavale tõi . </s> <s> Astusin kööki ja katsusin oma olemise ilma peremeheta mugavamaks teha . </s> <s> Aga enne , kui Ervin tagasi jõudis , olin juba magama jäänud . * </s> </p>
<p> <s> Ma olin Raunojal seitse päeva , kuigi loo jaoks jätkunuks ka paarist . </s> <s> Ent aega mul oli ja ma ei kiirustanud . </s> <s> Toimetus oli andnud mulle nädala , et jõuaksin ka igaks juhuks lõuna poole minna ja paar päeva koduses Hummulis puhata . </s> <s> Puhata ! </s> <s> Lugu tahtsid nad , Gita , see tähendab . </s> <s> Aga ma ei läinud Raunojalt kuhugi . </s> </p>
<p> <s> Käisin Erviniga mööda soid ja rabasid . </s> <s> Õppisin Soomaad tundma . </s> <s> Vana rattaga väntasin Kõpusse , tõin sealiha , tegime pimedas šašlõkki , võtsime pisut viina , mida tegelikult Ervinil teha ei lubatud . </s> <s> Ma ei pidanud midagi küsima , ta rääkis ise . </s> <s> Ilmselt rohkem kui Roomasele . </s> <s> Roomas oli arvanud , et mees ei koli inimestele ligemale seepärast , et armastas sood ja , et ei suuda majavahetust korraldada . </s> <s> Jah , muidugi ta armastas sood . </s> <s> Niipalju , kui armastatakse oma naise mõrtsukat ... </s> <s> Aga Raunojal oli Krõõda haud , sinna maetakse ka Ervin ja sealt ei lähe ta iialgi kuhugi . </s> <s> Ei lähe ka peale surma , sest tema haud jääb majast vaid mõnesaja sammu kaugusele , rohtunud künka otsa , Krõõda haua kõrvale . </s> <s> Mul oli tarvis üksikut hunti ja ma olin selle leidnud . </s> <s> Kas mul oli tarvis ka mõistmist ? </s> <s> Kas pidin aru saama ja läbi tunnetama Ervini maailma ? </s> <s> Oli Krõõda kalm ainuke , mis teda Raunojal kinni hoidis ? </s> <s> Samas , kuhu olekski tal minna ? </s> <s> Lapsi neil polnud , õdesid- vendi ... - ma ei tea , kuid kes võtaks enda juurde hääbuva rauga ? </s> <s> Kes ostakski korrashoitud , kuid ikkagi muust maailmast dramaatiliselt — eriti kevadeti — äralõigatud sootalu . </s> <s> Miski hoidis Ervinit Raunojal kinni . </s> <s> Seesama miski , mille mees oli eelmisel suvel jommis peaga Roomasele välja lobisenud , nüüd ohates meenutanud ja mille pärast ma vist tegelikult siin olingi . </s> <s> See miski , mille pärast Roomas oli Ervinit peale teist kannu fantaseerijaks nimetanud . </s> </p>
<p> <s> Sain sinasõbraks talust ittajääva haava , pärna ja tamme salumetsaga , Ervin jutustas , et korjab augusti poole puude alt ravimtaimi , mida moodsaist kemikaalravimeist sootuks rohkem usaldab . </s> <s> Rääkis veel kodukandi ajaloost . </s> <s> Kuulus Leole linnusepaik on siin lähedal . </s> <s> Muistsel priiuseajal olla vallutajate eest ikka soode ja metsade vahele varjule tuldud , eks paljud pagejad laugastesse jäidki . </s> <s> Hiljem tegid samamoodi ka metsavennad ... </s> <s> Ervin leidis kunagi rabade vahelt kaks punkrikohta aga pikemalt ta sellest ei rääkinud . </s> <s> Kolmandal päeval tõime metsast kaks korvitäit puravikke . </s> <s> Ma ei teadnuski , et rabarinnakud on kõige parem koht kivipuravike leidmiseks . </s> <s> Ma ei teadnud veel paljuti . </s> </p>
<p> <s> Mõtisklesin Krõõda surma üle . </s> <s> Miks ? </s> <s> Kas julgesin endale tunnistada , et kahtlustasin Ervinit naise mõrtsukana , kes nüüd süükompleski põdevana siit enam kunagi ei lahku ja laseb end viimse kohtumõistmise ja lunastuse tarbeks matta naise kõrvale ? </s> <s> Millest sellised mõtted ? </s> <s> Oli see haigalne ulm , ajakirjanikuparanoia ? </s> <s> Katse leida seletus Ervini fantaseerimispuhangutele , millistest Roomas nii sütitavalt rääkinud oli . </s> <s> Ma ei tea . </s> <s> Ma lihtsalt ei saanud uskuda juttu , et noor , eluterve naine sureb laukaäärel hirmust südamerabandusse . </s> <s> Ei saanud aga uskusin . </s> <s> Või ei uskunud ? </s> </p>
<p> <s> Kummati oli õhtuti ka oma eluloo Ervinile ära jutustanud . </s> <s> Ta kuulas mind huviga , suunas , esitas küsimusi . </s> <s> Kohati ma ei saanudki aru , kes kellest lugu peab kirjutama . </s> </p>
<p> <s> " Töö meeldib sulle ? " </s> </p>
<p> <s> " Töö nagu töö ikka . </s> <s> Aga teenin normaalselt . " </s> </p>
<p> <s> " Loodust armastad ? " </s> </p>
<p> <s> " Ma oleks juba üleeile võinud ära sõita ... " </s> </p>
<p> <s> " Aga jumalat usud ? " </s> </p>
<p> <s> " Vaevalt . " </s> </p>
<p> <s> " Luuletanud oled ? " </s> </p>
<p> <s> " Ma olen ju filoloog ! </s> <s> Muidugi olen proovinud . </s> <s> Ilmselt pole annet . </s> <s> Filoloogid , kel pole annet hakkavad ajakirjanikeks . </s> <s> Ja teenivad raha . " </s> </p>
<p> <s> " Sa oled siis rikas ? " </s> </p>
<p> <s> " Korter kesklinnas . " </s> </p>
<p> <s> " Mida see tähendab ? " </s> </p>
<p> <s> " Umbes poolt miljonit . " </s> </p>
<p> <s> " Aga autot sul pole ? " </s> </p>
<p> <s> " Ma ei saa juhtida . </s> <s> Silmade pärast , liiga vilets nägemine . </s> <s> Ja pole kunagi proovinud . " </s> </p>
<p> <s> " Raunojal on ilma autota raske . </s> <s> Minu sapakas jäi üheksakümne teise sügisest seisma . </s> <s> Polnud enam raha , et bensiini järele sõita . </s> <s> Kaubabuss ka ei hakanud sellest aastast enam tulema . </s> <s> Polevat rentaabel . </s> <s> Nüüd käin rattaga , või naabertalu mees toob . </s> <s> Aga mul siin oma põllulapp , palju pole vaja . </s> <s> Vanasti oli muidugi lihtsam . </s> <s> Valimas käid ? " </s> </p>
<p> <s> " Ikka . </s> <s> Aga sina ? " </s> </p>
<p> <s> " Viimati läksin aga ei lastud . </s> <s> No teati , et nende uute poolt ma ei vali ja siis öeldi , et ma pole nimekirja kantud . " </s> </p>
<p> <s> " Kuule , see on ju seaduserikkumine ? " </s> </p>
<p> <s> " Aga ma rääkisin sulle , et meil on siin üks kohalik uusparun . </s> <s> Vaat tema keelaski ära . </s> <s> Olevat öelnud , et ma pole rahvuslikult meelestatud . </s> <s> Ja andis mõista , et parem , kui niisugused valimas ei käiks ... </s> <s> Kas sina oled aus inimene ? " </s> </p>
<p> <s> " Ma olen ajakirjanik . " </s> </p>
<p> <s> " Aga ikka ma arvan , et sina oled aus inimene . </s> <s> Oled sa kunagi oma emale valetnud ? " </s> </p>
<p> <s> " Vist mitte . " </s> </p>
<p> <s> " Vist või kindlasti ? " </s> </p>
<p> <s> " ... </s> <s> Kindlasti . " </s> </p>
<p> <s> " Siis sa oled aus inimene . </s> <s> Õige inimene . " </s> </p>
<p> <s> Ma ärkasin 16. juuli öösel Ervini maja välisukse paugatuse peale . </s> <s> Nühkisin uniselt silmi . </s> <s> Kell oli kolm öösel , akna taga siras täiskuu ja sain aru , et olen majas üksinda . </s> <s> Kuuvalguses oli näha Ervini kuju , kes peldikust mööda liipas ja soo veere poole suundus . </s> <s> Millegipärast oli tal tarvis keset ööd oma naise hauale minna ! </s> <s> Võibolla kahtlustasin ma Ervinit oma naise tapmises , võibolla mitte . </s> <s> Aga ma olin ajakirjanik , sestap ajasin püksid jalga ja jope selga . </s> </p>
<p> <s> Sammusin pisut häbelikult mööda rada , kuni sain aru , et olen sellelt eksinud . </s> <s> Ümberringi valgustas kuu küll tuttavat maastikku aga rada enam ei olnud . </s> <s> Tammusin veidi kohal ringi ja pöörasin ennast vist liiga palju , sest ei teadnud enam kuhu poole minna . </s> <s> Maja võis jääda nii paremale kui vasakule . </s> <s> Ja nii võis ka Krõõda haud . </s> </p>
<p> <s> Kuulsin jälle seda röhatsust . </s> </p>
<p> <s> Aga nüüd tuli see palju lähemalt . </s> </p>
<p> <s> Nüüd kostis see otse mu selja tagant . </s> </p>
<p> <s> Ja millegipärast teadsin kohe , et Krõõda haud jäi mu selja taha . * </s> </p>
<p> <s> Röhatus oli õudne . </s> </p>
<p> <s> Teisiti ma seda kirjeldada ei oska . </s> <s> Seda ei saanud kuuldavale tuua olend , kel on häälepaelad ja kes valdab artikuleeritud kõnet . </s> <s> Inimene ei oskaks nii häälitseda . </s> <s> Rögin , mis mu ihukarvad tõusma pani ja keha külma higiga kattis , oli ähvardav . </s> <s> Kummatigi , ei tundnud ma selles veel otsest vihjet kallaletungile , pigem hoomasin mingit ehmatusesarnast pettumust , hirmuga segatud viha või jõuetut raevu . </s> <s> Metssiga ? </s> <s> Pöörasin ennast väga aeglaselt . </s> <s> Mida ma uskusin ennast nägevat ? </s> <s> Tundes mingit ähvardavat ohtu ei mõtle inimene alati tagajärgedele , ta üritab keskenduda vaid sellele ühele ja ainsale hetkele ja olla tugev ainult siis ja praegu , laskmata kujutlusvõimel ennast segada . </s> <s> Ilmselt jõudsin ma mõelda , et metssiga ei ründa kunagi inimest . </s> </p>
<p> <s> Ma pöörasin ennast aeglaselt ümber . </s> </p>
<p> <s> Ja nägin Ervinit . * </s> </p>
<p> <s> " Ma ei mäleta täpselt , mis aastal see algas , " räägib hääl lindilt , nüüd on ta kähedam ja vanurlikum . </s> <s> " Ma tean aastaid ju alati täpselt , või vähemalt mõne üleujutuse ulatuse järgi . </s> <s> Ja luuletustes pole seda samuti kirjas , sest luule peab olema midagi puhast või ilusat . </s> <s> Sinna ei sobiks seda panna ... </s> <s> Vaata , sina tead nüüd , sina oled näinud . </s> <s> Ja ma usun sinusse . </s> <s> Sa oled õige mees . </s> <s> Võta seda nii nagu ma ütlen . </s> <s> Pole hullu , et sa seni mingitest parunitest jutte kirjutanud , sa tead minust paremini , et kauaks sa seda tööd niikuinii ei kanna . </s> <s> Too , kes siin eelmine suvi käis , ei sobi . </s> <s> Tal on naine ja lapsed , ta armastab oma tööd ja usub jumalat . </s> <s> Tema ei sobi . </s> <s> Teda ei huvitanud , mida siin vanasti usuti või räägiti , teda huvitas rohkem kolhoosiaeg ja mis siin siis halba juhtus . </s> <s> Ma ei tea ka kedagi , kes sobiks ja lapsi meil ei olnud . </s> <s> Nii polnud antud ja vahest on nii ka õigem . </s> <s> Ma ei sooviks ühelegi lapsele näha , mis tema vanematega juhtub või juhtuda võib . </s> <s> Ja vaata , minu isa mõrtsukas läks võibolla sinna sammagi ja ma mõtlen sellele alati , kui ... </s> <s> Noh , sa nägid ise . </s> <s> Aga nii ma olen otsustanud ja kui sa vastu pole , pärandan Raunoja sulle . </s> <s> Keegi pidi siia tulema , sest minu aeg saab varsti otsa . </s> <s> Ma tunnen ja tean . </s> <s> Ja sa tead , et mul pole mahti kedagi otsima minna ... keegi pidi siia tulema ja nägema . </s> <s> Mul oli aega sind järgi katsuda ja ma tean , et sina saad sellega hakkama . </s> <s> Igaüks ei saaks . </s> <s> Paljud inimesed , keda ma tean , ei saaks . </s> <s> Kurat , enamus ei saaks ... </s> <s> Mul on vaja kedagi , kes korraldaks , et mindki maetaks Krõõda kõrvale . </s> <s> Mul on küll testamendis kirjas , et maetaks Krõõda juurde aga kui kedagi järgi kaemas ei ole , matavad ikka kalmistule . </s> <s> Aga ütle , kust ma tean , et ta sinna ka järgi ei tule ? </s> <s> On mul selleks õigust ? </s> <s> Ja mis siis Krõõdast saaks ? </s> <s> Kui hinged on olemas , ei annaks Krõõda hing mulle ealeski andeks . </s> <s> Ma näitan sulle tema pilte . </s> <s> Ja mida edasi teha , seda sa tead . </s> <s> Ma ei hakka sind paluma , sa oled ise näinud , kuidas asjad on ja nüüd pead sa otsustama . </s> <s> Röövel peab saama röövli palga . " </s> </p>
<p> <s> Ma pöördusin ümber ja nägin Ervinit . </s> <s> Ta seisis kuuvalguses minust mõne meetri kaugusel nägu raevust moondunud , hambad kokku pigistatud , käed randmest kõverdunult selja taha tõstetud . </s> <s> Käes hoidis ta labidat . </s> <s> Ma olin täiesti kindel , et seda polnud ta maja juurest kaasa võtnud . </s> <s> Järelikult oli labidas peidetud kuhugi haua juurde . </s> <s> Labidas oli tal käepidemet pidi peos , löögivalmilt . </s> <s> Taas kuulsin röhatsust . </s> <s> Ja Ervini käed vinnasid labida peakohale . </s> <s> Tema ei rõgisenud . </s> <s> Samal hetkel kui taipasin , et häälitsus tuli kuskilt altpoolt , tundsin , kuidas kaks jääkülma kombitsat haarasid mu säärtest ja tõmbasid . </s> <s> Ma kukkusin peaga märja rohu sisse , jalad endiselt kammitsas , siis kostis tume matsatus ja valurögin . </s> </p>
<p> <s> Jalad oli korraga vabad , ilmselt tegin automaatselt kukerpalli ja olin kiirelt taas püsti . </s> <s> Labidas langes veelkord Ervini vihasisina saatel . </s> <s> Kuuvalgus illumineeris hästi tema kaamet , raevust kissis nägu . </s> <s> Taas kostus matsatus , ent sedapuhku läks see ilmselt märgist mööda ja tabas vaid mätast . </s> </p>
<p> <s> Sest nüüd kerkis ja tõusis maast kuju , mis ilmselt oli mind just jalust rebinud ja vaid labidahoopide tõttu lahti lasknud . </s> <s> See siugles maast üles , kuid mitte minu silmade kõrgusele . </s> <s> See roomas neljakäpukil . </s> <s> Äkitselt tundsin vastikut kõdu- ja mädalõhna ja taas kuulsin võigast röhatsust . </s> <s> Ervin karjatas , sest see miski oli ta pikali põrutanud . </s> <s> Labidas oli maas . </s> <s> Instinktiivselt haarasin varrest ja tõstsin selle üles . </s> <s> Nüüd nägin , et olime hauakünkale üsna lähedal , selle jalamil õieti . </s> <s> Kuu siras korraga väga kirkalt . </s> </p>
<p> <s> Liiga kirkalt ... </s> </p>
<p> <s> Mööda küngast roomas midagi üles . </s> <s> Ma ei tea siiamaani , kas kuuvalguses on võimalik värve eristada või mitte . </s> <s> Võibolla on võimalik neid ainult tunnetada . </s> <s> Aga see miski , mis üritas ennast kalmukünkast üles vinnata oli roheline . </s> <s> Ja tal olid mitme meetri pikkused rohelised juuksed , mis sahisesid mu ees rohus kui kümme tuhat mürgist rästikut . </s> <s> Vaistlikult astusin juustele , rabasin labida ja rehmasin sellega täiest jõust rabeleva kogu pihta . </s> <s> Ka röhatsus võib kosta kiunumisena ! </s> <s> Midagi pritsis , midagi külma , kleepuvat ja haisvat . </s> <s> Ilmselt oli seegi roheline . </s> <s> Ja midagi , mis paistsid kui lestadega ühendatud küünised lahvatasid läbi õhu . </s> </p>
<p> <s> Sel ööl polnud udu , sest oli täiskuu . </s> <s> Aga ma olen lühinägelik . </s> <s> Ma ei tea mida või keda ma nägin . </s> <s> Aga teadsin , et oleme vaenlased . </s> </p>
<p> <s> " Raiu ! " karjus Ervin ja ma raiusin . </s> <s> Raiusin lapiti , mitte serviti . </s> <s> Ei tahtnud , et see , mida raiun saaks surma ja jääks siia hommikuvalgusse avastamiseks . </s> <s> Pidin raiuma ja ainult haavama . </s> <s> Nii oli sellel ööl õige ja oli olnud juba sellest ajast saati , mil kõik algas . </s> <s> On asju , mis peavad jääma öösse ja sinna tagasi , kust nad on tulnud . </s> <s> Ma tabasin teda . </s> </p>
<p> <s> Olend röögatas või röhatses veelkord valust . </s> <s> Ja pöördus siis ümber . </s> <s> Sahinal ja vingudes siugles ta mööda küngast alla , kuid minust külje poole . </s> <s> Ma ei näinud teda veel ikka . </s> <s> Rohi minu ees liikus , need olid kasvudesarnased juuksed , rohust tugevamad , mis selle liikuma panid . </s> <s> Võibolla oleksin pidanud nüüd serviti need juuksed maasse lõikama aga ma ei teinud seda . </s> <s> Sain aru , et olend põgenes . </s> <s> Ja põgenes hauakünkalt eemale , soo poole . </s> <s> Tagasi . </s> <s> Ervin oli korraga mu kõrval püsti , me kuulsime valuröhatsusi ja lirtsuvaid samme laugaste poolt . </s> <s> Järgmiseks tuli mulin , nagu oleks keegi sukeldunud . </s> <s> See oli päris lähedal . </s> <s> Ja siis jäi kõik vaikseks . * </s> </p>
<p> <s> Lint kassettis lõppeb ja ma avastan , et viskigi on otsakorral , ma ise pesemata , nagu pesugi , kalapulgad hernestega söömata ja kempsus voolab pahinal vesi . </s> <s> Ma lesin oma diivanil Gonsiori tänava korteris , õues on jälle sadama hakanud ja vihm aknalaua märjaks uhanud . </s> <s> Buss Hummulisse läheb homme varahommikul , et sellele jõuda , pean ma kohe magama minema . </s> <s> Ma pean oma emale ütlema , et mõne aasta pärast müün ma oma elamise Tallinna kesklinnas ja kolin Raunoja tallu Soomaal , mille pärandab mulle eruleitnant Ervin Aaviko . </s> <s> Sest ma pean lõpule viima või vähemalt jätkama tema võitlust sookolliga , kes 1957.aastal tuli röövima rabaröövlist maaparandajat , ent ehmatas ta surnuks , kuid ei anna ikka veel alla , vaid käib kaapimas Krõõda hauda , et laip igaveseks soo alla vedada . </s> <s> Ja Ervin Aaviko on nelikümmend aastat oma naise hauda valvanud . </s> <s> Kui sureb ta tema , saavad neist mõlemist rabaröövli ohvrid . </s> <s> Ja seda ei tohi ju lasta juhtuda , eks ? </s> </p>
<p> <s> Ma pean minema ja seda oma emale ütlema , sest ma pole talle kunagi valetanud . </s> </p></div1>
    </body>
  </text>
</TEI>
</teiCorpus>
</teiCorpus>
