<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Hunt , madu ja põrgu perenaine </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Hunt , madu ja põrgu perenaine </head>
<p> <bibl> <author> <s> Karen Orlau </s> </author> </bibl> </p>
<p> <s> Astrid vaatas peeglisse ja andis näolihastele käsu : naeratage . </s> <s> Kanavarbad silmade ümber paistsid nii veel rohkem välja ja huulenurkadega ristuvad vaod muutusid teravamaks . </s> <s> Huulepulk oli väsinud ja lähedalt vaadates oli näha , et värv valgus huule kontuurjoonelt imetillukeste punaste kreemiojadena nahapooridesse . </s> </p>
<p> <s> Juuste värv oli veidi kulunud ja kolme millimeetri võrra välja kasvanud . </s> <s> Alt aimusid mõned hallid juuksekarvad — aga ainult siis , kui väga lähedalt vaadata . </s> </p>
<p> <s> Astrid uuris end halastamatult . </s> </p>
<p> <s> Asi ei olnud väga hull , no tõepoolest . </s> <s> Ta oli ikka veel ilus . </s> <s> Veel . </s> <s> Aga see " veel " paistis silma . </s> </p>
<p> <s> Astrid sulges silmad ja kujutles Freyat : virsikutaoline värske ja sametine nahk , hallid , alati veidi üllatunud silmad , pikkade sõrmedega tundlikud kunstnikukäed ... </s> <s> Kogu tüdruku kehast õhkus nooruse lõhna ja ilu iseenesestmõistetavust . </s> </p>
<p> <s> Ta avas silmad ja süvenes uuesti oma peegelpilti . </s> </p>
<p> <s> Martinile ta meeldis , selles oli võimatu eksida . </s> <s> Kui nad taas kokku said — nende järjekordne romantiline kohtumine — oli see midagi enamat , kui Astrid oma teistest armukestest mäletas . </s> <s> Martin isegi vaatas teda teistmoodi kui teised . </s> <s> Ta julges vaadata nagu isand : nagu šeik haaremi esinaist . </s> <s> Juba ainult sellisest pilgust muutus Astrid nõrgaks , rääkimata sellest oimetuseni sügavast , turvalisest rahulolust , mida Martini tugevus pakkuda suutis . </s> <s> Mehe seljatagune oli ainus paik maailmas , kus Astrid suutis end lõdvaks lasta ja unustada . </s> </p>
<p> <s> Nende suhte algus oli eelkõige ihulik . </s> <s> Kuna mees pidi arvestama , et mõni perekonnatuttav võib neile peale sattuda , jäid baarid ja klubid ära . </s> <s> Hotellitoad , kämpingud , mõnikord auto tagaiste — nagu armunud teismelistel . </s> <s> Astrid oli rahul , kuna mees näis teda ihaldavat rohkem , kui tema meest , ning see mõjus enesetundele hästi . </s> <s> See oli aga petlik algus ... </s> </p>
<p> <s> Nad leppisid kokku , et kohustusi ja sidemeid sellest suhtest ei tule . </s> <s> Ainult nii palju , kui mõlemale meeldib . </s> <s> Mida sagedamini nad kohtusid , seda raskem oli Astridil kokkulepetest kinni pidada . </s> </p>
<p> <s> Kord laenas mees sõbra käest suvila . </s> <s> Suvemaja Arhipelaagis , Hansholmil , väikesel saarel , mis oli põhjast lõunasse vaid nelisada meetrit lai , kuid täis maalilisi kaljusid , tillukesi metsatukki ja platvorme . </s> <s> See kuningriik oli nende kahe päralt terve nädalavahetuse ning kui nad saare varjatud soppide sihtotstarbelisest kasutamisest väsisid , lebasid nad suvemaja ees päikesest kuumaksköetud kiviplatvormil , nautisid veini ja värskeid krevette ning vaatasid , kuidas hiiglaslikud laevad hääletult saarte vahelt läbi libisevad . </s> </p>
<p> <s> Martin peesitas päikeselaigus nagu suur isalõvi . </s> <s> Talle meeldis krevettidega mässata ja ta puhastas neid Astridile . </s> <s> Suudles naise rinnalt saiapudemeid . </s> <s> Viskas siis selili ja lõi hääletult nurru . </s> </p>
<p> <s> Üks väiksem laev sõitis mööda vaevalt paarikümne meetri kaugusel . </s> <s> Mõned reisijad lehvitasid neile ja Astrid lehvitas vastu , teades , et nad jätavad möödujatele mulje õnnelikust , puhkepäeva nautivast perekonnast . </s> <s> Isegi suvemajake tundus sel hetkel päriselt neile kuuluvat . </s> </p>
<p> <s> See oli esimene kord , kui Martin Astridi kaitsekihti mõra sisse sai . </s> </p>
<p> <s> Neid tuli veel . </s> <s> Astrid teadis aga , et kui ta oma kiindumust tunnistaks , peletaks see mehe eemale . </s> <s> Ta vaikis ja mängis oma rolli , kuid nende kohtumised omandasid tema jaoks uue salajase tähenduse . </s> </p>
<p> <s> Martini teised naised hakkasid haiget tegema . </s> <s> Kuni rivaalid olid kehvemad , võis jagamist veel kuidagi välja kannatada . </s> <s> Siis aga asus Martin jahtima ühte kahekümneaastast tüdrukut ja seda oli raske taluda . </s> </p>
<p> <s> Ühel päeval , kui nad Astridi väikeses elutoas diivanil varaõhtust kohvi nautisid — Martin armastas kanget türgi kohvi ohtra suhkru ja vahukoorega - , näitas mees Astridile tüdruku pilti , ise veidi kohevil , nagu sõbra ees kiideldes . </s> </p>
<p> <s> " See , et ma saan sinuga kõigest vabalt rääkida , on parim , mida ükski naine pakkuda on suutnud , " oli Martin kunagi öelnud ja Astrid oli valmis üle oma varju hüppama , et see nii ka jääks . </s> </p>
<p> <s> Niisiis ei rebinud ta tüdruku pilti sealsamas ribadeks , vaid süvenes sellesse . </s> <s> Naeratades . </s> </p>
<p> <s> Pikad heledad peaaegu vööni juuksed , sihvakas figuur ja ehmatavalt lopsakad rinnad , isikupäraselt ilus nägu ... </s> </p>
<p> <s> " Sul on hea maitse ! " ütles ta , nagu oodatud , ja ulatas pildi tagasi . </s> <s> Martin ei aimanudki , et Astridi hingamine kippus armukadedushoos kinni jääma . </s> <s> Tal ei olnud sellele tüdrukule peaaegu midagi vastu panna . </s> </p>
<p> <s> Freya . </s> <s> Tüdrukul oli kummaline arhailine nimi , aga see sobis ta nisublondide juuste ja naiivselt lopsakate rindadega hästi . </s> <s> Freya ... </s> <s> Astrid veeretas nime aeglaselt keelel ja õppis vihkama iga üksikut tähte selles . </s> <s> Fre- ya ... </s> <s> Frrrrreeeeyyaa ... </s> </p>
<p> <s> " Ta on selline pehme ... värske ja rikkumata , " kirjeldas Martin nende viimast kohtumist . </s> <s> " Ja need juuksed ajavad hulluks . " </s> <s> Astrid kuulas vaikides ja piinles , kuid imiteeris siiski oma tavalist särasilmset ja veidi pahelist huvi , sest see oli just see , mida Martin ootas . </s> </p>
<p> <s> " Ta on natuke oskamatu , sina igatahes tead , mida sa teed ... " </s> </p>
<p> <s> Seda polnud palju , aga leevendas ikkagi . </s> <s> Veidi . </s> <s> Astrid oli sellegi eest tänulik . </s> </p>
<p> <s> " Aga sina oled , noh , ausalt öeldes veidi kopsakam . " </s> </p>
<p> <s> Martin ei märganud , kuidas Astridi nägu moondus . </s> </p>
<p> <s> " Ja suudelda on temaga hea . </s> <s> Virsik , mitte tüdruk . " </s> </p>
<p> <s> Iga sõna põletas end Astridi mällu . </s> <s> Läbi Martini kirjelduste jõudis aga osa tüdruku veetlusest temanigi . </s> <s> See süvendas kadedust . </s> <s> Kriiskavat armukadedust , millel ei olnud kaine mõistusega midagi pistmist . </s> </p>
<p> <s> Martin ei aimanud ta suhtumist , vastasel korral ei oleks ta seda ettepanekut teinud . </s> <s> Õieti ei olnudki see ettepanek , sest Astrid ei olnud talle kunagi milleski ära öelnud . </s> </p>
<p> <s> Mehe idee oli ühtaegu hirmutav ja ahvatlev : tema , Martin ja Freya kolmekesi . </s> <s> See tundus ohtlik . </s> </p>
<p> <s> Ja oligi . </s> <s> Freya oli lihtsalt liiga ilus . </s> <s> Astridi hoolika ettevalmistuse kiuste . </s> <s> Mis on solaariumijume , oskuslik kehahooldus või isegi kõige meisterlikum make-up selliste jalgade kõrval ? </s> <s> Naeratava näoga ning Martini meeleheaks tüdrukut isegi suudelnud Astrid oli üksainus juudalik vihkamine . </s> <s> Martini käed ümber tüdruku — ja Astrid surus küüned pihku . </s> <s> Õhtust salvestusid mällu piinarikkad kaadrid : tema ise hellitamas Martinit ja Freyat — ta tahtis ühtaegu erutada ja tappa ; Martin silitamas tüdruku nägu , ta tundlikud ja oi kui teadlikud käed imemas endasse iga puudutust , nautimas ... </s> <s> Astrid kahetses kogu hingest , et oli nõustunud , aga enam ei olnud midagi parata . </s> </p>
<p> <s> Martin ei märganud midagi . </s> <s> Kui ta hiljem küsis : " Oli sul hea ? " , Astrid ainult naeratas . </s> <s> Martin luges sealt välja seda , mida tahtis , ja naeratas samuti , rahuldatult ja meelitatult , oskamata oletadagi , et tegelikult oli Astrid lihtsalt hambad paljastanud ja lõrisenud . </s> </p>
<p> <s> Ingrid ei mäletanud , et tal oleks kunagi nii halvasti vedanud . </s> <s> Võib-olla muutis lähenev ümmargune tähtpäev ta kergemini haavatavaks , kuid aeg oli üks nendest asjadest , millele ta oli otsustanud mitte mõelda . </s> <s> Seekordse pettumuse ainsaks põhjuseks oli uus osakonnajuhataja . </s> </p>
<p> <s> Ingrid oli raudkindlalt uskunud , et teatepulk antakse talle üle . </s> <s> Ta oli selle ära teeninud . </s> <s> Et see nii ei läinud , tegi ta lisaks muule kõigi silmis narriks ja see oli veel eriti vastik . </s> </p>
<p> <s> Ta oli töös laitmatu . </s> <s> Sama korrektne , kui valemid ja statistika , millele suur osa nende igapäevarutiinist tugines , ning niivõrd hea intuitsiooniga , et see oli peaaegu üleloomulik . </s> <s> Võib-olla oligi . </s> </p>
<p> <s> Ingrid tundis end käske jagades ning nende täitmist kontrollides nagu kala vees . </s> <s> Eksimusi ta ei kannatanud ning karistuste — täiesti õiglaste ja väljateenitud karistuste — jagamine oli iseenesestmõistetav osa tööst . </s> <s> Kas võis keegi öelda , et ta nautis seda rohkem kui tunnustamist ? </s> </p>
<p> <s> Ka Ragnar oli naise karistava käega leppinud . </s> <s> Lõtv ja iseloomutu , nagu ta oli , väljaveninud teksades elutoa diivanil lösutamas ... </s> <s> Ta kuulus Ingridile sama vastuvaidlematult nagu nende spanjelgi , selle erinevusega , et koerale ei antud piitsa . </s> </p>
<p> <s> Ingrid mõtles vahel , et kui Ragnariga peaks midagi juhtuma , kui näiteks osa ta ettevõtlikkusest mingi ime läbi taastuks ning ta end Ingridi residentsist kokku pakiks , võtaks keegi samasugune koha üle ja tema ei pruugiks isegi vahet märgata . </s> <s> Jalutuid juurvilju oli liialt palju , et nii mugav vegeteerimiskoht tühjaks jääks . </s> </p>
<p> <s> Lateksmaskist ei paista nägu nagunii eriti välja . </s> </p>
<p> <s> Pealegi oli see töö kõrval tühine meelelahutus . </s> <s> Kui ta Ragnari lahkumist poleks märganudki , siis uue osakonnajuhataja määramine oli maailmalõpp . </s> <s> See , et väljavalitu osutus plikanatiks , lõikas eriti valusalt hinge . </s> <s> Ly Petersson , Peterssonide pangaklanni noorim liige , kellel oli mitmel põhjusel nii mugavale tööpostile esimese klassi pilet kaugelt üle kõikide self-made-lady'de küünteulatuse . </s> <s> Iroonilise lisanüansina oli Petersson veel viis aastat tagasi olnud üks Ingridi innukamaid õpilasi . </s> <s> Nüüd olid osad vahetunud , kuulekas õpilane näitas iseloomu . </s> </p>
<p> <s> Nende viimane kokkupõrge lõppes Ingridi täieliku lüüasaamisega , rohkem ta oma seniseid võimupiire kaitsta ei julgenud . </s> </p>
<p> <s> " Ebaloogiline ? " </s> <s> Ly surus lõua õige kergelt ette — vastik liigutus , mis mõjus just nii , nagu oligi mõeldud : agressiivse ja ründavana . </s> <s> " Sul ei ole volitusi otsustada , kas minu antud käsk on loogiline või mitte ! </s> <s> Väljendasin ma end arusaadavalt ? " </s> </p>
<p> <s> " Täiesti ! " pressis Ingrid kriipsuks surutud huulte vahelt , jättes ütlemata , mis plikanatt oleks võinud oma märgade kõrvatagustega teha . </s> </p>
<p> <s> " Mul on selle üle erakordselt hea meel ! " </s> </p>
<p> <s> Ingrid ei olnud allaandja tüüp , aga muud ei jäänud üle . </s> <s> Ta kõndis naeratava näoga mööda osakonda ringi nagu viitsütikuga pomm , mis võis igal suvalisel hetkel plahvatada . </s> </p>
<p> <s> Seda , kuidas teiste respekt tema vastu kadus , võis kuklakarvadega tunda . </s> </p>
<p> <s> Ühel esmaspäeval jäi Thornson jälle tervelt tunni võrra hiljaks . </s> <s> Ta viskas mingi segase vabanduse ja istus laua taha , nagu poleks midagi lahti . </s> </p>
<p> <s> Ingrid astus lähemale ilmega , mis oleks iga ametniku veel mõned nädalad tagasi hinge kinni hoidma pannud . </s> <s> Mees aga ei tõstnud arvutiekraanilt pilkugi enne , kui Ingrid peaaegu vastu ta lauda seisis . </s> </p>
<p> <s> " Jah , preili ? " küsis ta kuidagi liiga rahulikult . </s> </p>
<p> <s> Ingridi selja tagant kostis turtsatus . </s> <s> Ta tundis kuklaga , et kogu kontor jälgib neid . </s> </p>
<p> <s> " Tunnete te ennast hästi ? </s> <s> Te olete nii kahvatu , " sõnas Jonas võltsi murelikkusega . </s> </p>
<p> <s> See oli viimane piisk . </s> </p>
<p> <s> " Kas teate , mis ma teen ? " küsis Ingrid häälel , mis kuulutas ühtaegu ette jääaega ja vulkaanipurset . </s> <s> " Ma ei kavatse sellist lohakust enam kannatada ! </s> <s> Võite oma asjad kokku korjata . " </s> </p>
<p> <s> Jonas ei liigutanud kulmugi . </s> <s> Näis , nagu ootaks ta , et Ingrid veel midagi ütleks . </s> </p>
<p> <s> Alles siis tajus naine lõksu . </s> <s> Nad olid ta sisse meelitanud ! </s> </p>
<p> <s> Kostus tasast kihistamist , kui ta mehele selja pööras ja oma boksi vuhises . </s> </p>
<p> <s> Ta vältis avatud ala nii kaua kui võis ja suutis terve päeva Peterssonist hoiduda . </s> <s> Järgmise päeva hommikul põrkasid nad siiski keset kontorit kokku . </s> <s> Petersson oli oma urust välja roninud ja teda varitsenud . </s> </p>
<p> <s> " Ahjaa , preili Björk ! " peatas Petersson ta magusal häälel . </s> <s> Järgnes see , mis tulema pidi . </s> </p>
<p> <s> " Palun teil edaspidi oma töökaaslaseid ennatlike ähvardustega mitte traumeerida . </s> <s> Ma mõistan muidugi , et varem tegelesite distsipliiniprobleemidega teie , aga tegelikult on see ikkagi minu töö . </s> <s> Võiksite juba kohaneda . " </s> </p>
<p> <s> Klahviklõbin ümberringi oli vaikinud , kõik kuulasid kikkiskõrvu , ehkki pingutada polnud tarvis , sest Petersson rääkis valjemini , kui tegelikult vaja oleks olnud . </s> </p>
<p> <s> " Thornson oli eile varahommikul minu juures nõupidamisel . </s> <s> Ta on teie rünnakust äärmiselt häiritud , peate tema ees vabandama . " </s> </p>
<p> <s> Ingridil ei jäänud midagi muud üle . </s> </p>
<p> <s> Kõik kuulsid ta vabandust , mis hoolimata toonist ja sõnade tühjusest oli ikkagi vabandus , ja võtsid teadmiseks , et karja vana juht on maha kantud . </s> </p>
<p> <s> Sel ööl kaalus Ragnar esimest korda , kas asi on ikka seda väärt , sest naine oli täiesti pöörane ega jätnud enne , kui veri väljas . </s> <s> Tõtt öelda , ei jätnud ka siis mitte . </s> </p>
<p> <s> Vere lõhn leevendas Ingridi raevu ja meenutas talle üht unustatud sügist . </s> </p>
<p> <s> Nad arvasid , et temaga on lõpp , aga nad eksisid rängalt ! </s> <s> Nad oleksid pidanud kartma . </s> <s> Väga kõvasti kartma . </s> </p>
<p> <s> Kui Sigrid auto hoovi keeras , tundis ta end peaaegu õnnelikuna . </s> <s> Ta ei armastanud lennukisõitu , see tekitas temas kõhedust ning pinge omakorda väsitas . </s> <s> Nüüdki valutasid jalad , nagu oleks ta kogu tee Washingtonist Uppsalasse jalgsi maha kõndinud . </s> </p>
<p> <s> Ta astus autost välja ja sirutas end mõnuga . </s> <s> Uuris uudishimulikult aeda . </s> <s> Roland oligi jätnud rododendronid kinni katmata . </s> <s> Õnneks polnud külm neid eriti näpistanud . </s> <s> Natukene tuleks kuivanud oksi aga lõigata küll . </s> </p>
<p> <s> Sigrid tegi aiale tiiru peale ja tundis , et on tõepoolest kodus . </s> <s> Väikesed dekoratiivkirsid õitsesid , nagu ta lootnud oligi , ja see tegi heameelt . </s> <s> Kiviktaimlat oleks tarvis veidi puhastada . </s> <s> Sigrid tundis , kuidas käed kevadise mulla järele kibelevad . </s> </p>
<p> <s> Enne tuli siiski kotid tuppa viia , asjad lahti pakkida ja juua üks tassike head kohvi . </s> <s> Olgu , mis oli , Ameerikas maitses kohv teistmoodi kui kodus ja ta polnud kindel , et see talle meeldis . </s> <s> Pikapeale küll harjus , aga kodust kohvi igatses ta sageli taga . </s> </p>
<p> <s> Ta sasis kohvrid käe otsa . </s> <s> Sigrid oli laia kondiga ja veidi üle meeter kaheksakümne pikk . </s> </p>
<p> <s> Ta heitis aiale veel ühe pika pilgu ning astus trepist üles . </s> </p>
<p> <s> Võti ei läinud sisse . </s> <s> Muidugi — Roland võis ju kodus olla . </s> <s> Selle peale polnud ta mõelnudki . </s> <s> Roland oli ... kuidagi nii iseenesestmõistetav , et ta oli mehe peaaegu unustanud . </s> </p>
<p> <s> Sigrid katsus linki . </s> <s> Uks oligi lahti . </s> <s> " Tüüpiline . " </s> <s> mõtles ta laisalt . </s> <s> " Millal ta varem on viitsinud ust korralikult lukus hoida ? " </s> </p>
<p> <s> " Hei , kas sa oled kodus ? " hõikas ta ja pani kohvrid maha . </s> <s> Köögist levis suurepärast kohvilõhna . </s> </p>
<p> <s> Korraga tardus Sigrid soolasambaks . </s> </p>
<p> <s> Köögist tatsas välja keegi täiesti tundmatu naine . </s> <s> Kes tundis ennast Sigridi siiraks hämminguks tülgastavalt koduselt — roosas , odavas satsilises hommikumantlis ja sigaret suus tossamas . </s> <s> " Kes kurat on see hoor , kes julgeb minu maja täis suitsetada ? ! " </s> <s> Sigridi ärritunud häält kuuldes ronis tagatoast välja Roland , kelle segastest selgitustest mõistis Sigrid , et teda nii varakult lihtsalt ei oodatud . </s> </p>
<p> <s> See oli nii labaselt anekdootlik olukord , et võttis lausa sõnatuks . </s> <s> " Mees tuleb komandeeringust koju , naine on armukesega voodis " stiilis anekdoodid polnud talle kunagi meeldinud , sest need olid lihtsalt nõmedad . </s> <s> Antud olukord oli seda samuti . </s> <s> Absoluutselt intelligentsisolvav . </s> </p>
<p> <s> Peale paari täiesti emotsioonitut mõtet sai Sigrid aru , et ükskõiksus oli lihtsalt suure raevu eelmänguks . </s> <s> Ta nägu värvus tumepunaseks ja ta kartis hetkeks , et saab kohapeal infarkti . </s> </p>
<p> <s> Mõni teine oleks Rolandi näo täis sõimanud , stseeni korraldanud , nutnud ja ähvardanud . </s> <s> Sigrid aga haaras kohvrid kaenlasse , keeras kannapealt ringi ja tuhises omaenda majast välja . </s> </p>
<p> <s> Roland patsutas hommikumantlis naise käsivart : </s> </p>
<p> <s> " Küll ta maha rahuneb , Sigrid on mõistlik mutt . " </s> </p>
<p> <s> Mõistlik mutt lennutas samal ajal pagasi orkaani hoolimatusega tagaistmele ja lõi autoukse kinni pauguga , mis pani vagunisuuruse Volvo rahulolematult küljelt- küljele kõikuma . </s> <s> Kui Roland oleks seda näinud , oleks ta olnud oluliselt murelikum . </s> </p>
<p> <s> See naine oli elanud tema majas ! </s> <s> Maganud tema voodis ! </s> <s> Ja mis kõige hullem , tema tumesiniste itaalia linade vahel . </s> <s> Askeldanud Sigridi köögis ! </s> <s> Võibolla isegi sorinud ka tema pesukapis ! </s> <s> No ja siis muidugi maganud tema mehega ka veel ! </s> </p>
<p> <s> Sigrid ei kahelnud hetkegi , mida edasi teha . </s> <s> Sellises olukorras oli ainult üks koht , kuhu minna — ema juurde . </s> <s> Sõita tuli vaid sadakond kilomeetrit — mõnikord oli see häirivgi , et lapsepõlvekodu asus nii käeulatuses . </s> <s> See tekitas kiusatust . </s> </p>
<p> <s> Ema võttis ta vaikides vastu , ükskõikne ja äraolev , nagu tavaliselt . </s> </p>
<p> <s> " Eks ma öelnud sulle kohe , kui sa Rolandi võtsid ... " kehitas ta Sigridi tõrksate seletuste peale õlgu . </s> </p>
<p> <s> Muidu igirahulik Sigrid ei kannatanud aga enam ühtegi viltust sõna . </s> </p>
<p> <s> " Mis kuradi ajast sa meie asjust üldse midagi arvama oled hakanud , ah ? </s> <s> Mu nime ikka mäletad üldse ? </s> <s> Äkki olen hoopis Astrid ? </s> <s> Või Ingrid äkki ? </s> <s> Ära tule ütlema , et meie nimed sul nüüd korraga meeles on ? </s> <s> Võta oma pudel ja kao mu silmist ! " </s> </p>
<p> <s> Ema maigutas ehmunult , ta polnud Sigridit kunagi sellisena näinud . </s> <s> Ta jooksis trepist üles , nii kiiresti kui kanged jalad lubasid , ja keeras ukse enda järel lukku . </s> </p>
<p> <s> Hetkeks häbenes Sigrid oma jõhkrust , kuid ainult hetkeks . </s> <s> Ema polnud teda lihtsalt piisavalt õpetanud . </s> <s> Ema polnud kedagi neist õpetanud . </s> <s> Alkohoolik . </s> <s> Nagu Rolandki ... </s> <s> Raisk ! </s> </p>
<p> <s> Uus tuline vihalaine lõi Sigridil silme eest mustaks . </s> </p>
<p> <s> Mantlit seljast võtmata helistas ta õdedele . </s> <s> Astrid ja Ingrid elasid Stockholmis , kuid nädalavahetuseks võisid nad suurema vaevata vanematekoju tulla . </s> <s> Kuigi nad ei olnud seda peaaegu kunagi teinud . </s> <s> Kõik koos veel mitte kordagi . </s> </p>
<p> <s> Õed olid üllatavalt kergesti nõus . </s> </p>
<p> <s> Ingrid ja Astrid saabusid laupäeva pärastlõunal , nagu kokku lepitud . </s> <s> Sigridit valdasid segased tunded , kui ta nägi Ingridi punast Volkswagenit õue keeramas . </s> <s> Nad ei olnud kolmekesi juba kaheksa aastat kohtunud . </s> <s> Ta ei tundnud õdedest just eriti puudust ; oligi palju parem , kui nad olid eemal . </s> </p>
<p> <s> Sigrid kortsutas mälestusi peletades kulmu — ei olnud ju ometi õdede süü , et nad kolmekesi ühist lapsepõlve jagasid . </s> </p>
<p> <s> Ta lootis kardina servast õue piiludes , et vahepeal möödunud aastad on neid mõistlikumaks muutnud . </s> </p>
<p> <s> " Milleks sul meid siis vaja läheb ? " asus Ingrid asja kallale veel enne , kui Sigrid kohvi jõudis välja valada . </s> <s> Noorim õde istus diivaniserval , selg sirge , ja trummeldas tumepunaste küüntega klaasist lauaplaadil . </s> <s> Arvukad kuldsõrmused klõbisesid vastu klaasi nagu väikesed piredad kastanjetid . </s> </p>
<p> <s> " Sa ju ei kutsunud meid selleks siia , et oma reisimuljeid jagada , eks ole ? " </s> <s> Ingridi hääle rabedus sundis Sigridit kuulatama : õekesel paistis jälle stress olevat . </s> </p>
<p> <s> Ta ei suutnud kiusatusele vastu panna . </s> <s> " Las ma arvan : meie kaunitar on pisut vanaks jäänud ? </s> <s> Nooremad tulevad peale ? " päris ta toonil , nagu küsinuks : soovid veel suhkrut ? </s> <s> Noorim õde võpatas ja surus huuled kokku , nii et ta heledakspuuderdatud näos paistis vaid läikiv triip . </s> </p>
<p> <s> Astrid pahvatas naerma . </s> </p>
<p> <s> " Räägi parem ise uudiseid , Astrid , " valas Ingrid magusal häälel oma viha keskmise õe , nende traditsioonilise peksupoisi peale välja . </s> <s> Sigrid kergitas kulmu . </s> </p>
<p> <s> " Sinu armuseiklusi on alati huvitav kuulata . </s> <s> Kui sul neid enam muidugi on , nooremaid tuleb ju tõesti , nagu Sigridki ütles , kogu aeg peale . " </s> </p>
<p> <s> Milline kaastundlik toon ! </s> </p>
<p> <s> Astridi naer muutus võltsiks ja vaibus siis sootuks . </s> </p>
<p> <s> Sigrid seisis , kohvikann käes , vaadates kord ühte , kord teist ja hakkas siis naerma . </s> <s> " Näib , et teiegi elu pole kerge olnud , õekesed ? " </s> <s> Ta põimis käed oma aukartustäratava kõhu kohal risti ja tundis end olukorra peremehena . </s> </p>
<p> <s> " Mitte , et sinu häda meie omadega võrreldes just kõige väiksem oleks ... " ütles Ingrid häiritult . </s> </p>
<p> <s> " No selge , selge , " lõikas Sigrid . </s> <s> " Õhtul istume siis kokku — või mis ? " </s> </p>
<p> <s> Sigrid kadus vanaema raamatutuppa ja keeras ukse enda järel lukku . </s> <s> Ingrid läks välja jalutama . </s> <s> Astridit rõske ilm õue ei meelitanud , parema meelega jäi ta elutuppa kamina ette kaasavõetud ajakirju lehitsema . </s> <s> Ema astus korraks sisse ja küsis , kas Astrid vajab midagi . </s> <s> Eitava vastuse peale noogutas ta , nagu oleks seda oodanudki , ning sulges tasakesi enda järel elutoa raske ukse . </s> <s> Astrid kuulas , kuidas trepiastmed vaikselt nagisesid , kui ema üles oma tuppa läks ja ukse lukku keeras . </s> <s> Täpselt nii , nagu tookord kolmkümmend aastat tagasi ... </s> </p>
<p> <s> Oli hilissügisesene õhtupoolik , kui nad kolmekesi rõske ilma eest tuppapugenuna end kaminatule ees soojendasid , Ingrid ja Sigrid kisklemas nagu tavaliselt . </s> <s> Astrid istus õdede vahel , ema punane pleed ümber , ja õed nügisid teda mõlemalt poolt , püüdes üksteist küünistada . </s> <s> Lõpuks tüdisid nad togimisest ning jäid mossis nägudega tulle põrnitsema . </s> </p>
<p> <s> " Ma vihkan seda vanameest ! " ütles Sigrid korraga . </s> </p>
<p> <s> Astrid väristas õlgu — talle ei meeldinud sellest inimesest mõelda . </s> </p>
<p> <s> " Ta lihtsalt ei salli mind ! " ei jätnud Sigrid juttu Astridi meelepahaks sinnapaika . </s> </p>
<p> <s> " Siin pole tema kodu , vaid meie oma ! " </s> <s> See oli juba vana jutt , aga nad ei tüdinenud sellest iialgi . </s> <s> See oli võimalus hetkeks omavahel vaherahu sõlmida , sest kuigi onu Erik , nagu ema teda kutsus , eelistas silmatorkavalt kenasid õdesid inetule Sigridile , ei sallinud sissetungijat nemadki . </s> </p>
<p> <s> " Kas ta pole lihtsalt tore ! " </s> <s> Sigrid sisistas tulivihaselt ning ta kissitõmbunud silmad ei tõotanud midagi head . </s> </p>
<p> <s> " Sul pole midagi viga , " arvas Ingrid , kes oli nõus ühise vaenlase vastu liitu sõlmima . </s> <s> " Sinuga ta lihtsalt ei räägi , ole õnnelik , et ta sind sülle ei tiri ! </s> <s> Tahad sa onu Eriku sülle või ? ! </s> <s> Mina igatahes istuksin parem kärnkonnale otsa . " </s> </p>
<p> <s> " Ole vait , lollakas ! " sähvas Sigrid ja tõmbus veelgi enam turri . </s> <s> " Sa lihtsalt ei tea , milline viha minu sees praegu on ... " </s> </p>
<p> <s> " Vaat kus tuli välja ! </s> <s> Minu oma on igatahes suurem ! </s> <s> Kui ma saaksin , siis ma ... siis ma ... tapaksin ta ära ! </s> <s> Ja ise ainult naeraks selle peale ! " </s> <s> Võidukalt vaatas Ingrid Sigridile otsa ja Astrid tõmbus nende kahe vahel hirmunult kössi . </s> <s> Sigrid aga ei pööranud silmi ära . </s> <s> Ta avastas endas mingi kummalise salavoolu , milles oli õe pilgus peituva vihkamise väärilist tugevust — võib-olla ehk vaiksemat , kuid sügavamat . </s> <s> Sigrid mõõtis oma uut avastust , kuid nägemus hajus enne , kui ta seda tervenisti haarata suutis . </s> <s> Ainus selge ja arusaadav teadmine oli , et temal ja ta õel oli ometi kord olnud midagi ühist . </s> </p>
<p> <s> " Ja sina , Astrid ? " küsis ta peale pikka , pikka vaikimist . </s> </p>
<p> <s> " Mis mina ? " küsis too mõistmatult . </s> </p>
<p> <s> " Kuidas mis ? </s> <s> See olid ju sina , keda ta ... mäletad ju küll ? " </s> </p>
<p> <s> Sügav puna tõusis Astridi kaelale ja sealt üles põskedele , kuni keskmine õde näost lausa tulitas . </s> </p>
<p> <s> " Vastik värdjas ! " sisistas ta , meenutades õlgu väristades hetke , kui ta üksinda lastetuppa jäänult laua alla kummardas , et laialikukkunud koolikoti sisu kokku korjata , ja korraga kahara kooliseeliku all neid puudutusi tundis . </s> <s> Ühtaegu jälke , vastikuid ja samas kummaliselt nõrgakstegevaid . </s> </p>
<p> <s> " Ole tasa , ole nüüd tasa ... see meeldib sulle , " sosistas Erik hingeldades , Astrid oli aga hääle täiesti kaotanud . </s> <s> Ka ta käed ja jalad ei kuulanud sõna ning ta kartis , et on nüüd karistuseks eluks ajaks halvatud . </s> <s> Keset paanikahoogu tabas teda aga kohutav valu : ta rebiti tükkideks , jalge vahelt kuni kaelani välja . </s> <s> Ta tundis liha kärinat ja vere metalset lõhna , tahtis karjuda , aga kurgust ei tulnud häält — nagu õudusunenäos . </s> <s> Esimesel hetkel arvas ta , et ka onu Erik sureb , sest mehe punetaval näol oli hirmuäratav valugrimass . </s> <s> Siis sai Astrid aru , et see oli hoopis " see " ... </s> </p>
<p> <s> " Värdjas ! " hüüdis ta kiledalt , püüdes end pealetükkivate mälestuste eest ema pleedi sisse peita . </s> </p>
<p> <s> " Ma mõtlen , et ... kui keegi teada ei saaks , kui keegi kunagi teada ei saaks ... " sosistas Sigrid ärgitavalt , sest õde oli ju nii neetult jänespüks . </s> <s> Ta alahindas Astridit — keskmise õe suurimas nõrkuses peitus jõud , mis võistles Sigridi enda omaga . </s> <s> Argusest sündinud halastamatuses on midagi eriti hirmuäratavat . </s> <s> Pilk , mille ta Astridi silmades tabas , oli lõikav nagu samblasse peidetud žiletitera . </s> <s> Ehmunult tõmbus ta tagasi ning ta alateadvus jättis igaveseks meelde : Astridist hoia heaga eemale ! </s> <s> Ära lase kunagi argpüksi enda selja taha ... </s> </p>
<p> <s> Sigrid konutas veidi aega üksisilmi tulle vaadates ja tundes , kuidas seniaimamatud teadmised ta peas vormi võtavad . </s> <s> Äsja avastatud hingepõhjavoolus pani varjusurmast ärganuna ennast valjuhäälselt maksma , muutis ta endisest Sigridist nii erinevaks , et too tundis ennast kõigest pealtvaatajana . </s> </p>
<p> <s> " Ma tean , mis me teeme ! " ütles ta lõpuks , kui Ingrid oli kasvava õõvatundega juba pikemat aega silmanurgast jälginud üht jäledamat sorti naeratust , mida ta Sigridi näol kunagi näinud oli . </s> <s> Sõnad pidanuks süvenevat lummust raputama , kuid vastupidi — noorimale õele näis , nagu vajuksid nad kolmekesi veelgi sügavamale akvaariumitaolisesse ebareaalsusesse . </s> </p>
<p> <s> Sigrid paistis tõepoolest teadvat , mida teha : ta marssis elutoast nii otsustavalt välja , et õed lihtsalt pidid järgnema . </s> <s> Sigrid läks otsejoones keldrisse , kivitrepilt vastu löövast rõskusest väljagi tegemata . </s> <s> Nooremad õed tõmbusid oma õhukestes puuvillastes kleitides kössi , Sigrid aga ronis alla ning asus keldris energiliselt ringi tuustima . </s> <s> Õed nägid , kuidas ta lõpuks riiuli tagant mingi pambu välja sikutas ja seda rahulolevalt lahti harutama hakkas . </s> <s> Kõdunevate kaltsude seest läigatas midagi tuhmilt ning mõne aja pärast tõmbas Sigrid võidukalt välja karika — vanadusest musta hõbekarika , mille suust paistis siiski viiruke haljast metalli . </s> </p>
<p> <s> " Ahaa ! </s> <s> Teate , mis asi see on ? " päris ta võidukalt , hoides karikat kahe käega ülal nagu tõrvikut . </s> <s> " Vanaema karikas ! </s> <s> Ma nägin , kuidas ema selle siia peitis ! " </s> </p>
<p> <s> " Ja mis asja me sellega peale hakkame ? " nõudis Ingrid kärsitult , sest trepil oli külm . </s> <s> " Ema ei luba meil nagunii vanaema hõbenõusid puutuda — nagu sa ei teaks . </s> <s> Ja miks ta selle üldse siia peitis ? ! " </s> </p>
<p> <s> " Hmh , totakas ! " väljendas Sigrid oma puhast üleolekut . </s> <s> " Muidugi peitis ta selle siia , sest ... sest ... see on vanaema nõidumise karikas ! " </s> </p>
<p> <s> " Kust sa tead ? " ohkas Astrid hirmunult ja surus käe suule . </s> <s> Tondijutte kartis ta üle kõige . </s> <s> Surnud vanaema kartis ta samuti ja ei oleks neidsamu hõbenõusid , mida Ingrid mõnikord näppimas käis , isegi siis puutunud , kui seda oleks lubatud . </s> </p>
<p> <s> " Nojah , ütleme , et ma tean , " kuulutas Sigrid " Lisaks tean ma veel , kuidas ta seda kasutas . </s> <s> Ma lihtsalt ... piilusin . </s> <s> Siis , kui teie veel tited olite . " </s> <s> Isegi Ingrid vaatas Sigridit nüüd varjamatu imetlusega — temagi tajus vanaema asjades mingit seletamatut lumma . </s> </p>
<p> <s> Nad istusid kamina ees nagu väikesed vandeseltslased ning jälgisid sügavas vaikuses , kuidas tuleleegid karika tuhmil pinnal hubisesid . </s> <s> Sigrid oli vanaema kapist — sellest nii väga keelatud panipaigast — näpanud tillukese hõbenoa , nende kõige kuumemalt ihaldatud ja kõige karmimalt keelatud mänguasja . </s> <s> Just noa miniatuurne täiuslikkus tegi selle nukumängude tarbeks nii ihaldusväärseks , kuid see oli lastele mängimiseks liiga terav ja ka täiesti- täiesti keelatud . </s> </p>
<p> <s> Vaikuse purustas veider hirmuhäälitsus , mis polnud õieti ei karjatus ega ohe , vaid midagi vahepealset , summutatud ja ahastav nagu lämbuva linnu appihüüe . </s> <s> Tüdrukud pöördusid ehmunult hääle poole ning nägid ukselävel seisvat ema , käsi kaelale surutud , tumedad silmad alasti hirmus pärani . </s> <s> Hetke pärast oli ukseava tühi ning kui trepp ei oleks ebakindlate sammude all nagisenud , oleks tüdrukud võinud arvata , et nägid viirastust . </s> <s> Lõpuks lõi ema oma toa ukse pauguga kinni , alla oli kuulda , kuidas ta vana luku raginaga kinni keeras ... siis jäi üleval kõik vaikseks . </s> <s> Tüdrukud vaatasid üksteisele sõnatult otsa — neid ehmatas kaitsetu liigutus , millega ema oli katnud vanu arme kaelal . </s> </p>
<p> <s> Sigridi käsi värises vaid õige natuke , kui ta noa järele sirutas ja selle siis tugevasti pihku surus . </s> <s> Õige õrnalt põrandat kriimustades joonistas ta maha kolmnurga : tema ise ühte nurka , Ingrid teise ja Astrid kolmandasse . </s> <s> Siis istus ta oma nurka maha ja joonistas keskele veel ühe kolmnurga ning selle nurkadesse enese ja õdede jaoks tähised . </s> <s> Maa , vesi ja tuli ... </s> <s> Sigrid tundis , et ta oli teinud õiged valikud : kolmnurk hakkas elama — piir sidus nad omavahel kokku ja väikest kolmnurka , katelt , läbis hetkeline impulss ning õhk selle kohal hakkas liikuma nagu tule kohal . </s> <s> Vanaema oli joonistanud ringi — ainult ringi — ning jõumärgid ümber iseenese ... </s> <s> Sigridil oli kummaline tunne , et iga sammuga , mis talle meelde tuli ning mida ta täitis , meenus järgmine ja järgmine , millest tal varem aimugi ei olnud . </s> <s> Nagu tahaks rituaal end ise tema eest ära teha . </s> </p>
<p> <s> Ta asetas karika keset väikest kolmnurka , võrdsele kaugusele igast jõumärgist . </s> <s> Elav õhk keerdus hetkeks spiraalina karika ümber , siis värelus kadus . </s> <s> Karikas ise paistis sellevõrra säravam : lõke ja katel ühekorraga . </s> </p>
<p> <s> Järgnevat mäletas Astrid eredalt : ta lihtsalt vihkas igasuguseid torkimisi , liiatigi siis ise endale meelega sisselõikamist . </s> <s> Aga Sigrid oli selles asjas kõigutamatu ning Ingrid asus vastuvaidlemist välistaval toonil Sigridi poolele . </s> <s> Astrid ohkas alistunult ja püüdis vastikustundest võitu saada , kui endale noaga näpuotsa lõike tegi . </s> <s> Sealt tilkus tumepunast verd otse karikasse . </s> <s> Rutakalt andis ta noa Ingridile edasi . </s> <s> Too limpsas peaaegu aplalt noateralt vere ära ning lõikas siis endale põlglikult huult kõverdades randmest veidi kõrgemale sellise haava , mida Astrid ealeski poleks julgenud oma kätte lõigata . </s> <s> Vere tase karikas tõusis nüüd hoopis kiiremini . </s> </p>
<p> <s> Ka Sigrid lõikas endale lihuniku asjalikkusega käsivarde , nii et Astrid tundis ennast eriti naeruväärsena , kui püüdis sõrmeotsast veel paari veretilka välja meelitada . </s> </p>
<p> <s> Nad istusid ja vaatasid , kuidas veretilgad mööda heledat ihu voolavad ja vaikse plopsatusega karikasse kukuvad . </s> <s> Tilgad langesid ikka aeglasemalt ja aeglasemalt . </s> <s> Ingrid tõstis käsivarre üles ja noolis punase nire ära . </s> </p>
<p> <s> Karikas oli kolmandiku jagu tumedalt läikivat , paksu vedelikku . </s> </p>
<p> <s> Sigrid segas noaga verd . </s> <s> Ta lai inetu nägu oli pinevil ja keskendunud ning kui ta karika kohale kummardudes suud matsutas , nägi ta välja nagu verejooja konn . </s> <s> Ingrid judises ... tema meelest pidi nõid olema ilus . </s> <s> Jah , eelkõige ilus ja ohtlik , nagu näiteks vanaema oma pikkade hallide juuste , taevasiniste silmade , terava ninakaare ja kõrgete sünkmustade kulmukaartega . </s> <s> Tema ise sarnanes vanaemale kõige rohkem ... </s> <s> Aga see padakonn Sigrid paistis lihtsalt paremini teadvat . </s> <s> Sellega tuli leppida — vähemalt esialgu . </s> </p>
<p> <s> " Millise surma me talle nõiume ? " küsis Sigrid lõpuks , olles segamise tulemusega rahule jäänud . </s> </p>
<p> <s> Ingrid kehitas õlgu : " No lihtsalt ... surma . " </s> </p>
<p> <s> " Ma tahan , et ussid ta ära sööksid ! " sisistas Astrid ootamatu kirglikkusega . </s> <s> " Väikesed , pimedad , kurjad ussid , kes tal suust ja ninast sisse ronivad ja seal hammustavad ja siis ... ja ma tahan , et ta hästi kaua tunneks , kuidas nad teda söövad . </s> <s> Ja kõige enne söövad nad ära ühe ... ühe koha ja alles siis käed ja ... keele ja .. " </s> </p>
<p> <s> Õed vaatasid talle vaikides otsa : Ingrid pigem üllatunult , Sigrid aga öeldut kainelt vaagides . </s> <s> Temalgi polnud ju kaugeltki ükskõik , kuidas see mees surma saab , ka tema vihas oli selleks liiga palju kättemaksuhimu . </s> <s> Mitte , et ta oleks nii väga onu Eriku tähelepanu tahtnud , aga ikkagi ... </s> <s> Õdedele pakuti midagi keelatut ja põnevat , mis kuulus otsapidi täiskasvanute maailma , ja tema jäeti sellest ilma . </s> <s> Pealegi oli see äärmiselt alandav , kui mees , kes läikivate silmadega ta ilusaid õdesid vahtis , suhtus temasse , vanemasse tüdrukusse , kes juba " sellestki " üht-teist teadis , nagu tüütusse kodulooma . </s> </p>
<p> <s> " Ussid on VÄGA hea , " leidis ta lõpuks ja naeratas tasakesi . </s> <s> Ussid oli tõesti päris hea ... </s> <s> Hetkeks mõtles ta tuleviku peale ja sellele , et oli Astridit õieti hinnanud — ta oli tõepoolest ohtlik , ohtlikum kui võinuks aimata ja seetõttu veel eriti kardetav . </s> </p>
<p> <s> " Kui vanaema karikast kinni võttis ja sealt jõi , siis mõtles ta selle peale , mida ta nõiduda tahtis . </s> <s> Kui meie ka nõiduda tahame , siis ... peame me mõtlema nagu üks inimene — mõtlema ja TAHTMA peame ka , selge ? </s> <s> Ja mõtlema ainult sellele , mitte mingil tingimusel millelegi muule , vastasel juhul ... " </s> <s> Sigrid vaatas õdedele hoiatavalt otsa , kuigi hoiatus oli tarbetu : nad tajusid isegi olukorra ohtlikkust , sest selline taju on nõidadel veres . </s> <s> Iga nõidumine on niisama ohtlik nagu köieltants kuristiku kohal — vääratad korraks ja oled kadunud . </s> <s> Nad lihtsalt teadsid seda , pididki teadma — Sigridil ei oleks vaja olnud nii ... enesestmõistetavat asja üle rääkida . </s> <s> Ometi tabas neid hetkeks kahtlus — kas nad on ikka üheskoos ja ühe asja eest väljas ? </s> <s> Aga teisiti ei saa , kui kolm vajalikku jõudu on kolme õe vahel jaotatud , kas nii või üldse mitte . </s> </p>
<p> <s> Tüdrukud võtsid igaüks parema käega karikajalast kinni ning sirutasid selle kõrgele üles . </s> <s> Õhk suures püramiidis , mille sees nad istusid , hakkas liikuma . </s> <s> Soojad õhukeerised silitasid õdede paljaid käsivarsi ning mängisid nende heledate juuksesalkudega . </s> <s> Keskendumise kuumuses tundus kõik see , mis jäi õhupüramiidist väljapoole , tuhmi ja hägusena nagu igivana maal . </s> <s> Aeg liikus ainult nende ümber . </s> <s> Tasakesi lasid nad karika allapoole , justnagu prooviks , kas püramiid püsib ka ilma karikata tipus . </s> <s> Püsis küll . </s> </p>
<p> <s> Sigrid torkas vasaku käe nimetissõrme karikasse ning vajutas omale verise jälje otse kahe kulmu vahele . </s> <s> Ingridi otsaette joonistas ta pöidlajälje ja tegi vasaku käe keskmise sõrmega punase laigu Astridi heledate kulmude vahele . </s> <s> Sooja vere jälg laubal vabastas nad vajadusest säilitada vähemalt väliseltki eneses keegi , kes nad tegelikult enam ei olnud , pani nad ussidena kesta ajama . </s> <s> Viimased kahtlused , ebakindlus ja hirm pudenesid maha kui vana nahk , mille alt koorusid välja kalgid miniatuursed harpüiad . </s> </p>
<p> <s> Sigrid joonistas kõigi pihupesadesse jõumärgid — ta tundis , et see on vajalik ning õed alistusid talle samasuguse enesestmõistetavusega nagu siis , kui ta neile tapjamärgi kulmude vahele vajutas . </s> </p>
<p> <s> Kordamööda tõstsid nad karika huultele ning rüüpasid sealt tillukese sõõmu . </s> <s> Verekarikas lummas oma keelatuse ja pahelisusega , mustjaspunase joogi soolases maitses oli aga lihtsalt uskumatut vabadust , kiusatusele järeleandmise patust magusust ning peidushoitud kirgede vallalaskmise jõudu . </s> </p>
<p> <s> Veri värvis nende huuled ja hambad punaseks ning õed tundsid , kuidas kõrist alla valguv metalne maitse meeli joovastab . </s> </p>
<p> <s> Nad asetasid karika ettevaatlikult väikese püramiidi sisse tagasi , võtsid üksteisel veristest kätest kinni ning mõtlesid oma ohvrile . </s> <s> Nõiakatel hakkas mõttele tõelist elu sisse puhuma . </s> <s> Väike püramiid muutus aegamisi uduseks . </s> </p>
<p> <s> Õed ootasid kannatlikult . </s> <s> Kui udu lõpuks hajus , vahtisid nad hinge kinni hoides karikasse . </s> <s> Tume verepind peegeldas esialgu vaid nende nukunägusid , kuid pilt hägunes peagi ning siis nägid nad seda , mida ootasid . </s> </p>
<p> <s> Avatud aknast paistis tuppa viiruke kuuvalgust . </s> <s> Toa hämaras nurgas oli nikerdatud võrega vanamoodne voodi . </s> <s> Selles magas ristseliti keskealine mees . </s> <s> Ta rahulik ilme ja ühtlane hingamine rääkisid sügavast , unenägudeta unest . </s> </p>
<p> <s> Õed ootasid . </s> <s> Ise seda märkamata olid nad kaitsetut ohvrit nähes üksteisel tugevamini käest haaranud ja karikale veelgi lähemale kummardunud . </s> </p>
<p> <s> Korraga hakkasid kardinad kergelt liikuma . </s> <s> Tuulehoog keerutas põrandal prahti ja lendas üle voodi , sasides magaja juukseid . </s> <s> Too tõstis käsivarre näo ette ja ohkas läbi une . </s> <s> Veidi aja pärast keeras ta külge ja ägas sügavalt — rahulik uni oli lõppenud . </s> </p>
<p> <s> Tüdrukud jälgisid hinge kinni hoides magaja peegeldust verepinnal . </s> <s> See , et nemad teda nägid ja teadsid , mis nüüd toimuma hakkab , ning see , et tema ei teadnud mitte midagi , isegi mitte seda , et nad teda piiluvad , oli nii elevileajav . </s> </p>
<p> <s> Mitmeid kordi rahutult külge keeranud , jäi magaja selili , käsivars üle näo , ning püüdis painava unenäoga võidelda . </s> <s> Ta hingas ärevalt ning ta otsaesine läikis higiselt . </s> <s> Veidi aja pärast liigutas ta end taas — lükkas teki pealt , justnagu oleks see muutunud raskeks ja ebameeldivaks . </s> </p>
<p> <s> Nüüd nägid õed , et mees oli täiesti alasti . </s> <s> Nad vahtisid teda üllatusest ümmarguste silmadega : mehe keha oli tegelikult hoopis teistsugune , kui see tema korralikus hallis ülikonnas paistis . </s> <s> Ülespunnitav pallikujuline kõht ja pikad peenikesed jalad olid lihtsalt pentsikud ning ta oli üleni karvane nagu ahv . </s> <s> Sellest kasukast ulatusid välja ainult nägu , käelabad ja jalad . </s> <s> Midagi sellist ei olnud õed varem näinud . </s> <s> Isegi Astrid mitte , sest õigupoolest ei saanudki ta tookord eriti midagi näha , peadpidi laua all nagu ta oli . </s> </p>
<p> <s> Ingrid kihistas tasakesi , kuid vaikis , kui Astrid talle tigedalt küüned pihku surus . </s> <s> Sigrid uuris magajat pika uudishimuliku pilguga . </s> </p>
<p> <s> Magaja oigas läbi une pikalt ja piinatult . </s> <s> Miski välgatas ta pundunud kõhu all olevas karvastikus . </s> <s> Süsimustade karvade vahel läikisid limaselt mõned pisikesed valged idud , mis vääneldes ja omavahel põimudes taas karvapadrikusse kaevusid ning ennast pehmesse lihasse uuristasid . </s> <s> Üha enam lihavaid ussikesi näitasid oma päid . </s> <s> Nad ilmusid magaja lihasse nagu vaglad raipesse ning asusid seda näljaselt uuristama . </s> <s> Mehe kubemekarvastik liikus seda märgatavamalt , mida enam nahaalune ussidest kihama lõi . </s> </p>
<p> <s> Tüdrukud jälgisid toimuvat ainiti . </s> <s> See oli ropp ja keelatud ja kohutav ja nemad suutsid seda ja mitte keegi ei saanud neid karistada . </s> <s> Nende nukulikel nägudel oli parastav võidurõõm , millesse segunes janu veelgi ropuma , keelatuma ja kohutavama järgi . </s> <s> Vihatud ohver oli täiesti abitu ja nad võisid temaga teha , mida iganes tahtsid . </s> </p>
<p> <s> " Ärka üles ! " sosistas Astrid . </s> </p>
<p> <s> Magaja pomises paar arusaamatut sõna ja avas silmad . </s> <s> Hetke võitles ta painava unenäoga , mis ei tahtnud teda vabaks anda . </s> <s> Valu , mida ta unes nägi , kestis edasi lausa hirmuäratava teravusega ning meeli halvas mingi seletamatu ebareaalsuse tunne . </s> <s> Lõpuks mõistis ta vähemalt seda , et on ärkvel ja et valu on reaalne . </s> <s> Ehmunult haaras ta käega piinatekitavast kohast ning jäi , suu ammuli , jõllitama pihkujäänud karvaseid naharäbalaid , mis kihasid väikestest valgetest rammusatest ussikestest . </s> <s> Pärani silmadega vaatas ta omaenese vakladest kihavat liha , millelt oli naha pealt ära tõmmanud . </s> <s> Ussid olid sügavale ihusse kaevunud ning uuristasid end alakehast üha kõrgemale üles . </s> </p>
<p> <s> Kui toimuva reaalsus temani jõudis , hakkas mees pöörasest hirmust karjuma . </s> <s> Ussid pudenesid ta värisevast käest tema õlgadele ja karvasele rinnale , asudes kohe sealt üles näo poole ronima . </s> <s> Mees püüdis tõusta , kuid ussid olid ta kõhualuse õõnsaks õginud ning ta vajus voodi ette põrandale . </s> <s> Nahk ta jalgadel lainetas õõvastavalt : ussid olid reitel leidnud uue rikkaliku söögikoha . </s> <s> Mees röökis loomalikus hirmus . </s> </p>
<p> <s> Ussid jõudsid mööda kaela ronides ta näoni ning pudenesid avatud suhu . </s> <s> Mees läkastas ja püüdis neid välja puristada , kuid ussid haakusid ta keelde ning asusid end sisse kaevama . </s> <s> Neid oli liiga palju ja nad olid liiga väikesed ... </s> <s> Mees püüdis keelt otsast ära hammustada , kuid see oli juba niigi pudedaks ussipuntraks muutunud . </s> <s> Ta ei suutnud hammastega piisavalt kiiresti hekseldada , et kõiki usse katki hammustada . </s> <s> Osa neist oli juba põskedesse kaevunud . </s> </p>
<p> <s> Ta tundis talumatu õudusega , kuidas ussid mööda põsekoopaid silmade poole vingerdasid . </s> <s> Ta nühkis paaniliselt silmi , kuid ussid tulid ju naha alt ... </s> <s> Valu silmakoobastes muutus peagi meeletuks . </s> <s> Mees peksis algul ulgudes ning seejärel vaid jõuetult inisedes pead vastu põrandat , kuni ussid viimaks ajuni jõudsid . </s> </p>
<p> <s> Õed tantsisid ümber karika nagu pöörased . </s> </p>
<p> <s> Peale tapmise eufooriat tabas tüdrukuid tühjusetunne . </s> <s> Hiljem kogesid nad midagi sarnast peale mõnest suuremast ohust pääsemist . </s> <s> Väikestena ei osanud nad selle üle arutleda , vaid püüdsid tehtule lihtsalt mitte mõelda . </s> <s> See võis olla kaasasündinud instinkt , mis tajub ohtu ka seal , kus mõistus seda ei leia . </s> <s> Õed kuuletusid instinktile , nagu ainult lapsed ja metsloomad ning võib- olla ka nõiad seda oskavad , ja unustasid selle õhtu kiiremini , kui keegi oleks arvanud . </s> <s> Või arvasid , et unustasid . </s> </p>
<p> <s> Astrid võpatas , kuuldes uksekella närvilist trillerdamist . </s> <s> Aeg oli nii kiiresti möödunud ... </s> </p>
<p> <s> Ta judistas õlgu , püüdes mälestustest virguda . </s> <s> Lihtsalt veider , kui teravalt kõik korraga meenus . </s> </p>
<p> <s> Ta lasi Ingridi sisse . </s> <s> Õde oli erakordselt napisõnaline , kuigi tavapäraselt halvas tujus . </s> <s> Ka Astrid tundis vaikimisest kergendust . </s> <s> Nad olid liiga võõraks kasvanud , kuid ühes ja ainsas asjas ometi niivõrd lähedased , et selle üle rääkida polnudki vajadust . </s> </p>
<p> <s> Sigrid tuli trepist alla . </s> <s> Samuti vaikiv . </s> <s> Ühes käes hoidis ta karikat , teises tillukest hõbenuga . </s> </p>
<p> <s> Ingridile meenus kunagi kuuldud lause : " Kes tapab ühe korra , on alatiseks tapja . " </s> <s> Ka peeker ja nuga näisid seda teadvat . </s> <s> Nende külm hõbedane läige säilitas väikeste tüdrukute verejanu ja kättemaksurõõmu ning tuletas neid nüüd täiskasvanud naistele meelde . </s> </p>
<p> <s> Kes tapab ühe korra , on alatiseks tapja . </s> <s> Ainult vihkamine oli aja jooksul kasvanud , muutunud kirjeldamatult kibedamaks ja sügavamaks kui siis , kolmkümmend aastat tagasi . </s> </p>
<p> <s> Sigrid imestas , et nende veri karikas segunedes happena ei kihisenud . </s> <s> Kolm verd liitusid vähimagi vastupanuta üheks , samal ajal , kui õed ise üksteise pilke vältides vaikisid . </s> </p>
<p> <s> Üksteisel kätest kinni võttes , veremärgid otsaesistel ja peopesades , sulgesid nad kogu aastate jooksul kogunenud vihkamise nõiakatla ümber ringiks . </s> <s> Sellest jätkus kolme ohvri jaoks enam kui küll . </s> </p>
<p> <s> Sigridil kui kõige vanemal oli eesõigus . </s> </p>
<p> <s> Lummatult vaatasid õed , kuidas ühe suvilasauna leiliruumi uks kõmatades kinni lendas ning Rolandi ja tema armukese väikesesse akendeta ruumi sulges . </s> <s> Ükskõik , kui palju nad vastu ust ei tagunud , ei liikunud see sentimeetritki . </s> <s> Kui ukse alt hakkas suitsu sisse imbuma , viskusid nad kogu keharaskusega vastu ust , kuid seegi ei aidanud . </s> </p>
<p> <s> Nad jõllitasid uskumatult leeke , mis sõid end läbi seinte , ilma et lauad oleksid oma tugevust kaotanud . </s> <s> Roland viskus appi karjudes vastu põlevat ust . </s> <s> Leegid limpsasid ta higimärga nahka , see sisises ja mullitas nagu lakk põlevatel seinalaudadel . </s> <s> Naine kriiskas , surudes kabuhirmus endale küüsi näkku . </s> </p>
<p> <s> Leegid miilasid põrandast üles , kõrvetades ohvrite jalataldu , nii et nad kargasid lavaastmetele , mis samuti kohe süttisid . </s> <s> Nad karglesid ringi , püüdes tule käest pääseda , kuid see oli võimatu : nii seinad , lava kui põrand põlesid madala leegiga . </s> </p>
<p> <s> Naine komistas ja kukkus vastu seina , kriisatas hullunult , kui ta juuksed tuld võtsid , ja kargas uuesti püsti , hoolimata põletushaavades jalgadest . </s> </p>
<p> <s> Nad tantsisid iiveldamaajavat tantsu ning see kestis kaua , sest Sigrid hoidis leeke madalal . </s> <s> Valust hullunud ohvrid püüdsid üksteise najale ronida . </s> <s> Roland oli tugevam , tõukas naise pikali ja astus talle peale , et taldu tulistest leekidest päästa . </s> </p>
<p> <s> Sigrid naeratas rahulolevalt , lausa heldinult . </s> <s> Roland ei petnud ta lootusi . </s> </p>
<p> <s> Lõpuks oli see pigem nooremate õdede kärsitus , mis tule täiel jõul põlema õhutas , nii et ohvrid õlekubudena süttisid , pärani suud leekides paistmas . </s> </p>
<p> <s> Ingridi vaenlast näitas peeker lõbustuspargis . </s> <s> Veider , kuidas riided inimest muuta võivad — teksades ja tossudes Ly Petersson , juuksed hobusesabasse kinnitatud , tundus väikese ohutu naabriplikana . </s> <s> Kui mitte märgata ta teravat lõuga ja enesekindlat naeratust . </s> </p>
<p> <s> Ta polnud üksi , vaid koos noore heledapäise mehega . </s> <s> Nad seisid piletiputka ees ja sõid jäätist . </s> <s> Ingrid kortsutas kulmu . </s> <s> Ta ei olnud plaane teinud ; ta tahtis kindlalt vaid seda , et Petersson tunneks end täielikult abituna , piinleks võimalikult kaua hirmu käes . </s> <s> Toidumürgitus , mis jäätise söömisel võiks ju tekkida , oleks kaugelt liiga lihtne ega pakuks mingit erilist naudingut ... </s> <s> Korraga saabus selgus — ilmaratas ! </s> <s> Rohkem kui kahekümne meetrine raudkonstruktsioon , mis kõrgus uhkelt üle karusellide ja ameerika mägede . </s> </p>
<p> <s> " Kui sa esimesest hirmust üle saad , on see täielik kaif ! " veenis heledapäine jäätisesööja kaaslast . </s> <s> " Mina kardan ka kõrgust . </s> <s> Kui ei kardaks , poleks pooltki nii lahe . </s> <s> Proovi ! " </s> </p>
<p> <s> Ly vaatas ilmaratast ühtaegu ihalevalt ja kartlikult . </s> </p>
<p> <s> " Ah , okei , see kestab ju ainult mõne minuti , " ütles ta kõhklevalt . </s> </p>
<p> <s> Nad mahtusid järgmisele ringile . </s> <s> Piletipoiss juhatas nad vabadesse kabiinidesse ja kinnitas turvarihmad . </s> <s> Oli näha , et Ly oli närvis . </s> <s> Ratas alustas aeglaselt liikumist . </s> <s> Kabiinidest kostis ootusärevaid hüüdeid . </s> <s> Üks väiksem tüdruk kiljus hirmunult . </s> <s> Ratas kogus kiirust ja tõusis üha kõrgemale ning nüüd oli kiljujaid teisigi . </s> <s> " Appi ! " karjus üks naine , hääles ehe hirm . </s> <s> Kostus naeru ja hasartseid hõikeid . </s> <s> Kui ratas püstloodi tõusis , karjusid kõik , kes kõrgusest alla vihisesid : peaaegu vastu asfalti , et siis jälle üles , otse vastu taevast lennata . </s> </p>
<p> <s> Ly oli näost valge , aga surus huuled kriipsuks kokku ega kiljunud . </s> <s> Kui ratas aeglaselt alla vajuma hakkas , paistis ta näolt ilmselge kergendus . </s> </p>
<p> <s> Ingrid naeratas . </s> <s> Või väljendas see ilme midagi hoopis ürgsemat ja ta lihtsalt lõrises , hambad irevil . </s> </p>
<p> <s> Rattast kostus metalne raksatus ja kõigi sõitjate südamed jätsid löögi vahele . </s> <s> Ratas kukkus allapoole , nii et rõnga alumine serv peaaegu maad puudutas , ja lendas siis uuesti püstloodi . </s> <s> Sõitjate hüsteerilised kriisked summutasid paanikas piletipoisi appihüüded . </s> <s> Ratas hakkas keerlema , kogudes üha enam kiirust . </s> <s> Konstruktsioon raksus ja vabises ning sõitjad , kes alla vuhisedes peaaegu näoga maad puudutasid , hullusid hirmust . </s> </p>
<p> <s> Ly silmad olid pärani , pisarad jooksid mööda põski alla ja ta suu oli üksainus ümmargune O. Ta karjus , aga teiste karjete hulgast ei olnud seda kuulda . </s> <s> Ratas lisas kiirust ja vajus veel veidi madalamale . </s> <s> Sõitjate nägusid lahutasid maast üksikud sentimeetrid . </s> <s> Appijooksnud tehnikud olid paanikas , sest ratas ei allunud enam juhtimisele ja elekter keeldus mingil täiesti arusaamatul põhjusel välja lülitumast . </s> </p>
<p> <s> Veel kümmekond jubedat , uskumatult kiiret tiiru , hüsteerias sõitjad elu eest karjumas ... </s> <s> Siis kostis kõrvulukustav raksatus ning ratas lendas vastu maad . </s> <s> Konstruktsioon hoidis seda hiiglasliku hularõngana minema veeremast ja nii kündis see inertsist umbes kolmandiku sõitjatest asfaldisse , enne kui seisma jäi . </s> </p>
<p> <s> Õed kehitasid õlgu . </s> <s> Kui Ingrid nii otsustas ... </s> <s> Jälgede segamiseks oli isegi hea , et hukkunuid oli palju . </s> <s> Kuigi jälgede segamine oli vaevalt üldse vajalik . </s> <s> Nad olid sama karistamatud kui kolmkümmend aastat tagasi . </s> </p>
<p> <s> Nüüd oli Astridi kord . </s> </p>
<p> <s> Martin ja Freya jalutasid kahekesi Norrmalmis . </s> <s> Tüdruk oli Martini võlujõu mõju all ja nautis seda . </s> <s> Kiired intiimsed pilgud , pooljuhuslikud puudutused , naeratused ... </s> </p>
<p> <s> Astrid hammustas huulde ja jälgis , kuidas Martin kiirelt kahele poole vaadanult Freya majadevahelisse hoovi tõmbas . </s> <s> Ta teadis seda hoovi — kitsas käik ei ennustanud romantilist , väikese purskkaevu ja mõnusate pinkidega siseõue , kus armastajad olid uudishimulike pilkude eest kaitstud . </s> <s> Peaaegu . </s> </p>
<p> <s> Martin põlvitas pingile istunud tüdrukul kätest hoides ta jalgade vahele . </s> <s> Freya naeratas mehele otsa vaadates — nad olid üksteisega nii hõivatud , et ei märganud midagi muud . </s> <s> Isegi mitte Martini mobiili helinat , mis nõudis jonnakalt tähelepanu . </s> <s> Lõpuks vajutas mees teatraalselt ohates kõneklahvile . </s> <s> Juba esimeste sõnade peale muutus ta nägu tõsiseks . </s> </p>
<p> <s> " Ma tulen kohe . </s> <s> Kümne minutiga olen kohal ! " ütles ta häälel , mis tõi Astridile külmavärinad üle selja — ta jumaldas , kui Martin oli nii konkreetne ja asjalik . </s> <s> See hääl ütles : " Jätke kõik minu hooleks ja ärge muretsege , kõik saab korda . " </s> </p>
<p> <s> " Freya ... " sosistas mees hoopis teisel toonil . </s> </p>
<p> <s> Toonil , mis kuulus Astridile . </s> </p>
<p> <s> " Sa ju ootad mind ? </s> <s> Ma olen poole tunni pärast tagasi ... </s> <s> Kohtume " Operas " ? " </s> <s> Ta suudles Freya silmi ja hellitas tüdruku pikki lahtiseid juukseid . </s> <s> " Ma ei jõua seda ära oodata . " </s> <s> Siis oli ta läinud . </s> <s> Freya saatis teda naeratava pilguga ja lehvitas armunult . </s> </p>
<p> <s> " Opera " asus sealsamas ümber nurga , aga tal polnud kiiret . </s> <s> Õhtu oli nii soe , lausa vahemeremaine , nii et ta ei raatsinud tasakesi vuliseva purskkaevu kõrvalt lahkuda , vaid jäi sinna meelisklema . </s> </p>
<p> <s> Veevulin summutas pehmed sammud . </s> <s> Freya ei jõudnud piiksatadagi , kui talle kloroformilapike näole suruti . </s> <s> Mõne hetke pärast talutas kannatliku , veidi vabandava ilmega mees autosse pealtnäha purupurjus naist , kellel jalad hästi ei kandnud . </s> <s> See oli Norrmalmis nii tavaline pilt , et keegi ei pööranud neile tähelepanu . </s> </p>
<p> <s> Mees ei sõitnud kaugele — vaid mõnikümmend kilomeetrit linnaservast ja keeras siis metsavaheteele , mis viis üksildase , metsatukaga ümbritsetud majani . </s> </p>
<p> <s> Ta võttis teadvuse kaotanud Freya sülle ja viis keldrisse . </s> <s> Madala ruumi nurgas oli musta kummiga kaetud lavats , seina küljes kett ja koera kaelarihm , mille mees uimase naise kaela ümber tihedalt kokku tõmbas . </s> <s> Istus siis tema kõrvale ja ootas . </s> </p>
<p> <s> Kloroformi mõju hakkas kaduma ja Freya niutsatas . </s> <s> Liigutas pead . </s> <s> Avas silmad ja püüdis aru saada , mis oli juhtunud ja kus ta asub . </s> </p>
<p> <s> Mees jälgis ahnelt ohvri ärkamist . </s> <s> Ta ammutas endasse iga emotsiooni , nautis teise kasvavat hirmu ja enese võimutunnet . </s> <s> Erutav , hingematvalt erutav . </s> <s> Pealegi , kui naine on nii ilus . </s> <s> Ilusatega oli alati see häda , et ta ei suutnud end pidurdada ning nauding ei kestnud piisavalt kaua . </s> </p>
<p> <s> Kolm harpüiat kummardusid huuli lakkudes peekri kohale . </s> </p>
<p> <s> Freya anus : " Palun laske mind lahti ! </s> <s> Ma ei räägi kellelegi , ma luban . </s> <s> Fuck , ma ei teagi ju , kus ma olen või kes te olete ! </s> <s> Ma ei ole teile midagi teinud ! </s> <s> Palun ! </s> <s> Palun ! " </s> </p>
<p> <s> Mees ei lasknud end segada . </s> <s> Ta tõmbas Freya käed kettidega abitult laiali , jätmata nende liigutamiseks kuigi palju ruumi , võttis siis riiulilt steriilse pikliku karbi ja klõpsatas selle lahti . </s> </p>
<p> <s> Freya karjus . </s> <s> Ta karjus , kui skalpell ta riiete alla libises ning neid monotoonse aegluse ja järjekindlusega tal seljast lõikas . </s> <s> Ta karjus ka siis , kui ta oli riiete seest ainsatki kriimu saamata välja lõigatud ja lamas mustal kummil täiesti alasti nagu kooritud banaan . </s> </p>
<p> <s> Mees istus lavatsile , vaatles kunstniku süvenenud pilgul tüdruku laitmatut sametist nahka ja silitas seda hellalt ja uurivalt . </s> </p>
<p> <s> Astrid pigistas küüned õdede kätesse , nii et need hoiatavalt sisistasid . </s> </p>
<p> <s> Tundus , et mees ainult puudutas skalpelliga tüdruku käsivart , kuid siis punsus piki noa teed nahast esile tumepunane joon ja veri nirises kummist matile . </s> <s> Mees vaatles vereniret , laskmata end Freya kõrvulukustavatest karjetest põrmugi segada . </s> <s> Sellest keldrist ei kostnud välja ainsatki heli , talle meeldis , et tüdruk karjus . </s> <s> Ja värises . </s> <s> Meeldis see , kui nahk ta käsivartel ja rindadel kananahale tõmbus . </s> <s> Meeldis see , kuidas skalpelli süütutest silitustest tekkisid naise valgesse nahka üha uued punased lõhed , kuidas ta keha kattus õlise , kuuma ja märja punasega . </s> <s> Ingel muutus pattulangenud naiseks . </s> <s> Ta limpsas üle erutusest kuivaks tõmbunud huulte . </s> <s> Jah , patune , rõve , ligane keha ! </s> <s> See sa oled ! </s> <s> See on su tõeline olemus , mitte see , millega sa petta tahad ! </s> <s> " Lirva ! </s> <s> Hoor ! </s> <s> Lipakas ! " </s> <s> Ta pominat saatsid süljepritsmed . </s> </p>
<p> <s> Värisevate kätega pusis ta püksiluku lahti ja ronis Freyale peale , ise lakkamatult pomisedes . </s> <s> Tüdruku õlgu ja rindu pigistavate sõrmede vahelt , kui need lahtilõigatud lihasse kaevusid , tõusis veremulle . </s> </p>
<p> <s> Astrid elas sellele kaasa , nagu oleks ta ise Freyat vägistanud . </s> <s> See oli õiglane , jah , see oli ääretult õiglane ! </s> <s> Nii see pidigi olema . </s> <s> Ka Freya pidi tundma seda käristatud liha ja vere lõhna . </s> </p>
<p> <s> Lõpp oli sadistlik . </s> <s> Mees surus küüned naise haavadesse ja nad karjusid üheskoos . </s> <s> Freya kaotas valust teadvuse , kuid klaasitäis külma vett tõi ta peagi tagasi . </s> </p>
<p> <s> Peale pattulangemist tuli karistus . </s> <s> Nüüd skalpell enam ei hellitanud , vaid karistas , tasus pattu , langes kiirelt ja vihaselt ning seda saatsid verepritsmed ja hakitud lihatükid . </s> </p>
<p> <s> Ometi oli mees meister : Freya suri , kui ta kätest ja jalgadest enam peaaegu midagi alles ei olnud . </s> </p>
<p> <s> " Välja ! " karjus Sigrid . </s> <s> " Välja ! " </s> <s> Vihkamine ei rahuldunud , vaid janunes endiselt . </s> <s> Janunes nagu kiskja , kes ei tapa enam nälja pärast , vaid lihtsalt tapmislõbust . </s> </p>
<p> <s> Astrid kuuletus , kuigi oleks tahtnud veel vaadata ... teadmata isegi , kaugele siis veel . </s> <s> Ta ohkas ja asus koos Sigridiga end unenäolisest maailmavahest välja rebima . </s> </p>
<p> <s> Ingrid võpatas Sigridi käskivast hääletoonist . </s> <s> Vanem õde kamandas teda sama iseenesestmõistetavalt kui lapsepõlves . </s> <s> Oi , kuidas Ingrid seda vihkas . </s> <s> Vihkas ! </s> </p>
<p> <s> " Ingrid !!! " </s> <s> Sigridi hääl tõi noorima õe mõistusele tagasi , ent oli juba hilja . </s> <s> Kontrolli alt hetkeks vabanenud viha plahvatas . </s> <s> See lendas läbi nende ühendatud ringi ja õed kukkusid kokku nagu marionetid , mille nöörid on läbi lõigatud . </s> <s> Nende silmad tuiutasid lage , irevil huuled valugrimassis . </s> <s> Ometi nad hingasid . </s> </p>
<p> <s> Trepp kägises , kui ema ettevaatlikult alla tuli , ühes käes martinipudel , mille kaelast ta tundus tuge saavat , teises käes nuga . </s> <s> Hea tugev terav kokanuga , millega juurvilja hakkides peab olema hoolas , et sõrme ei lõika . </s> </p>
<p> <s> Ta lükkas ukse tasakesi lahti ja piilus tuppa . </s> <s> Nii ta oligi arvanud . </s> <s> Koletised lamasid , suud-silmad pärani , ajutises koomas . </s> <s> Ta ju teadis , et kord nad selleni jõuavad . </s> <s> Ta tundis oma tütreid . </s> <s> Oli nad selliseks kasvatanud . </s> </p>
<p> <s> Tema , kes ta oli ainult oma ema vereohver , kui seda tarvis läks . </s> <s> Emis , kelle ainukeseks ülesandeks on sünnitada tugev järglane . </s> <s> Ja kellel seegi äpardus . </s> </p>
<p> <s> " Sinust ei ole iial midagi kasu olnud ! </s> <s> Ja isegi selle lihtsa asja oled sa ära vusserdanud ! " käratas vana nõid südametäiega ja käskis karika peale oma surma puruks taguda . </s> <s> Laskis tütrel vanduda . </s> <s> Mis on üks murtud vanne selle kõrval , mida tema aga juba siis plaanitses ? </s> </p>
<p> <s> Tütred olid liiga ohtlikud ja liiga vägevad , ta ei julgenud . </s> <s> Julgus ei olnud kunagi ta tugevam külg . </s> <s> Ta kartis ema nagu surma ... ja hiljem kartis juba tütreid . </s> <s> Tuli lihtsalt oodata . </s> </p>
<p> <s> Õnneks polnud nad aimanud , miks ta Eriku enda juurde elama võttis , ja piirdusid tookord üheainsa ohvriga . </s> <s> Plaan oli õnnestunud ... </s> <s> Lapsed pidid vihkama õppima ja Erik oli neid hästi õpetanud . </s> </p>
<p> <s> Vanaeit pani pudeli põrandale ja võttis noa tugevamini pihku . </s> <s> Kallis pluusikangas käristati hoolimatult eest , kui ta vanema tütre rinnakorvialuse tugeva hoobiga lahti lõikas , käe sealt sisse surus ja tuksuva südame välja tõmbas . </s> </p>
<p> <s> Süda tuli ära süüa , kuni see veel elas . </s> </p>
<p> <s> Vanaeide lõug ja rinnaesine nõretasid , kui ta kolmanda südamega lõpule jõudis . </s> <s> Kogu põrand lainetas verest , see muutis kriidiga joonistatud ringi märkamatuks , kuid see oli endiselt alles . </s> </p>
<p> <s> Peale südameid tulid silmad — kolm paari teravate kunsthammaste all prõksatavaid kerakesi . </s> </p>
<p> <s> Ta röhitses , köhatas siis daamilikult ja võttis lonksu martinit . </s> <s> Lükkas laibad nurka ja istus ise keset ringi . </s> </p>
<p> <s> Temas polnud ta ema teatraalsust : halle nõiasalke või teravat ninagi , ta juuksed olid lõigatud lühikeseks , värvitud ja keemiliste lokkide käes väsinud nagu tuhandetel vanadel naistel . </s> <s> Nägu martiiniga liialdamisest tursunud ja nina veidi punetav . </s> <s> Ei mingit musta ürpi , vaid mugav t-särk ja vanad teksased . </s> <s> Prillid — otsatust telekavaatamisest . </s> </p>
<p> <s> Vaikselt omaette ümisedes joonistas vanaeit tarduvas veres jõumärgid üle ja sulges ringi enese ümber . </s> <s> Ta lasi oma lõdvast käsivarrest peekrisse veidi verd ja segas seda süvenenult , justkui oleks tegu esimese õhtuse kokteiliga . </s> </p>
<p> <s> Peeker ärkas ellu . </s> </p>
<p> <s> Oojaa ... see oli palju parem kui seebikad . </s> <s> Näod , mis verepinnalt vastu vilksatasid — hirm , valu , meeleheide , vägivald , veri , haigused , surm , vältimatu ja kõikevõitev surm . </s> </p>
<p> <s> Ta nihutas pudeli lähemale ja võttis taskust vardad — vana harjumus midagi näppude vahel klõbistada , samal ajal , kui ta ise telekat vaatas . </s> </p>
<p> <s> Ta ei tundnud neid inimesi , pilt hulkus pimesi . </s> <s> Juhuslikult . </s> <s> Sel polnud tähtsust — näitemäng oli joovastav ja põnevam kui ükski seriaal . </s> <s> Mõnedest nägudest said ta lemmiknäitlejad , kelle juurde ta üha tagasi tuli ... kuni lõpuks tüdines ja nad tappis . </s> </p>
<p> <s> Kudumine ei nõudnud vähimatki tähelepanu : sõrmed lugesid silmi ja liigutasid vardaid , tema aga tappis , juhuslikult ja naudinguga nagu vihkamise jumalanna . </s> </p>
<p> <s> Kes ta tegelikult oligi . </s> </p></div1>
    </body>
  </text>
</TEI>
</teiCorpus>
</teiCorpus>
