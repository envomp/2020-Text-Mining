<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Õnn kestab igaviku ... </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Õnn kestab igaviku ... </head>
<p> <bibl> <author> <s> Tiit Tarlap </s> </author> </bibl> </p>
<p> <s> Kui teie parimal sõbral tundub olevat teie ees saladusi , kaldute tõenäoliselt arvama , et ta on armunud . </s> <s> Minu puhul oli see igatahes nii , kui Tom mõne aja eest õige iseäralikuks muutus . </s> <s> Aga ma võtsin asja mõistvalt , sest nagu öelnud kunagi vanatüdruk pulmarongi vaadates : seda teed peame kord kõik minema . </s> <s> Sain sellest aru , kui Tom kirkamalgi päeval õndsalt naeratades nagu udupilves hõljus ja mõnusamastki seltskonnast juba varakult kadus , kui ta sinna üldse ilmuski . </s> </p>
<p> <s> Millest ma juba veidi vähem aru sain , oli tõik , et ta õnnelik olles — aga see paistis varjamatult ta näost — unerahu kaotas ja uinutite vastu huvi ilmutas . </s> <s> Pakkusin talle parema puudusel radedormi ja ta kadus sellega kärmelt , nagu kavatseks kugistama hakata juba järgmise nurga taga . </s> </p>
<p> <s> Edaspidi läks lugu veel imelikumaks . </s> <s> Tomi näis valdavat rahutus , mis võttis aegapidi järjest ilmsemaid õnnetuse piirjooni . </s> <s> Või hirm . </s> <s> Kõige kummalisem oli see , et kui õnn oli omal ajal röövinud talt une , siis õnnetus omakorda sundis magama . </s> <s> Ta paistis alatasa väljamagamata ja kippus tukastama isegi püstijalu . </s> <s> Ja samal ajal näis ta otse kartvat magada . </s> <s> Võinuks arvata , nagu jookseks ta ööd läbi mööda tänavaid , et ainult voodist eemale hoida . </s> </p>
<p> <s> Hakkasin tõsiselt kartma , et mu sõbraga on lood natuke imelikud või nii . </s> <s> Tom ei olnud just kõige robustsem natuur ja just niisuguste sellide puhul ei tea kunagi täpselt , mis neile järgmiseks pähe lööb . </s> <s> Üldiselt olen ma isikuvabaduste raevukas pooldaja juba varasest lapse- ja eriti koolipõlvest : kui minu juuresolekul asutaks inimene end üles pooma , küsiksin ainult , kas võtta ta pärast kohe maha või soovib ta paar päeva rippuda . </s> <s> Kui aga sama situatsioon etenduks purjus inimesega , teeksin kõik , et ta end enne välja magaks . </s> <s> Niisiis pidin Tomi puhul selgusele jõudma , kuivõrd ta — ühel või teisel põhjusel — on oma hinnangute peremees . </s> </p>
<p> <s> Ühel vihmasel õhtupoolikul pärast kontorist jalgalaskmist juhtisin meid mõlemaid väikesse pooltühja baari . </s> <s> Olime seda peale tööd nii sagedasti teinud , et äraoleva ilmega Tom lasi end juba puhtast inertsist sisse tüürida . </s> <s> Baarimees teadis meid ammu nägupidi ja asetas ilma küsimata kummagi ette klaasikese ja aurava kohvitassi . </s> <s> Tom puhus tulisele kohvile ja hakkas ettevaatlikult rüüpama . </s> <s> Mina pidasin loomulikumaks tutvuda esmajoones klaasi sisuga ja täheldasin endamisi , et varem oleks seda arvanud ka Tom . </s> </p>
<p> <s> Kui olin esimese napsi koos seda saatvate tühjavõitu lausetega ühele poole saanud , tegin täispöörde ja võtsin asjal sarvist kinni . </s> </p>
<p> <s> " Kuule , " ütlesin üsna tavalise nöökega hääles , " kui sa karsklaseks hakates näost nii ära vajud , siis jäta see asi parem kus see ja teine . " </s> </p>
<p> <s> " Ma ei taha praegu , " kohmas Tom äraolevalt oma klaasi vaadates . </s> <s> " Sa võid selle endale saada . " </s> </p>
<p> <s> " Ja kui ta sul jalga lasi , " jätkasin sõjakalt , " siis seda enam võta nina täis , maga end välja ja viska kogu see lugu peast välja . " </s> </p>
<p> <s> Ta võpatas veel siis , kui ma alles poole peal olin , aga kui ma lõpetasin , küsis raskesti sunnitud rahuga : " Kes ? " </s> </p>
<p> <s> " Eks see , kelle peale sa kogu aeg mõtled . </s> <s> Arvad , et ma ei näe või ? </s> <s> Tead ise paremini ! " </s> </p>
<p> <s> " Küllap ma juba tean , " sõnas Tom , silmad poolsuletud , ja mulle tundus , et ta valitseb näolihaseid vaid suure jõupingutusega . </s> <s> Oma klaasi ei kavatsenud ta ilmselt tõesti puudutada , kuigi neelas juba kolmandat kohvi . </s> </p>
<p> <s> " Mis sinuga lahti on ? " </s> </p>
<p> <s> Ta vaalas mulle teeseldud naiivsusega otsa ja kinnitas , et temaga pole mitte kõige vähematki lahti , nähes aga seejuures välja nagu märter tuleriidal . </s> </p>
<p> <s> " Kuidas tahad , " urisesin . </s> <s> " Ainult ära tule mulle puhuma , et midagi pole lahti . </s> <s> Ise näed välja nagu viirastus , ei — nagu palgamõrvar , kes peab kellegi ära koksama , valvab juba kolmandat päeva ja ei julge üht napsigi teha , et mitte valvsust kaotada . " </s> </p>
<p> <s> Tema laienenud teradega silmadest nägin , et tal on hirm , aga ta ei tahtnud sellest rääkida . </s> </p>
<p> <s> " Kuule , " ütles ta vaikse otsustava häälega . </s> <s> " Kui sa järele ei jäta , lähen jalamaid minema . " </s> </p>
<p> <s> Ma jätsin järele . </s> <s> Mis mul muud üle jäi . </s> <s> Muide , varsti me läksime minema nagunii , kumbki oma elamise suunas . </s> <s> Lahkusime jahedamalt kui iial enne . </s> </p>
<p> <s> Olin veel murelikum kui varem , aga — mis seal salata — ka solvunud . </s> <s> Tomil oli abi vaja , ma olin seda pakkunud ja ta oli selle tagasi lükanud . </s> <s> Ometi polnud ma mõni esimene vastutulija . </s> <s> Oleksin võinud tema eest ... </s> </p>
<p> <s> Murelikkus oli solvumisest ometi tugevam . </s> <s> Ja uudishimu . </s> <s> Ma ei saanud aru ! </s> <s> Midagi toimus ning ma ei suutnud kuidagi mõista , mis see on . </s> <s> Jalutasin vastikus uduvihmas Ja mõtlesin järele . </s> <s> Tüdrukuga ei olnud siin vist tõesti tegemist . </s> <s> Aga millega siis ? </s> <s> Lasin peast läbi terve hulga nii reaalseid kui ka totraid oletusi ega jäänud ühegagi rahule . </s> <s> Ainus , mida ma tagantjärele mõistsin , oli see , et hirm Tomi silmades polnud mitte lihtsalt hirm . </s> <s> See oli õud . </s> <s> Muidugi olid need vaid sõnad , ühe ja sama tunde erinevad astmed , kuid ma tundsin isegi mitte midagi teades , kuidas mind valdas nimetu ängistus . </s> </p>
<p> <s> Mida ma pidin tegema ? </s> <s> Tomiga rääkida ei saanud ma ei täna ega saa ka edaspidi ; tundsin seda . </s> <s> Asi oli ilmselt liiga tõsine , et selle suhtes kord tehtud otsuseid muuta . </s> <s> Rääkida kellegi teisega ei saanud ma ammugi . </s> <s> Mida mul õigupoolest siis öelda oli ? </s> <s> Nad ei tundnud Tomi nagu mina . </s> <s> Nad poleks taibanud . </s> <s> Sain ainult oodata ja jälgida , lootes , et mingi seik meist mõlemast sõltumatult asjaoludele valgust heidab . * </s> </p>
<p> <s> Kaua ma oodata ei tarvitsenud . </s> <s> Päev hiljem , natuke enne lõunavaheaega hõljus ukse vahelt nähtavale šefi sekretär Viola , kenake nägu nalja täis . </s> <s> Ma vist meeldisin talle natuke , nii et ma ei imestanudki , kui ta mu lauast möödudes toppama jäi , et paar kerget lõõpi vahetada . </s> <s> Naeratasin vastu ja ta kummardus allapoole , et salapäraselt sosistada : </s> </p>
<p> <s> " Noh , kas pummeldasite oma Polluxiga eile kõvasti ? " </s> </p>
<p> <s> Et meid Tomiga lahutamatu sõpruse pärast ammugi Castoriks ja Polluxiks kutsuti , taipasin kohe , kellest ta räägib ja küsisin imestunult : " Meie Tomiga ? </s> <s> Ja mille põhjal sa niisugust kuritegu kahtlustad ? " </s> </p>
<p> <s> Juba Tomi mainimisest üksi tundsin , kuidas Viola ilmumisega tekkinud lahe tuju minus kiiresti haihtus . </s> </p>
<p> <s> " Noh , " itsitas Viola , " kui ma poole tunni eest temalt šefi laoks pabereid tooma läksin — ta jääb nendega sel nädalal alalõpmata hiljaks — , nägin õige toredal pilti . </s> <s> Su vaene Pollux istus , tühi kohvitass ees , pea käte vahel ja magas . " </s> </p>
<p> <s> " Hm , " tegin ma sügavmõtteliselt , ise üha mornimaks muutudes . </s> </p>
<p> <s> " Ja kui ta mu sissetuleku peale ärkvele ehmus , " jätkas Viola seda märkamata , " siis viskus sirgu nagu elektrilöögist ja karjus hirmsa häälega : " Jäta , Archibald ! </s> <s> " . " </s> </p>
<p> <s> " Kuidas ? " venitasin tähelepanu teritades . </s> </p>
<p> <s> " Archibald , " kordas Viola süütu lõbususega . </s> <s> " Missugune nimi ! </s> <s> Ja mind vahtis ta nii , nagu oleksin ma Hamleti isa vaim , enne kui lõplikult ärkas ja rnu ära tundis . </s> <s> Mul hakkas päris kõhe ! </s> <s> Kes see Archibald teil õige on ? " </s> </p>
<p> <s> " Sa ütlesid Archibald ? " kordasin kindluse mõttes veel kord üle . </s> </p>
<p> <s> " Nojah , just Archibald . </s> <s> Kas see tähendab midagi ? " </s> </p>
<p> <s> " Ma ei tea , " venitasin ma end püsti ajades ähvardavalt . </s> <s> " Aga ma saan teada . " </s> </p>
<p> <s> Marssisin piki koridori joonelt Tomi tööruumi poole ja viskasin oma printsiibid isikuvabadusest seks korraks üle parda . </s> <s> Seda muidugi juhul , kui pidada isikuvabaduseks isiku õigust lasta end piinata . </s> <s> Mingitest Archibaldidest polnud mul aimugi . </s> <s> Meil kõlas see isegi hüüdnimena kentsakalt . </s> <s> Liiga pikk tundus . </s> <s> Aga seos pidi siin olema ja küllap Tom teadis juba täpselt . </s> </p>
<p> <s> Üldiselt töötas tema ruumis kolm inimest , aga üks neist sebis kusagil komandeeringus , teine põdes , nii et Tom pidi olema üksi . </s> <s> Küllap ta seetõttu tukastaski , nagu viimasel ajal kombeks . </s> <s> Ma pidin talt , kasvõi nui neljaks , tõe kätte saama — tema enda huvides . </s> </p>
<p> <s> Vajusin uksest sisse ja põrutasin julmalt : " Tervitusi Archibaldilt ! " </s> </p>
<p> <s> Tomi pisut avatud suuga nägu tõmbus surnukahvatuks . </s> <s> Ta taganes tooli ümber lükates vastu seina ja kogeles segaselt : " Mis s-sa l-luurad ... või ei ... see tähendab , sa ju ei saa , aga ... " </s> </p>
<p> <s> " Küllalt , vennas , " sõnasin sellisest efektist ise ka kohmetudes märksa pehmemalt . </s> <s> " See olen ainult mina ja mitte šeff ise , kes on tulnud isiklikult kvartaliaruannet nõudma , mida sa pole veel alustanudki . </s> <s> Räägi mõistlikku juttu ja kohe praegu ! " </s> </p>
<p> <s> Mõne hetkega hakkas mulle selgeks saama , mida Viola mõtles Hamleti isa vaimu vaatamise all . </s> </p>
<p> <s> " Kes kurat on see Archibald ? " põrutasin peale . </s> <s> " Kui meie maal peaks elama mõni sellenimeline , siis tahan mina ka teda näha . </s> <s> Ja paistab , et pean talle sinu eest ise paar sõna ütlema . " </s> </p>
<p> <s> Tom vaikis endiselt , ainult ta muidu nii mehine lõug vabises . </s> <s> See mölkus ajas mind vihale . </s> <s> Haarasin tal tugevasti õlgadest ja raputasin nagu jaksasin , ise samal ajal nii karjudes kui paludes : " Tom , tule mõistusele ! </s> <s> Räägi ! </s> <s> Sa pead sellest lõpuks välja tulema ! " </s> </p>
<p> <s> Seepeale Tom — olgu öeldud , et minust tunduvalt kogukam ja tugevam , mistõttu ma endale seesugust raputamisvabadust ka lubasin — kangestus äkitselt , langes siis seljaga uuesti vastu seina ning vajus seda mööda aeglaselt alla . </s> <s> Ta oli minestanud . </s> </p>
<p> <s> Kohkunult ja segaduses , ma peaaegu rebisin ta lipsu ja särgikaeluse valla ning jäin üllatunult vahtima . </s> <s> See , mida ma Tomi paljal rinnal nägin , oleks andnud mõistatamisainet ka märksa nutikamale mehele , kusjuures märksa vähem kummalises situatsioonis . </s> <s> Valgel nahal torkasid silma kriimustused ja vermed , nii värskemad kui juba armistunud , näidates nende tekkimise erinevat aega . </s> <s> Arme ja verevalumeid oli näha ka kaelal . </s> </p>
<p> <s> Kuni ma neid jahmunult uurisin , hakkasid koridoris kõmama sammud ja kostma hääled — lõunavaheaeg oli alanud . </s> <s> Läksin ukse juurde ja keerasin selle lukku . </s> <s> Siis kiirustasin Tomi juurde tagasi , nööpisin ta särgi päris lahti ja tirisin üle õlgade . </s> <s> Teab kui hästi see õnnestuda ei tahtnud ja ka aluspesu segas tublisti , aga oma tahtmise ma sain . </s> <s> Tagantjärele on raske öeldagi , mida konkreetset ma üldse otsisin — juba nähtut arvestades võib arvata , et veel mingeid jälgi vägivallast . </s> <s> Ja nad ei jäänud leidmata . </s> <s> Tomi õlal , selja pool küljes ilutses veel neli tumedat laiku , mis vastasid täpselt eespool tumendavale pöidlajäljele . </s> <s> Aga see käsi , mõtlesin hämmelduse ja nõutusega , seda kätt ei saanud ju olemas olla ! </s> <s> Nii suuri käsi lihtsalt ei eksisteeri . </s> <s> Pealiskaudnegi uurimine näitas , et Tomi õlga pitsitanud sõrmed pidid olema vähemalt kahe minu käe haardeulatusega . </s> <s> Kui pöial oli jätnud üle kogu parema rinnalihase ulatuva verevalumi , siis seljal ulatusid sõrmejäljed peaaegu abaluu alla . </s> </p>
<p> <s> Lasin Tomi lahti ja tundsin , kuidas ma tasakesi hulluks lähen . </s> <s> Linn , kontorihoone , kogu harilik ja turvaline elukorraldus uhuti ebareaalsuse lainetes kuhugi kaugele . </s> <s> Jäi üksnes see tuba siin , lamav Tom oma võimatute jälgedega kehal ja mina ; ning mul oli tunne , et uksest välja minnes satun jalamaid mustavasse olematusse . </s> <s> Katsusin selle vastu võidelda end midagi tegema sundides ja piserdasin Tomile karahvinist vett näkku . </s> <s> Siis märkasin , et ta polegi enam minestanud , vaid ainult magab , aga nii raskesti , nagu poleks ta seda teinud juba ööpäevi . </s> <s> Võib-olla oligi nii . </s> <s> Kordasin veeprotseduuri ja nüüd tuli Tom ägades teadvusele . </s> <s> Mingi ränk , võib-olla õudne läbielamus ei jätnud teda uneski . </s> <s> Mulle turgatas pähe , et see oligi põhjuseks , miks ta alalõpmata kohvi kaanis ja magada ei julgenud . </s> <s> Unes oleme alati kaitsetumad . </s> </p>
<p> <s> Aga nüüd tuli jõuda selgusele . </s> <s> See siin oli vähemalt minu jaoks väljunud reaasja piirest . </s> <s> Kartsin ainult , et Tom mu pealekäimistest uuesti minestab . </s> <s> Kuid vastu mu ootusi oli ta nüüd palju rahulikum kui enne atakki ja käitus inimesena , kes on ületanud kriitilise piiri ning kellele kõik on juba ükspuha . </s> </p>
<p> <s> Alul silmitses la mind ainiti , kuidagi haledalt nagu haigetsaanud laps . </s> <s> Siis märkas ta oma sasitud rõivastust ja nööpis särgi kinni . </s> </p>
<p> <s> " Sa nägid ? " küsis ta lakooniliselt . </s> </p>
<p> <s> " Jah , " kinnitasin vaikselt . </s> <s> " Sa minestasid ja ... </s> <s> Aga ma ei mõista hoopiski , mis see on . " </s> </p>
<p> <s> Seda võib juba arvata , " nentis Tom äraolevalt , jätkates mehhaaniliselt riiete korraldamist . </s> </p>
<p> <s> " Sa pead mulle ära rääkima , " sõnasin sugereerivalt . </s> <s> " Ja nähtavasti mitte ainult mulle . </s> <s> Saad isegi aru , et vaikimisega ei jõua sa kuigi kaugele . </s> <s> Kes see Archibald on ? " </s> </p>
<p> <s> Ta võpatas jälle , aga see oli galeeriorja reflektoorne võpatus , kelle ihu hakkab piitsa suhtes juba tuimaks muutuma . </s> </p>
<p> <s> " Kust sa tead Archibaldist ? " </s> </p>
<p> <s> Seletasin . </s> <s> Tom noogutas ja istus mõtlikult laua taha . </s> <s> Lasin tal segamatult mõelda , kuigi olin kärsitusest katkemas . </s> <s> Tundsin , et ta on nüüd südamepuistamiseks küps ja peab end veel ainult natuke koguma . </s> <s> Aga vaikus kostis edasi ning piinatud ilme süvenemine ta näol andis tunnistust pingelisest juurdlemisest . </s> <s> Olin juba kannatust kaotamas ja kavatsesin uuesti peale käima hakata , kui Tom otsusele jõudes virgus . </s> </p>
<p> <s> " Ma räägin sulle kõik ära , " ütles ta aeglaselt , otsekui vastu tahtmist . </s> <s> " Aga hiljem . </s> <s> Ma ei suuda praegu keskenduda ja ilma selleta ei usu sa ühtki mu sõna . " </s> </p>
<p> <s> " Sellest toast me enne välja ei lähe , " sõnasin otsustavalt ja pistsin võtme püksitaskusse . </s> </p>
<p> <s> " Ma arvasin , et me oleme sõbrad , " ütles Tom väsinud etteheitega . </s> </p>
<p> <s> " Just sellepärast , " ei jäänud ma vastust võlgu . </s> </p>
<p> <s> " Sina ei tea ju üldse , milles asi seisab , " sõnas Tom ja oli näha , kuidas ta püüdis mobiliseerida oma kunagise lausa kuratliku veenmisjõu riismeid . </s> <s> " Sa ei tea , aga püüad dikteerida tingimusi . </s> <s> Kuula mind : ma tahan sulle rääkida , aga ma tahan ka , et sa mind usuksid . </s> <s> Ja et sind uskuma panna , pean ma asja paganama hästi läbi mõtlema . </s> <s> Muidu läheb kõik tühja . </s> <s> Teeme nii , et annad mulle homseni aega . </s> <s> Homme saad vastuse kõigile küsimustele ja usu mind — teisiti pole mul võimalik . " </s> </p>
<p> <s> " Aga kui homme on juba ... liiga hilja ? " küsisin kõhklevalt , teadmata isegi täpselt , mida ma sellega mõtlesin . </s> </p>
<p> <s> " Teisiti pole see mul võimalik , " kordas ta nukralt . </s> <s> " Usu , mulle oleks suureks kergenduseks , kui sina teaksid — kui keegi üldse teaks . " </s> </p>
<p> <s> " Seleta siis vähemalt , mida tähendavad need ... jäljed . " </s> </p>
<p> <s> " Ma ei saa seda teha eraldi kõigest muust . " </s> </p>
<p> <s> Andsin vastu tahtmist järele . </s> <s> Informatiivses mõttes oli ta minust tõesti endiselt sada protsenti ees . </s> <s> Kahtlen aga suuresti , kas oleksin võtme nii kergesti loovutanud , kui tema lõpurepliik , mis oli öeldud pigem endale kui mulle , oleks lausutud enne ukse avamist . </s> <s> See kõlas : " Nagunii on juba liiga hilja . " </s> </p>
<p> <s> Pärastlõunal oli Tom töölt kadunud ja šeff , kellel teda vaja läks , raevutses säärase distsiplineerimatuse üle , nagu ma Violalt kuulda sain . </s> <s> Ma ei püüdnudki enam Tomi sel päeval kätte saada . </s> <s> Olime kokku leppinud järgmisele ja ma lasin tal segamatult toimida , nagu ta tahtis . </s> </p>
<p> <s> Kuid järgmisel hommikul puudus Tom ikka veel . </s> <s> Tundsin end altveetuna , kuigi päev on ju iseenesest hoopis laiem mõiste kui tööpäev ning vaevalt kontorimiljöö pikaks tõsiseks jutuajamiseks sobida võis . </s> <s> Et aga jutuajamine niisugune pidi tulema , polnud mul kahtlust . </s> <s> Veetsin näruse päeva ja kui Tomiga seoses oli šefil põhjust raevutseda ta puudumise pärast , siis minu puhul piisas selleks täielikult mu kohalolekust . </s> </p>
<p> <s> Ka õhtul polnud Tomist veel mingit elumärki . </s> <s> Tema telefoni ei tõstetud hargilt , uksekellale ei reageeritud ja tuttavad baarmanid polnud teda näinud . </s> <s> Pikapeale hakkas see salapäratsemine mul üle viskama ja ma kaalusin juba tõsiselt , kas mitte jättagi ta saatuse hooleks , kui ta seda nii kangesti tahab , ning võtta nina korralikult täis . </s> <s> Ainult kaks asja ohjeldasid veel kiusatust : oma silmaga nähtud piinajäljed ta kehal ning tööasjus tavaliselt punktuaalse Tomi puudumine kui teine vihje millelegi tõsisele . </s> <s> Nii võtsin ühest baarist veidi joogipoolist kaasa ja läksin koju , et mind võiks vajaduse korral sealt leida . </s> </p>
<p> <s> Oodata tuli kaua . </s> <s> Naps oli igatahes ammu lõppenud ja tuhatoos üle ajamas , kui telefonihelin mind rahutust unest üles ajas . </s> <s> Toru otsas oli Tom ja ma sain kohe aru , et ta on kõvasti purjus . </s> <s> Ta helistas oma korteri lähedalt mingist baarist ja palus mul kohe sinna sõita . </s> <s> Aeg oli õige hiline ja ma nägin takso leidmisega kõvasti vaeva . </s> <s> Kümmekond minutit hiljem jõudsin pärale . </s> </p>
<p> <s> Tom oli veel rohkem purjus kui olin arvatagi osanud . </s> <s> Tal polnud enam üldse nägu peas . </s> <s> Baaripidaja üritas teda parajasti välja visata ja tundus , et see ei olnud tal esimene katse . </s> <s> Mind nähes lasi Tom end taltunult ukse poole tüürida , kusjuures ta võttis väga väärika hoiaku ning lehvitas mõlemat kätt tiibadena külgedel nagu suur purjus lind . </s> </p>
<p> <s> Läksin koos temaga välja ja me jäime baari ukse ette seisma . </s> <s> Tom vankus kergelt jalgadel , aga näis siis ümbrusega kohanevat . </s> <s> Kuna olin teda viimastel päevadel kainenagi rohkem kui imelikus seisukorras näinud , mõjus ta praegune purjusolek peaaegu lohutavalt . </s> </p>
<p> <s> " Noh , " küsisin äraootavalt , " loodan , et sa ei ajanud mind poole öö ajal üksnes selleks üles , et ma sinuga kokku lööksin ? " </s> </p>
<p> <s> " Ee-ei , " venitas Tom hästi avameelselt ja komistas kergelt ettepoole . </s> <s> " Aga ... " jäi ta pisut mõttesse , " See ei olekski nii paha mõte . </s> <s> Ainult et ... " </s> </p>
<p> <s> " Ma viin su parem koju , " panin resigneerunult ette . </s> </p>
<p> <s> " Ee-ee-ei , " ütles Tom tolle joobnud siirusega , milles oli nagu lapselikku imestust , et ma mingitest lihtsatest probleemikestest aru ei saa . </s> <s> " Koju lähed ju hoopis sina . </s> <s> Vaata , siin ootabki üks takso . " </s> </p>
<p> <s> Ma ei osanud isegi kiruda . </s> <s> Sel polnud mõtet . </s> <s> Takso , millega olin saabunud , ootas tõepoolest baari ukse ees uut klienti ning pööramata tähelepanu Tomi purjus sonimisele , üritasin teda sellesse vedada , kuigi ta väitis , et elab siinsamas ja tuleb ise suurepäraselt toime . </s> </p>
<p> <s> " Õigus küll , " meenus talle äkki , nagu oleks ta unest ärganud . </s> <s> " Ma pidin sulle ju midagi andma . " </s> <s> Ta õngitses taskust ümbriku ja surus selle mulle pihku . </s> </p>
<p> <s> " Mis see on ? " küsisin igaks juhuks , kuigi hakkasin isegi aimama . </s> </p>
<p> <s> " Vastused , " pomises Tom pead uniselt longu lastes . </s> <s> " Sa ju ise tahtsid vastuseid . " </s> </p>
<p> <s> Ta kippus seina najale magama jääma ning ma pidin ta ikkagi koju viima ning korteriuksest sisse toppima , enne kui süda rahule jäi . </s> <s> Siis kihutasin koju ja rebisin ümbriku kannatamatult lahti . </s> <s> Seal võis peituda üksnes Tomi pihtimus , mida ta ei suutnud või ei söandanud teha suusõnal . </s> <s> Ning see ta oli , kusjuures käekirja vaadates veendusin , et kirjutades pidi Tom olema kaine nagu värske kurk . * </s> </p>
<p> <s> " Nagu näed , " kirjutas ta , " otsustasin suhelda paberi abil . </s> <s> Sellel on silmast silma kõnelemisega võrreldes mitu eelist . </s> <s> Võin nii oma sõnu üksipulgi läbi kaaluda , et selgemini väljenduda . </s> <s> Sina aga ei saa mind juba päris alguses kõikvõimalike küsimustega katkestada ja segi paisata , mida Sa muidu tingimata teeksid . </s> <s> Nüüd pead loo esmalt tervikuna ära kuulama ( lugema ) ja saad asjast mingisugusegi üldpildi — kui ma seda üldse suudan teha . </s> <s> Katsu mind ikkagi uskuda , see on ainuke asi , mida palun . </s> </p>
<p> <s> Kuu aega tagasi , see oli täpselt 11. oktoobril , sain kummalise sisuga ja ilma saatja aadressita kirja . </s> <s> Ma ei mäleta , kuhu see kiri on jäänud , muidu lisaksin ta võib-olla siia . </s> <s> Aga mida ma ometi räägin ! </s> <s> Muidugi ma ei lisaks , kuna selle seos järgnevaga sai pärast ilmsiks ja ma ei tahaks , et Sinuga läheks samuti nagu minuga . </s> <s> Kellelgi meist ei ole tegelikult aimugi , mis meie hinges võib peituda ja seepärast on parem mitte riskida . </s> <s> Tõsi , praegu Sa ei saa veel aru , mida ma silmas pean . </s> </p>
<p> <s> Niisiis , selles kirjas oli äärmiselt kummalisi asju ja ma pidasin seda kellegi tobedaks naljaks või mõne nõdrameelse jampslikuks sonimiseks . </s> <s> Igal juhul ei tulnud mul pähegi seda tõsisemalt võtta . </s> <s> Samal ööl nägin aga erakordset unenägu . </s> </p>
<p> <s> Seisin suure jõe kaldal teisele poole jõge loojuva päikese kiirtes ja tundsin igatsust . </s> <s> Nagu seda ilmsigi ette tuleb , ei suutnud ma endale teadvustada , mille järele ma õieti igatsen , kuid selles oli kõike , mida suudab vaid ebamääraselt väljendada üksainus nii väheütlev ja paljusisaldav sõna nagu " õnn " . </s> <s> Tunne oli väga intensiivne ja valusalt kaunis . </s> <s> Midagi niisugust tunneme vahel ainult murdeeas , kui kõik see , millest me veel midagi ei tea ja mida me üksnes ähmaselt oskame , seisab alles ees . </s> <s> Mu ümber oli võõras maa , võõras aeg ning võõras , erakordselt kaunis loodus , pea kohal purpurist kuni tumesiniseni vahelduva värvigammaga taevas ; ja ma teadsin , et pean pääsema teisele kaldale . </s> <s> Õhk oli täis helisevat kutset nagu löönuks kauguses kümnete kirikute kellad — kuigi võin vanduda , et kuulda polnud midagi — ja mina olin täis igatsust . </s> <s> Minu ja ihaldatava teispoolsuse vahel oli aga lai , kiiresti voolav vesi ning ma seisin seal kurbusest pakatamas nagu vaeslaps jõuluvitriini ees . </s> </p>
<p> <s> Korraga silmasin kallast mööda lähemale astuvat meest . </s> <s> Ta oli juba üsna ligidal , säärsaapad jalas ning õlal paar aere . </s> <s> Minus tärkas meeletu lootus , kuid enne kui jõudsin suudki avada , küsis mees ise : " Kas soovite üle minna ? " </s> </p>
<p> <s> Kinnitasin erutusest värisedes , et ma pole veel eales midagi rohkem soovinud ja tuhnisin kiiruga taskutes , et leida mõnd äraeksinud rahapaberit . </s> <s> Mees ainult naeris ja ütles , et tal on nagunii teisele poole asja ning ta võib mind ilma mingisuguse tasutagi kaasa võtta . </s> <s> Seda polnud mulle korrata vaja . </s> <s> Mehel oli meeldiv nägu ja meeldiv naer ning ma läksin temaga kaasa , ainsaks kartuseks , et ta äkki ümber mõtleb . </s> <s> Muidugi ei saanud see nii usaldusväärse välimusega inimese puhul kõnekski tulla , aga ma lihtsalt ihkasin nii väga üle pääseda , et isegi mõte nurjumisest pani mind värisema . </s> </p>
<p> <s> Natuke ülesvoolu paat seisiski . </s> <s> Paadimees pani aerud paika , lasi mul ninasse istuda ja lükkas paadi kaldast lahti . </s> <s> Ta oli ülevoolavalt heas tujus , lobises kogu aeg ja tutvustas ennast Archibaldina . </s> <s> Et unenäos ei imestata millegi üle ja kõige vähem tehakse probleeme veel keeleküsimustesse puutuvast , pärisin tema nimest lähtudes üsna loomuliku tundega , kas see on Inglismaa . </s> <s> Archibald naeris kõmisevalt , selg sõudes minu poole , ja küsis , mis tähtsust sel on . </s> <s> Ja ega sel ei olnud tõesti mingit tähtsust . </s> <s> Teine kallas tuli ju aina lähemale ja kõrvale kuuldamatu helin minus muutus üha tugevamaks . </s> </p>
<p> <s> Kui paadinina mõne aja pärast maad puudutas , sündis see väikese inimgrupi lähedal , keda olin märganud juba varem . </s> <s> Nii see ilmselt mõeldud oligi , sest meie maabudes tõstsid nad üles raske kandami ja tulid sellega paadi poole . </s> <s> Kummaline , et kogu üldise selguse juures ei märganud ma midagi nende välimusest . </s> <s> Neil hallidel , siia kuidagi sobimatutel kogudel polekski nagu nägusid olnud . </s> <s> Küll aga mäletan praegugi lausa detailse selgusega nende kandamit , milleks oli musta riidega ülelöödud kirst . </s> </p>
<p> <s> " See on elu maa , " seletas minu järel liivale astuv Archibald lahedasti . </s> <s> " Surnuid siia ei maeta . </s> <s> Nad viiakse sinna . " </s> <s> ( Ta osutas vastaskaldale , mis siit vaadates paistis pimeda ja ähvardavana . ) </s> <s> " Aga teie olete nüüd üle , nii et kõike head ja nägemiseni ! " </s> </p>
<p> <s> Ka mina soovisin jällenägemist . </s> <s> Oleksin ma vaid teadnud , milline saab see olema ! </s> <s> Aga kahtlen kõvasti , kas ka teadmine sellest oleks mind enam peatanud . </s> <s> Ma olin päral ja ma tundsin , et ma olen päral . </s> <s> Kõik muu oli kaotanud mõtte ja mõtte kaotavad siin õigupoolest ka sõnad . </s> <s> Sest kuidas edastada kellelegi , kes pole seda ise kogenud , mis tunne on lennata roosa purjega üle kauni maa igavesti loojuva , kuid mitte iialgi loojamineva päikese poole , kõrvus helisemas vaimustav muusika , lennelda ning hõljuda nii lõpmatult kaua ja teada , et seegi pole veel täitumine , vaid üksnes pikk ning joovastav teekond selle poole ... </s> </p>
<p> <s> Üles ärkasin sügava õnnetundega ja unenäo lummus ei jätnud mind kogu päeva . </s> <s> Ainult et kohe hakkas sinna imbuma ka valusat , lootusetut igatsust kaotatu järele , mis muutis nägemuse veelgi mõjusamaks . </s> <s> See oli nagu hingepõhjani tungiv meloodia , mida sa teadsid end mitte iialgi enam kuulvat . </s> <s> Olin sugestiivseid unenägusid varemgi näinud , aga kas võisin loota veel kunagi näha ja tunda midagi niisugust ? </s> </p>
<p> <s> Alles nüüd tekkis mul mõningane kahtlus unenäo ja kummalise saadetise võimalikest seostest . </s> <s> Õigem oleks vist öelda , et see oli ähmane lootus . </s> <s> Lugesin kirja uuesti , sedapuhku kaua ja tähelepanelikult ; püüdes süveneda mulle siiani täiesti aimamatute mõtete ja seoste valdkonda . </s> <s> Palju targemaks ma sellest ei saanud . </s> <s> Võid aga kujutleda mu rõõmu , kui järgmisel ööl kordus , õigemini jätkus kõik uuesti . </s> <s> Mul polnud enam vaja ületada jõge , ma olin kohe seal ja nii , nagu oleksin olnud seal alati . </s> </p>
<p> <s> Nüüd järgnes mu öine eksistents nagu lõputu seriaal , mille osad olid ja ei olnud ka omavahel seotud , kui aga olid , siis lõdvalt — mina ise ainsaks siduvaks tegelaseks nende vahel . </s> <s> Elasin nagu läbi pikka ja fantastiliselt õnnelikku elu , kusjuures see elu sisaldanuks nagu mitmeid elusid . </s> <s> Mu unenäod , mis juba alguses paistsid silma ebatavalise detailiteravusega , muutusid järjest selgemaks , ületades tavaelu mitmekordselt . </s> <s> Näis , nagu oleks mõnd kaunist vaadet varjav uduvine ajapikku hõrenenud ja hajunud , lastes silmal üha teravamalt haarata ebamaist , pidevalt muutuvat ilu . </s> </p>
<p> <s> Seesama toimus tunnetega , mis tolles reaalsuses — nimetan seda juba nii — omasid veelgi suuremat kaalu kui visuaalsed nägemused . </s> <s> Paraku on küll vahest võimalik manada kuulaja silme ette umbes kilomeetri kõrgusel majesteetlikult hõljuvat , otsekui täispuhutavat õhupall-linna oma rännuteel , kuid pole mingit lootust edastada tundmusi , mis valdavad sind samasugusel lendmaterjalist alusel läbi õhu selle poole tüürimas , teades , et sind oodatakse . </s> </p>
<p> <s> Sellest peale hakkasin tundma enese äralibisemist , kui nii võiks öelda . </s> <s> Kogu oma fantastilisuses olid need uned liiga reaalsed . </s> <s> Nad olid saanud palju reaalsemaks kui see maailm , milles viibisin ärkvel . </s> <s> Kõige muu kõrval võis siin olulist rolli mängida ka ajafaktor , sest ärkveloldud päev tähendas kõigest ühtainust päeva , samal ajal kui öö jooksul võisin läbi elada paljusid aastaid — aastaid paradiisis , sest kuidagi teisiti ei oskaks ma seda nimetada . </s> <s> Kohtasin seal paljusid , keda olin oma tegelikus ( ? ) elus tundnud ja paljusid , keda oleksin tunda tahtnud või keda olin kunagi oma unistustes välja mõelnud , ning nad eksisteerisid seal just sellistena , nagu ma neid elus näha oleksin tahtnud . </s> <s> Ma armastasin lõputult ja mind armastati lõputult ning kogu see õnn kestis igaviku . </s> </p>
<p> <s> Nii lühiajalised , kui seda olidki teises reaalsuses veedetud aegade kõrval päevad tavareaalsuses , muutusid nad parajasti käes olles oma tühjuse ja hallusega ometi talumatuks . </s> <s> Tundsin end otsekui narkomaan , kes on reeglipärasest annusest ilma jäänud , ja püüdsin päevi lühendada , kuidas aga sain . </s> <s> Muretsesin uinuteid ja rahusteid , kust need vaid näppu puutusid , et vaid pääseda tavareaalsusest nagu õhuta ruumist . </s> <s> Kogu maine tegevus oli minu jaoks kaotanud igasuguse tähtsuse ja mõtte . </s> <s> Ihkasin üksnes magada , magada , magada , et pääseda võimalikult kiiresti koju , oma maailma . </s> <s> Mingit eelnevat ettevalmistust ei olnud selleks enam ammugi vaja — olin juba vankumatult õigele lainele häälestatud ning võisin üksnes muiata fantasööride üle , kes paigutasid teisi reaalsusi küll võõrastele planeetidele , küll üksteisest õhukeste ajakihtide või -kilede poolt eraldatud paralleelmaailmadesse , taipamata otsida neid iseenesest , oma vaimu tundmatutest sügavustest . </s> </p>
<p> <s> Kõik toimub ju minu sisimas . </s> <s> Aga ma uskusin seda kui objektiivsust ja usun praegugi . </s> <s> Pole võimalik mitte uskuda , kui oled seal kordki olnud . </s> <s> Pigem võib kahelda tolles reaalsuses , mida nimetaksin selguse mõttes tavamaailmaks . </s> <s> Kahjuks pole seegi võimalik . </s> <s> Vankumatuks sillaks kahe näiliselt ühinematu vahel sai mu vaimu kandev keha . </s> <s> Elamata , söömata , eluks vajalikku muretsemata ei oleks ma suutnud vallata toda teist reaalsust , mida ma vajasin . </s> <s> Nii muutusid rõhuvad ekskursid tavamaailma paratamatuks . </s> <s> Tõsi küll , seal ma neist õieti ei teadnudki või tundusid nad kestva igaviku kõrval liiga mikroskoopilised , et neid üldse tähele panna , sest siinne päev jäi ka seal vaid päevaks . </s> </p>
<p> <s> Ometi olid kehal omad seadused ning tema võimalused osutusid vaimu oma kõrval tühisteks . </s> <s> Viimaste loodut armastasin nagu ei iial midagi , kuid see armastus sõi mind , seda endist mind , aeglaselt ja halastamatult . </s> <s> Võib-olla olin ma selle jaoks liiga pehme , nii et pidigi nõnda minema . </s> <s> Kellelt on mul küsida ? </s> </p>
<p> <s> Õndsus oli kestnud lõpmata kaua , kuid pikapeale tundsin teatava ärevusega , et hakkan väsima . </s> <s> Ammutasin jõudu ju vaid omaenese sisemistest allikatest ning need ei suutnud end nii kiiresti taastada , kui neist võeti . </s> <s> Maailm mu silmade ees hakkas luituma , tunded tuhmuma . </s> <s> Olin oma energia liiga kiiresti ümber töötanud ega suutnud seda enam endist viisi juurde anda , mis mõjutas paratamatult tulemust . </s> <s> See viis meeleheitele ! </s> <s> Pärast ülihead näib isegi väga hea ainult nigelana . </s> <s> Püüdsin end säästa ja taastada vähem magades — milline raske vaev see küll oli — , kuid ei võinud ometi midagi muuta , kuna sealpoolsus neelas endistviisi kõik ja enamgi . </s> <s> Nägemuste ja tunnete erksus aga ei taandunud , ei sukeldunud ähmastavasse udulinikusse nagu alguses . </s> <s> Ei , see reaalsus oli mulle juba liiga omaseks saanud , et sellest välja pudeneda . </s> </p>
<p> <s> Aegamööda , kuid järjest kiirenevas tempos hakkas muutuma hoopis aistingute tonaalsus . </s> <s> Maastikud ja elustseenid muutusid süngemateks ja omandasid mingi kurjaendelise varjundi . </s> <s> Seesama toimus ka tunnetes . </s> <s> Mu meeli täitsid ärevus ja ängistus ning nii nagu varem olid kestnud terve igaviku joovastus ja nauding , vältasid ka ärevus ja äng määratult , muutudes seejuures järjest sügavamaks , kuni ma lõpuks märkasin , et sellest on saanud hirm . </s> <s> Veel ei olnud tal konkreetset iseloomu . </s> <s> Ma ei teadnud , mida ma kartsin , kuid kõik märgid — pigem alateadlikult tajutavad kui mõistusega tõlgendatavad — viitasid lähenevale katastroofile . </s> </p>
<p> <s> Inimesed olid muutunud nagu kogu maailmgi . </s> <s> Näiliselt jäid nad nendekssamadeks . </s> <s> Ma tundsin nad ära . </s> <s> Kuid nad ei paistnud enam ammugi nii üheplaaniliselt meeldivad , nagu ma neid näha tahtsin . </s> <s> Tundus , nagu oleks neis paljastunud veel üks , seni varjatud reaalsus , mis nüüd järjest jõulisemalt pinnale kerkis . </s> <s> Rafineeritud tippmuusiku dändilik pealiskiht ei suutnud enam varjata hingetut edvistajat , muhedasuise jäätisemüüja silmad jälgisid kalgilt ja kasuahnelt ümbrust nagu kaks külma limukat , populaarne poliitik kuhjas täitumatuist lubadusist oma jalge alla püramiidi võimu juurde , imekaunis tütarlaps aga sorteeris mõttes mehi samal printsiibil kui mehed hobuseid : see on tubli loom , ta kannab mind kiiremini ja kaugemale kui teised . </s> </p>
<p> <s> Suutmata seda kauem taluda , pagesin üksindusse . </s> <s> Kuid muutunud polnud ju ainult inimesed , vaid kogu reaalsus ja küllap ma isegi . </s> <s> Täpsemalt , kui võtta asja tavaelu seisukohast , siis ainult mina ise olingi muutunud , sest kõik muu toimus ju üksnes minu sisimas . </s> </p>
<p> <s> Kunagi oli terve see ajatu ja mõõtmatu maailm olnud mulle kauniks , paradiislikuks koduks , kus täitusid kõik soovid . </s> <s> Nüüd hulkusin kodutuna mööda süngeid kõnnumaid ja mustavaid kuristikke , nuttes taga kaotatud paradiisi ja püüdes seda uuesti leida , kuigi teadsin , et ta oli lihtsalt lakanud olemast . </s> <s> Õnn kestis igaviku , aga kui ta kord läbi sai , tundus kõik olevat vaid viiv . </s> <s> Jäävaks osutus ainult see , mis talle järgnes . </s> <s> Sest õnnetund kestab minutina , õnnetuseminut aga vältab kui nädal . </s> </p>
<p> <s> Siis kohtasin ma üht lõputuna näivat kaljulõhet läbides taas Archibaldi . </s> <s> Ka tema oli määratult muutunud , aga ma tundsin ta kohe ära , sest tema muutumine oli täielikus kooskõlas kõigi teiste muutustega mu ümber ja minus eneses . </s> <s> See polnud enam lõbus ka sõbralik juhu-paadimees , kellena ma teda lõputute aegade tagant mäletasin . </s> <s> Nüüd seisis mu ees julm ja teraskindel tahe , keda miski eesmärgist kõrvale ei kalluta ja kelle eesmärgiks olin mina ise . </s> </p>
<p> <s> Kabuhirm sundis mind tõrkuma ja et näida vankumatu kui mitte enda , siis vähemalt temagi silmis , küsisin häält vaevaga vaos hoides , kas ta ei juhataks mulle teed jõe äärde . </s> <s> Olin juba ammu ihanud pääseda sellelt põrguks moondunud maalt . </s> <s> Kogu meie tahtejõud koondus ristatud pilkudesse , millede duell kestis kaua . </s> <s> Aegamööda tajusin meeleheitega , kuidas ma paratamatult alla jäin ja mu tahe lootusetult nõrkes tema oma ees . </s> <s> See oli nagu võiduka surmavaenlase haare kõri ümber . </s> <s> Seisin ta vastas nüüd nagu hiir mao pilgu all ja mõistsin , et kuulun temale . </s> </p>
<p> <s> Hetke pärast naeris Archibald kõmisevalt , nagu oli teinud seda kord igiammu , kui ta mind üle jõe tõi . </s> <s> Ainult nüüd polnud see enam kunagine meeldiv naer vaid irvitav pilge . </s> </p>
<p> <s> " Muidugi juhatan , " seletas ta läbi naeru . </s> <s> " Ma koguni ise viin su sinna . </s> <s> Selleks ma siin olengi . </s> <s> Aga enne on meil veel üks kaunis suur arve õiendada . </s> <s> See tundub olevat üsna kopsakas . " </s> </p>
<p> <s> " Arve ? " küsisin ebaledes , kuigi teadsin vaistlikult isegi , mida ta mõtles . </s> </p>
<p> <s> " Muidugi , " kinnitas Archibald . </s> <s> " Ja ära kaeble . </s> <s> Sina said ju kõik , mida sa tahtsid . </s> <s> Nüüd on minu kord . </s> <s> See on ometi õiglane ? </s> <s> Aga üle jõe ma sind viin , selles ära kahtle . </s> <s> Ega sa ei ole esimene . </s> <s> Ühe viisin just siis , kuid sinu üle tõin . " </s> </p>
<p> <s> Nagu läbi unustusehämu meenus mulle musta riidega ülelöödud kirst . </s> <s> Mul polnud midagi öelda . </s> <s> Tegelikult olin millekski taoliseks ammu valmis , ainult et nüüd , mil see oma täies koleduses mu ette kerkis , valdas mind ometi tumm õudus . </s> <s> Ahastavalt raske oli omaks võtta , et ees pole enam midagi , mida maksaks oodata , vaid vastupidi — edasi läheb aina hullemaks , kuni saabuva lõpuni . </s> </p>
<p> <s> " Hakkame minema , " ütles Archibald otsustavalt . </s> <s> " Tee tuleb pikk ja selle jooksul maksad ka oma võlad . " </s> </p>
<p> <s> Nüüd rändasime juba kahekesi mööda jubedat kuumaastikulist miraaži ning vähe oli sel sarnasusi lendamisega roosal purjel , millega olin kord selle maa sisemusse reisinud . </s> <s> Minek oli vaevaline nagu tapalava-teekond ja seekord ei terendanud lõpus enam ühtki ihaldatud eesmärki . </s> <s> Me läksime ja ma tasusin oma arvet . </s> <s> Ning kassiirina oli Archibald niisamuti tasemel nagu paadimehenagi . </s> <s> Iga õnnehetke , iga minuti eest maksin ahastuse ja õudusega . </s> <s> See polnud enam ahastus või õudus millegi konkreetse ees , see oli seisund . </s> <s> Ning Archibald oskas juba hoolt kanda , et piinad hetkekski ei lakkaks . </s> <s> Ta oli kogenud põrgusulane kui mitte vanatühi ise . </s> </p>
<p> <s> Sel ajal kui mind pitsitasid pidev näljatunne ja janu , toitus tema vaim minu vaimust ja tema ihu minu verest , mida ta jõi . </s> <s> Oo , ta oli mõõdukas , mitte mõni laristaja . </s> <s> Korraga piisas talle vähesest . </s> <s> Aga oma osa ei jätnud ta kunagi võtmata ning ma teadsin , millega see lõpeb . </s> <s> Tema vaimu ja keha jõud üha kasvasid proportsionaalselt minu omade kahanemisega . </s> <s> Kui jäänus , mida veel vaid tinglikult võis nimetada minuks , pidi kord otsa saama , tähendas see , et olemegi jõe äärde jõudnud . </s> <s> Aga selleni oli veel terve igavik piinu ja meeleheidet . </s> </p>
<p> <s> Igal hommikul ärkasin pärast aastatepikkusi unerännakuid järjest nõrgema ja piinatumana . </s> <s> Nüüd tundub , et Archibaldi võim küünib ka tavamaailma , sest avastasin jahmudes oma kehal ta piinamismärke . </s> <s> See võttis viimasegi lootuse . </s> <s> Paistab , et ta võib mind iga hetk ka siit oma meelevalda viia , kui tahab . </s> <s> Ainult et ühel siinsel päeval pole sealsete ajameredega võrreldes praktiliselt mingit kaalu ja seega olen tal nagunii peos . </s> <s> Veedan oma niinimetatud puhkepäevi meeletus hirmus selle ees , mis paratamatult järgneb ja kardan paaniliselt uinuda . </s> <s> Aga uni tuleb kord ikka ja Archibaldile piisab ka hetkelisest suigatusest . </s> </p>
<p> <s> Võib-olla imestad Sa neid ridu lugedes , miks ma pole abi otsinud psühhiaatrialt , hüpnotisööridelt , kõigilt , kellel on midagi ühist inimese hinge ja tema kujutelmadega ja kes võiksid minu eest võidelda minus eneses peituvate koletistega . </s> <s> Kuid milline hiir suudab põgeneda , kui madu on ta hüpnotiseerinud ? </s> <s> Mina ei suuda , kuigi nii hiir kui madu olen ma ise . </s> <s> Ja kui suudaksingi , siis kui palju aega võtaks , kuni leiaksin vajaliku inimese , suudaksin teda end uskuma panna ja kuni ta proovikski midagi ette võtta ? </s> <s> Selle aja jooksul pean ma paratamatult magama jääma ja nii saadud aastatest jätkub Archibaldile alustatu lõpuleviimiseks täiesti . </s> <s> Olen lootusetult üksi — mina ja Archibald kuukõrbelikul miraažmaastikul . </s> </p>
<p> <s> Ma ei taha sellest enam kirjutada . </s> <s> See on liiga õudne , sõnad liiga väljendusvaesed . </s> <s> Kui Sa mind mõistsid , piisab sellestki ; kui mitte , siis ei aitaks ka jätkamine . </s> <s> Me rändame veel , aga ma tunnen , et oleme varsti päral . </s> <s> Nii ongi parem . </s> <s> Olgu sellel lõpp ! </s> <s> Olen väsinud , meeletult väsinud . </s> </p>
<p> <s> Sooh , lõpuks on see kirjas . </s> <s> Kas tead , mis ma nüüd teen ? </s> <s> Kord soovitasid Sa mul end täis juua . </s> <s> Võid uskuda , et olin seda juba proovinud . </s> <s> See oli esimene asi , mida ma nende ööde vastu käiku püüdsin lasta . </s> <s> Paraku mõjus naps efektiivselt ainult niikaua , kuni olin ärkvel . </s> <s> Hiljem pani see ju magama ... </s> <s> Kuid täna , nüüd ja otsekohe , lähen ja joon ennast täis . </s> <s> Tahan end veel üksainus kordki inimesena tunda . </s> <s> Aimus ütleb , et rohkem võimalusi mul ei tule . </s> <s> Kõik . </s> </p>
<p> <s> Tom " * </s> </p>
<p> <s> Olin vapustatud . </s> <s> Lasin lugemise ajal kramplikult kättehaaratud kirjal lauale kukkuda ja vajusin mõttesse . </s> <s> Ei võiks öelda , et see kõik mulle mõju ei avaldanud . </s> <s> Kui ma selle imeliku loo alguses olin Tomi normaalsuses kahelnud , siis nüüd ei olnud mul enam mingeid kahtlusi — vaene poiss oli hulluks läinud . </s> <s> Ma ei saa öelda , nagu tunneksin end arstiteaduses kodus olevat , aga kahtlustasin , et see pidi olema skisofreenia , võib-olla ka autohüpnoos , isiksuse kahestumine , kusjuures üks neist isiksustest hüpnotiseeris teist . </s> </p>
<p> <s> Ainult need jäljed ta kehal ei andnud mulle rahu . </s> <s> Neilgi pidi leiduma mõni mõistlik seletus . </s> <s> Olin kuulnud hüpnoosiseanssidest , kus hüpnotiseeritava nahale tekkis põletusjälg külma raua puudutusest , kuna talle oli sisendatud , et raud on tulikuum . </s> <s> Lõppeks võis Tom end meeltesegaduses ise vigastada või ... </s> </p>
<p> <s> Päris rahule ma seletustega ei jäänud , need tundusid liiga otsitud . </s> <s> Kuid see polnudki minu eriala . </s> <s> Praegu oli palju tähtsam otsusele jõuda , mida ette võtta . </s> <s> Tomi juurde polnud mõtet minna , ta oli liiga põhjalikult purjus , et teda enne hommikut maast lahti saada . </s> <s> Ja mis ma oleksin pidanud temaga peale hakkama ? </s> <s> Siin läks vaja arstiabi selle parimal tasandil . </s> <s> Kuid nüüd oli mul juba võimalus seda saada . </s> <s> Ma polnud enam tühjade kätega — laual seisis Tomi enda käega kirjutatud kiri ja hommikul võisin selle käiku lasta . </s> </p>
<p> <s> Hommikul oli Tom sumud . </s> <s> Ta leiti pargipingilt oma maja läheduses , kuhu oli unevoodi eest põgenedes lõpuks magama jäänud . </s> <s> Laiba seisund viis politsei ülimasse hämmingusse ja ma usun , et neil saab sellega olema palju peamurdmist . </s> <s> Minult ei kuule nad ju midagi , sest samal ööl nägin ma unes oma Archibaldi . </s> <s> Eks saanud ka mina eelmisel õhtul kummalise sisuga kirja ... </s> <s> Ka kirstu nägin ja arvan teadvat , mida see sisaldas . </s> <s> Kuid ma olen nii õnnelik ! </s> <s> Õnn kestab ju igaviku . </s> </p></div1>
    </body>
  </text>
</TEI>
</teiCorpus>
</teiCorpus>
