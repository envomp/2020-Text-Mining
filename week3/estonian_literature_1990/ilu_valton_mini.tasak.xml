<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> AVALDAMATA LÜHILUGUSID </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> AVALDAMATA LÜHILUGUSID </head>
<p> <s> ( kogust Meenutused eikuhugi välja jäänud miniatuurid ) </s> </p><div2 type="alaosa">
<p> <s> Huumusest lõhnaval mullal kasvas inimeste sõber vana nõges . </s> <s> Ta oli juba pisut sorgus , aga tema lehel säras hommikune kastepiisk , otsekui oleks see olnud teemant . </s> <s> Selle ja küllap mitme järgmisegi teemandi eluea pidas nõges veel vastu – kui tal oli kord selline vääriskivi kanda ... </s> </p></div2><div2 type="alaosa">
<p> <s> Kollasel liivapõhjal vulises allikavesi , mis kaljupõuest välja voolas . </s> <s> Näljane kuulis vulinast mitmesuguseid sõnumeid ja neist tähtsaima : </s> </p>
<p> <s> " Kõikide roogade aluseks on vesi ... " </s> </p></div2><div2 type="alaosa">
<p> <s> Tühi pudel seisis aknalaual , vastu valgust . </s> <s> Ta pungitas tähtsalt oma kumerusi ning näis lausuvat : </s> </p>
<p> <s> " Praegu olen ma küll tühi , aga mind on võimalik täita vägagi väärtusliku vedelikuga . " </s> </p></div2><div2 type="alaosa">
<p> <s> Nagis rippus kuub , mis oli päevi näinud , kulunud ja võidunud , kuid sellel säras ees uhiuus nööp . </s> </p>
<p> <s> " Me oleme veel kasutamiskõlblikud ! " näis ta lausuvat . </s> </p></div2><div2 type="alaosa">
<p> <s> Ullike istus maja ees vaibal ja lõikas lõnga suurest kerast juppideks . </s> <s> Tema kohal peatus mööduv härrasmees ning ütles tähtsalt : </s> </p>
<p> <s> " Töö muudab maailma palet . " </s> </p></div2><div2 type="alaosa">
<p> <s> Paks valge udu moodustas tiheda müüri . </s> <s> Vaid haldjad astusid sellest vabalt läbi , kõndisid sisse ja välja , pajupõõsaste vahele , kõrkjatesse kasvanud ojakaldale . </s> </p>
<p> <s> " Nad liiguvad umbes , " lausus selle kohta üks teadlane . </s> </p></div2><div2 type="alaosa">
<p> <s> Oma väärtust hindav meesterahvas oli arvamusel , et paljud inimesed ei saa tema pärast und . </s> <s> Naised sellepärast , et igatsevad tema järele , ning mehed sellepärast , et mõtlevad : mul peab olema mingi viga küljes , et naised vaatavad mitte mind , vaid teda ... </s> </p></div2><div2 type="alaosa">
<p> <s> Varasel hommikutunnil , kui tööleruttajad olid veel unised , kuid nende meeled olid vastuvõtlikud , nägid nad tütarlast , kellel oli peas rohkete sulgedega ehitud kübar . </s> <s> Kõik vaatasid kübarat ega pannud tähele tütarlast selle all . </s> <s> Ometi oli too just vastupidist lootnud ... </s> </p></div2><div2 type="alaosa">
<p> <s> Punasest puust laual käänulise küünlajala sees põles küünal , leek väreles ja moodustas igal hetkel uue skulptuuri . </s> <s> Mõni üksik neist talletus tütarlapse mällu , kes istus käsipõsakil laua ääres ja kelle mõtted viibisid kaugel teiselpool leeki . </s> </p>
<p> <s> Selline oli kord kunstiteoste saatus ... </s> </p></div2><div2 type="alaosa">
<p> <s> " Olla ainult üks krussis karvake kusagil kingul , rasvakoe kohal , vaid vahel harva näha valgust , suutmata end ka siis selle poole sirutada , känguda oma olemisse – mis vääritu elu ! ... " kurtis ennast määranud inimene . </s> </p></div2><div2 type="alaosa">
<p> <s> Tekst seisis lugeja ees ning teatas : " Minu pinnal on sõnad ja sügavuses on mõtted . </s> <s> Aga kas sa leiad need üles , kui ma olen trükitud lamedale pinnale ? " </s> </p>
<p> <s> " Ära muretse , " lohutas teda lugeja , " küllap mina sulle kolmanda dimensiooni juurde mõtlen ! " </s> </p></div2><div2 type="alaosa">
<p> <s> Minu juurde tuli tuttav vaimuhaige ning ütles : </s> </p>
<p> <s> " Sa peaksid tõepoolest hakkama natuke selgemalt kirjutama , isegi mitmed meie raviasutuse patsiendid ei saa enam su teostest aru ... " </s> </p></div2><div2 type="alaosa">
<p> <s> Noor luuletaja tegi olulise uuenduse : tema värssides riimusid mitte sõnad , vaid mõtted . </s> <s> Ikka kolks ja kolks ... </s> </p></div2><div2 type="alaosa">
<p> <s> Õhtune taevas oli sünkjalt must , kaugemal sähvis välku . </s> <s> Kaks inimest vaatasid seda ilmastikunähtust pealt ning üks neist ütles : </s> </p>
<p> <s> " See on tõesti kaunis ja ülev vaatepilt ! " </s> </p>
<p> <s> " Miks sa nii arvad ? " küsis teine . </s> </p>
<p> <s> " Sellepärast , et välk on kaugel ega ohusta meid . " </s> </p></div2><div2 type="alaosa">
<p> <s> " Mis armid need sinu kehal on ? " </s> </p>
<p> <s> " Need on minu võitlustes saadud aumärgid ! " </s> </p>
<p> <s> " Ja kus on sinu ordenid ja medalid ? " </s> </p>
<p> <s> " Neid kannavad mehed , kellel niisuguseid aumärke ei ole . " </s> </p></div2><div2 type="alaosa">
<p> <s> Ilusa kujuga pilv sõudis üle taeva , kuid puud-põõsad ei pannud teda tähele , nad ägasid põua käes ja kisendasid taevaste poole . </s> <s> Pilv sai nende tähelepanematute peale pahaseks ning sadas veena alla . </s> <s> Tänulikud puud-põõsad vaatasid nüüd rahulolevalt taeva poole ning otsisid sealt toda ilusa kujuga pilve . </s> </p></div2><div2 type="alaosa">
<p> <s> " Raua jaoks oled sa muidugi vilets vennike , " ütles viil rasplile , kuid lohutas samas : " Aga eks ka puu ole kõva materjal ... " </s> </p>
<p> <s> Raspel vastas seepeale : </s> </p>
<p> <s> " Meie sinuga oleme mõlemad rauast tehtud , kuidas ma siis omade vastu ... " </s> </p></div2><div2 type="alaosa">
<p> <s> Asutuse väikeses eesruumis laua taga mängisid kaks meest kaarte . </s> <s> Tuli asutuse juhataja ning küsis : </s> </p>
<p> <s> " Mida te siin ootate ? " </s> </p>
<p> <s> " Et trumbid kätte tuleksid , " vastas üks mängijatest . </s> </p>
<p> <s> " Miks te töökohal ei ole ? " </s> </p>
<p> <s> " Seal teised segavad meil mängida , klõbistavad oma arvutitega , " vastas teine . </s> </p>
<p> <s> Juhatajal ei sobinud mängu pealt vaadata , ta läks ära . </s> </p></div2><div2 type="alaosa">
<p> <s> Siseõuega maja lõõmas tules kõigist neljast küljest . </s> <s> Siseõuel värskelt niidetud rohul akaatsiapõõsa all magas armastajapaar . </s> <s> Tule pragina ja kuumuse peale ärkasid nad üles ning noormees viskus väljapääsu otsima , aga seda ei olnud . </s> <s> Varem või hiljem pidi kuumus hävitama kõik , mis oli õuel . </s> </p>
<p> <s> " Mida me saaksime teha ? " ahastas noormees . </s> </p>
<p> <s> " Naudime veel kord teineteist , kuni see akaatsia annab varju , " pani neiu ette . </s> </p>
<p> <s> Aga noormees ei uskunud teise tarkust , vaid hakkas lauajupi ja rauakõverikuga üüristama murumättasse auku , et mõlemad jõuaksid varjuda maa jahedasse põue ... </s> </p></div2><div2 type="alaosa">
<p> <s> Ühel päeval jäi pereisa puunotina ühte kohta istuma ega võtnud enam kodakondsetega ühendust . </s> <s> Ta ei teinud välja naise ega laste pöördumistest või müksimistest . </s> <s> Aegajalt vaid pomises : </s> </p>
<p> <s> " Head teed ! " </s> </p>
<p> <s> " Kellele sa head teed soovid ? " küsis naine iga kord võpatades – ta kartis ja jälestas meeltesegadust . </s> </p>
<p> <s> Lõpuks mees siiski vastas : </s> </p>
<p> <s> " Te ju eemaldute kogu aeg minust ... " </s> </p>
<p> <s> " Mis ime see on , kui sa niimoodi paigal istud , " ütles talle ärritatud naine . </s> </p>
<p> <s> " Tee on täis ohtusid , " pomises mees . </s> <s> " Mina pean siin pingutama , et teiega midagi halba ei juhtuks ... " </s> </p></div2><div2 type="alaosa">
<p> <s> Imearst oli väsinud hädaliste tulvast , keda ta oma hingejõu abil ravis . </s> </p>
<p> <s> " Ma valmistan teile vahendi , mis teid vabastab kõikidest hädadest , " teatas ta ühel päeval ning võttis sisse mürki , mis balsameeris ta keha . </s> </p>
<p> <s> Nüüd tarvitses haigetel , kes uskusid , ainult puudutada ta kangestunud keha ning nad said terveks . </s> </p>
<p> <s> Leidus vaid üks murelik , kes ütles : </s> </p>
<p> <s> " Kuidas saaks talle teatada , et ta ravivahend toimib ? " </s> </p></div2><div2 type="alaosa">
<p> <s> Kaks armastajat kallistasid teineteist lamades ja üks käsi neljast osutus ikka üleliigseks . </s> <s> Kui nad oma tegevusest tüdisid , sirutasid kangestunud käed välja ning ütlesid : </s> </p>
<p> <s> " Loodus on tark , ta teeb kõike liiaga ... " </s> </p></div2><div2 type="alaosa">
<p> <s> Suures sõjaväe laos oli üks püss äkki aru kaotanud . </s> <s> Ta kargles ringi ja tulistas huupi . </s> <s> See tema kaaslasi ei häirinud , küllap oli selliseid ennegi nähtud . </s> <s> Ometi küsis üks igavlev kahur temalt : </s> </p>
<p> <s> " Mida sa , vennas , rabeled ? " </s> </p>
<p> <s> " Tahan ennast maha lasta , " vastas püss . </s> <s> " Mitte et ma suurem kurjategija oleksin kui teie kõik , vaid sellepärast , et mina olen siin kõige vägevam , minu eest ei suuda seda keegi teine teha ... " </s> </p></div2><div2 type="alaosa">
<p> <s> Mehel ei olnud riideid ega raha . </s> <s> Ta palus naabrilt laenuks ühe linaseemne , istutas selle mulda . </s> <s> Kasvanud kuprast sai ta uusi seemneid ja istutas need järgmisel kevadel jällegi maha . </s> <s> Nii kordus see mõnda aastat , kuni kogunes hõlsti jagu linakiudu . </s> </p>
<p> <s> Naaber oli jälginud üle aia ta tegemisi , kuid polnud lausunud ainsatki sõna . </s> </p>
<p> <s> Kui hõlst valmis , viis mees linaseemne naabrile tagasi . </s> <s> See naeratas tänulikult ega viitnud enam aega üleaedse jälgimisega . </s> </p></div2><div2 type="alaosa">
<p> <s> Mees oli juba aastaid istunud pargipingil graniidist raidkuju vastas . </s> <s> Sagedased möödujad arvasid , et ta on peast segi . </s> <s> Aga mõni siiski ilmutas huvi tema vastu ning küsis : </s> </p>
<p> <s> " Miks sa siin istud ? " </s> </p>
<p> <s> Mees osutas peaga raidkuju poole . </s> <s> Küsija ei teadnud , kas see liigutus tähendas , et küsige raidkujult , või et tema ju kah istub , miks mina ei tohi , või et ta vestleb siin raidkujuga ning ärgu mööduja neid segagu . </s> <s> Või veel midagi peale selle . </s> </p>
<p> <s> Mõni küsis teisiti : </s> </p>
<p> <s> " Miks sa siit ära ei lähe ? " </s> </p>
<p> <s> Istuja kergitas kulmu , ta näis vastu küsivat " Kuhu ? " </s> </p>
<p> <s> Ja kui too üritas vastata : " Koju , " siis nihutas mees end veelgi kindlamalt istuma , otsekui olekski siin tema kodu . </s> </p>
<p> <s> Seepeale kehitas küsija õlgu ning läks oma teed . </s> </p>
<p> <s> Vastasistuvalt raidkujult ei küsinud keegi midagi ... </s> </p></div2><div2 type="alaosa">
<p> <s> " Su silmdast peegeldub põhjatu kõrb ! " </s> </p>
<p> <s> " Aga sinu silmadest troopiline vihmamets ! " </s> </p>
<p> <s> " Äkki annaks need maastikud ühendada ... " </s> </p></div2><div2 type="alaosa">
<p> <s> " Kui saabub kord häving , kuhu paned häbi pärast oma silmad , et sa selle vastu midagi ette ei võtnud ? " </s> </p>
<p> <s> " Sinna , kuhu kõik teisedki . " </s> </p>
<p> <s> " See pole õigustuseks . </s> <s> Igaühel on isiklik vastutus . " </s> </p>
<p> <s> " Igas asjas on ka midagi head . " </s> </p>
<p> <s> " Mida head saab olla üleüldises hävingus ? " </s> </p>
<p> <s> " Seda , et siis on lõpp ka sinu moraalijutlustel ... " </s> </p></div2><div2 type="alaosa">
<p> <s> Juba nädalaid oli kestnud tuulevaikus ning tuuleveski mäe peal püsis liikumatu . </s> <s> Külamehed kogunesid veski juurde tuult ootama . </s> <s> Neid vaevas janu , nad tahtsid jahvatada linnaseid õlle pruulimiseks . </s> </p>
<p> <s> Eemal nägid nad seismas võõrast mehikest . </s> <s> Külamehed heitsid aeg-ajalt pilke tema poole : kas tema seal ei hoiagi mitte tuult kinni . </s> </p>
<p> <s> Lõpuks lähetati tema juurde kõige söakam meestest ja too päris mehekeselt aru . </s> </p>
<p> <s> " Kui teile tuult on vaja , siis ärge istuge paigal , vaid liikuge . </s> <s> Sellest tuul tekkibki , " andis võõras nõu . </s> </p>
<p> <s> Saadik läks omade juurde tagasi ning ütles : </s> </p>
<p> <s> " Ah on üks vaimust vaevatu . " </s> </p></div2><div2 type="alaosa">
<p> <s> Noormees istus pargipingil ja vaatas , kuidas päikeselaigud mängisid murul . </s> <s> Need tekkisid puulehtede liikumisest ülal . </s> </p>
<p> <s> Äkki kummardus ta kohale keskealine naine , kellel olid hallid salkus juuksed ja kuri kurd ümber suu . </s> <s> Ta sosistas : </s> </p>
<p> <s> " Ma pean teile midagi ütlema . " </s> </p>
<p> <s> Noormees ehmatas pisut , kuid osutas viisakalt kohale enda kõrval . </s> <s> Naine ei istunud . </s> <s> Ta silmad pildusid sädemeid , kui jätkas : </s> </p>
<p> <s> " Kuradit ei ole olemas . </s> <s> Temaga ei saa arvestada . </s> <s> Parem on seda teada , et mitte pettuda , kui ükskord selgub ... " </s> </p>
<p> <s> " Miks te mulle seda räägite ? " küsis noormees . </s> </p>
<p> <s> " Ma ise avastasin selle tõe . </s> <s> Ma pean seda kuulutama , " teatas naine ja tormas järgmist kuulajat otsima . </s> </p></div2><div2 type="alaosa">
<p> <s> Tütarlaps komistas tänaval . </s> <s> Võõras noormees haaras temast kinni , et ta püsti jääks . </s> <s> Peagi nad abiellusid . </s> </p>
<p> <s> " Igaüks on oma õnne sepp , " ütles tütarlaps sõbrannadele . </s> </p></div2><div2 type="alaosa">
<p> <s> Keset merd seisis väike saar . </s> <s> Ta kurtis mööduvatele laevadele : </s> </p>
<p> <s> " Ma olen nii üksik . " </s> </p>
<p> <s> Need ei teinud temast välja . </s> </p>
<p> <s> Kord randus tema juurde vana räämas parklaev . </s> </p>
<p> <s> See rõõmustas saart , kuid ta ei suutnud kurtmata olla : </s> </p>
<p> <s> " Meri on ümberringi , see on nii tüütu . " </s> </p>
<p> <s> " Kui ümberringi oleks maa , siis sa poleks ju saar , " lohutas teda parklaev . </s> </p></div2><div2 type="alaosa">
<p> <s> Üks inimene soovis võidelda Jumala endaga . </s> </p>
<p> <s> " Milleks , " öeldi talle . </s> <s> " Jumal on su loonud ju enese näo järgi ! " </s> </p>
<p> <s> Inimene vaatas peeglisse ja lõi siis peegli puruks . </s> </p>
<p> <s> Nõnda alustas ta võitlust ... </s> </p></div2><div2 type="alaosa">
<p> <s> " Miks sa seda metsa raiud ? " </s> </p>
<p> <s> " Ma tahan näha , mis on metsa taga . " </s> </p></div2><div2 type="alaosa">
<p> <s> Kokk oli väga kokkuhoidlik . </s> <s> Selleks , et viimseni ära kasutada järele jäänud roogasid , võttis ta tarvitusele mitmeid häid aineid uute roogade valmistamiseks . </s> <s> Tema valmistatud toidud läksid keskeltläbi kallimaks ja olid vähem maitsvad kui kokkade omad , kes olid vähem kokkuhoidlikud . </s> </p></div2><div2 type="alaosa">
<p> <s> " Rohkem vihma oleks vaja , " ütles pori . </s> </p>
<p> <s> " Ei , hoopis rohkem päikest , " vaidles tolm . </s> </p>
<p> <s> " Tolmu niigi kõik kohad täis , " sekkus vaidlusesse õhk . </s> </p>
<p> <s> " Tolm oskab vähemasti lennata , " kaitses tuul . </s> </p>
<p> <s> Saabus äkiline pakane koos lumega ning lõpetas vaidluse . </s> </p></div2><div2 type="alaosa">
<p> <s> " Mida sa teed ? " </s> </p>
<p> <s> " Vaatlen iseennast . " </s> </p>
<p> <s> " Ja mida sa seal näed ? " </s> </p>
<p> <s> " Eimidagi sellist , mis sulle huvi võiks pakkuda . " </s> </p>
<p> <s> " Seda ma arvasin . </s> <s> Hakkan kah ennast vaatlema . </s> <s> Leian ehk midagi , mida sullegi jutustada . " </s> </p></div2><div2 type="alaosa">
<p> <s> " Kuhu sa ruttad ? " </s> </p>
<p> <s> " Ajalukku . " </s> </p>
<p> <s> " Siis ei peaks sul ju kiiret olema . " </s> </p>
<p> <s> " Ei , ei , sinna jõudmiseks tuleb rutata , et aeg enne otsa ei saaks . " </s> </p></div2><div2 type="alaosa">
<p> <s> Üks mees käis linnakese keskväljaku äärsel muruplatsil tiritamme kasvatamas . </s> <s> Ta tegi seda mitu korda nädalas ja seisis pea peal terve tunni – küll väikeste puhkepausidega . </s> </p>
<p> <s> " Miks ta seda teeb ? " küsisid inimesed üksteiselt ja igaühel oli oma oletus . </s> </p>
<p> <s> Need oletused jõudsid ka tiritammitaja kõrvu ning see innustas teda veelgi . </s> </p>
<p> <s> Et oletajad isekeskis ei vaidleks , valisid nad esindaja ning see päris mehelt eneselt aru . </s> </p>
<p> <s> " Tahan , et te märkaksite : ma olen inimene , " vastas mees . </s> </p></div2><div2 type="alaosa">
<p> <s> " Miks sa nii palju magad ? " </s> </p>
<p> <s> " Sellepärast , et ma kardan surma . " </s> </p>
<p> <s> " Ma ei mõista . " </s> </p>
<p> <s> " Kui ma suren ärkvel olles , pean paratamatult viibima oma surma juures . </s> <s> Kui suren unes , siis on võimalus taas üles ärgata . " </s> </p></div2><div2 type="alaosa">
<p> <s> Ta tuli inimeste ette , kiskus oma rinnakorvi lõhki , võttis südame välja ning hüpitas seda peopesal , otsekui oleks see kuum . </s> </p>
<p> <s> " Vaadake , see on mu süda . </s> <s> Ma tahaksin , et see oleks läbipaistev , aga sel on sees mingid punased kiud ja üks tume laik , mis vajub ühtelugu laiali . </s> <s> Süda ei ole ainult verepump , vaid ka sümbol , närvide hüpiknukk , ta reageerib igasugustele välistele ärritustele ... " </s> </p>
<p> <s> Ta sirutas käe südamega ette , et inimesed saaksid vaadata , aga keegi ei teinud seda . </s> <s> Kes vaatas meelega kõrvale , kes sügas ennast , kes näris tubakat – teda nagu poleks seal olnudki . </s> </p>
<p> <s> Haavunud esineja torkas südame tagasi põue ning pomises : </s> </p>
<p> <s> " Eks uurige omaenda südant , kui teile minu oma ei meeldi ... " </s> </p></div2><div2 type="alaosa">
<p> <s> " Sa oled ju tuntud esteet , nii nõudlik poeesia suhtes , miks sa käid alati nendes räbalates ? " </s> </p>
<p> <s> " Sellepärast käingi , et olen esteet . </s> <s> Ideaali saavutada pole võimalik . </s> <s> Räbalate asemele on ehk kergem ette kujutada kõige kaunimat riietust ... " </s> </p></div2><div2 type="alaosa">
<p> <s> " Just raadio on tapnud muusika ! </s> <s> Raadio on põhjustanud seda , et muusika on muule tegevusele vaid taustaks muutunud . </s> <s> Ta on võõrutanud inimese kuulamast , tähele panemast muusikas peituvat hinge . </s> <s> Raadiomuusika on nagu maali reproduktsioon , mida näidatakse teleri ekraanilt ! ... " </s> </p></div2><div2 type="alaosa">
<p> <s> Mees tahtis tõde kuulutada , aga õhk oli ebakindel element . </s> <s> Sellepärast läks mees kaelani merre , tõmbas kopsud õhku täis ning hüüdis tõe vette , et see kanduks kaugetele mandritele ... </s> </p></div2><div2 type="alaosa">
<p> <s> Talumees valmistas krati . </s> <s> See kandis kokku kollaseid kaselehti ning muutis need kuldrahdeks . </s> <s> Talumees kogus varanduse kirstu , midagi selle eest ostma ei hakanud . </s> <s> Sest kratt oli öelnud : </s> </p>
<p> <s> " Kui ostad selle raha eest tühja-tähja , kaob kuld ja asemel on jälle kaselehed . " </s> </p>
<p> <s> Kas keegi teist oleks talumehest targem olnud ning täpselt teadnud , mis ei ole tühi-tähi ? </s> </p></div2><div2 type="alaosa">
<p> <s> Neiu unistas elust sooja mere vaiksel saarel . </s> <s> Ta ehitas sinna lossi , rajas pargi ning püstitas suurte plataanide alla arvukaid lehtlaid , millistest osa olid salajased . </s> <s> Enamasti ajas ta unistades läbi nende rajatistega , mis tal juba olemas olid , aga mõnikord tuli idee ja ta hakkas õhinal midagi uut ehitama . </s> </p>
<p> <s> Hiljem aga märkas , et tal läheb raskeks kõiki neid hooneid meeles pidada ja korras hoida . </s> <s> Pole võimatu , et mõni neist laguneski ära . </s> <s> Et ta aga oli loomult hoolas , püüdis ta oma unelemise tunnil kõik ehitised läbi käia ning üles võtta teda kunagi vaimustanud mänge . </s> <s> Selleks kulus kogu aeg , uuteks ettevõtmisteks ei jäänud enam sugugi jõudu . </s> <s> Neiu märkas , et ta väsib iga korraga ikka enam , sageli pidi ta unelemise katkestama ning sosistama oma lossidele ja lehtlatele : " Jääge jumalaga ! " </s> </p>
<p> <s> Ta kartis ette seda päeva , mil päriselu segab vahele ning hävitab kõik tema rajatised . </s> </p></div2><div2 type="alaosa">
<p> <s> Kuningas kutsus õukondlased kokku ning ütles neile : </s> </p>
<p> <s> " Lõvi nimetatakse loomade kuningaks , kotkast lindude kuningaks . </s> <s> Miks ? </s> <s> Sellepärast , et nad on kõige tugevamad ning võivad saagiks võtta ükskõik millise olevuse oma riigi piiridest . </s> <s> Kas mina olen teist kedagi maha murdnud ning ära söönud ? </s> <s> Ei ole . </s> <s> Ka kaunitele daamidele olen ma ainult lisanud ja mitte maha võtnud . </s> <s> Seepärast nimetage mind tänasest alates mitte kuningaks , vaid rahva teenriks . " </s> </p></div2><div2 type="alaosa">
<p> <s> Ühes vaikses maanurgas lõi mees maailma . </s> <s> Mitte üksi endale , vaid ka teistele , kõigile neile , kes selles maailmas elasid ja tegutsesid . </s> <s> Lõi mees maailma ja kõndis minema . </s> <s> Tuli tagasi saja aasta pärast . </s> <s> Tema loodud maailmas oli mõnigi asi muutunud ja kui ta olnuks kahtleja , poleks ta seda maailma enda looduks ehk pidanudki . </s> <s> Aga ta mäletas hästi seda paika ja loomise akti . </s> <s> Seepärast sai tema ainsaks mureks nüüd teha põhjalik inventuur ning välja selgitada põhjused , miks see või teine asi on teisiti . </s> <s> Alles seejärel tahtis ta maha istuda ning järele mõtelda , kas taastada endine olukord või mitte . </s> </p></div2><div2 type="alaosa">
<p> <s> Leidus poeglaps , kes ütles kohe pärast sündimist oma esimesed sõnad . </s> <s> Need olid : </s> </p>
<p> <s> " Ah , ma olen nii tüdinud sellest maailmast ! " </s> </p></div2><div2 type="alaosa">
<p> <s> " Ma saan aru , igal inimesel võivad olla oma huvid ja kalduvused , aga ikkagi on huvitav kuulda , kuidas keegi oma hobi põhjendab ja õigustab . </s> <s> Ütle näiteks sina , miks sa lööd külge igale naisterahvale , kes su vaatevälja ilmub ? " </s> </p>
<p> <s> " Alguses ei teadnud ma seda ise ka , see oli alateadlik tarkus . </s> <s> Aga nüüd arvan ma nii , et kui ma saan vanemaks , siis on inimeste seas liikudes tore peaaegu igas seltskonnas kohata daami , kellele ma olen kunagi külge löönud . </s> <s> See oleks nii lohutav , sest ma olen ju häbeliku loomuga ning mul oleks vanamehena raske uusi tutvusi sobitada ... " </s> </p></div2><div2 type="alaosa">
<p> <s> Tolm kattis kõik asjad , langes ka inimeste südamele . </s> </p>
<p> <s> Algas arglik vihmasadu . </s> <s> Esimesed tillukesed piisad kohtasid maapinnal tolmuteri . </s> <s> Nad pidasid end sugulasteks ning alustasid vestlust . </s> </p>
<p> <s> Tolm rääkis oma saavutustest ning ka inimeste südamest . </s> </p>
<p> <s> Sellest vestlusest saigi alguse vihmapiiskade salasoov pesta inimeste süda tolmust puhtaks . </s> </p></div2><div2 type="alaosa">
<p> <s> " Ma armastan kogu inimkonda , sina oled üks osa sellest ! ... " </s> </p></div2><div2 type="alaosa">
<p> <s> " Ei ole kohmakamat looma , kui seda on inimene . </s> <s> Miks just temast sai looduse kamandaja ? " </s> </p>
<p> <s> " Kohmakuse pärast saigi , ta pidi seda kuidagi kompenseerima ... " </s> </p></div2><div2 type="alaosa">
<p> <s> Hommikul teatas naine Norbertile : </s> </p>
<p> <s> " Öösel on sadanud lund ja harakas kargleb lumel . " </s> </p>
<p> <s> Norbert ainult nohises . </s> </p>
<p> <s> " Ma näen , et sa ei usu mind . </s> <s> Lükka kardin kõrvale ja vaata . " </s> </p>
<p> <s> " Milleks ? " ütles Norbert , " Praegu on juulikuu ja mingit lund ei saa olla . " </s> </p>
<p> <s> " Ei , kullake , detsember on , vaata kalendrit ! " </s> </p>
<p> <s> " Kas ma tõesti nii kaua magasin , " imestas nüüd Norbert . </s> </p></div2><div2 type="alaosa">
<p> <s> Nõid seisis aurava katla ääres ning nimetas järjest oma vihaaluse kõiki kehaosi , mis selle nimetamisega pidid otsekui katlasse langema ja hävitatud saama . </s> <s> Vaid vasaku jala kannakõõluse unustas nõid nimetamata , aga just sinna oli vihaaluse hing peitu pugenud . </s> <s> Nii ta pääseski . </s> </p></div2><div2 type="alaosa">
<p> <s> Tänaval , päise päeva ajal astus Norberti juurde võõras ning ütles : </s> </p>
<p> <s> " Õnnista mind ! " </s> </p>
<p> <s> " Mina ei ole ju vaimulik , " ütles Norbert imestunult . </s> </p>
<p> <s> " See ei ole tähtis , õnnista ikka ! " </s> </p>
<p> <s> " Miks just mina ? " </s> </p>
<p> <s> " Ära küsi , õnnista , kui sinult palutakse ! " </s> </p>
<p> <s> " Mis sul siis on ees või seljataga , võõras , et sind ükskõik kes õnnistama peab ? " </s> </p>
<p> <s> " Kas see on nii tähtis ? </s> <s> Ma ei soovi ju sinult kohtuotsust , vaid õnnistust . </s> <s> Ära ole ihnus . " </s> </p>
<p> <s> Hetkelise inspiratsiooni ajel õnnistas siis Norbert võõrast , aga pärast oli tal terve päeva tunne , otsekui oleks ta midagi endast ära andnud ja teadmata , milleks . </s> </p></div2><div2 type="alaosa">
<p> <s> " Ma vaatan , et sa oled tubli , teed vahetpidamata tööd . </s> <s> Mina saan kirjutada ainult siis , kui tähtaeg ähvardavalt peale rõhub . " </s> </p>
<p> <s> " Mina samuti . " </s> </p>
<p> <s> " Mis tähtaeg sinul siis on , kui sa teed niiöelda vabaloomingut , kirjutad jutte ja mitte teaduslikke artikleid . " </s> </p>
<p> <s> " Eks ikka see tähtaeg , mis meil kõigil ükskord kätte jõuab ... " </s> </p></div2><div2 type="alaosa">
<p> <s> Kevadised puud olid veel raagus , aga juba pakatasid pungad ja näitasid rohelist . </s> <s> Oli lootuste aeg , haralised võrad vastu sinitaevast ei sisendanud nukrust nagu see oli tavaline sügisel . </s> </p>
<p> <s> " Mis peab tulema , ei jää tulemata , " lausus naeratav puu oma naabrile . </s> </p>
<p> <s> " Aga kui vahepeal midagi juhtub ? " küsis too õrritavalt , ilma et oleks kuulnud vinguva mootorsae lähenemist . </s> </p>
<p> <s> Saatus tundus kevadel kuidagi eriti lähedal olevat . </s> </p></div2><div2 type="alaosa">
<p> <s> Kiriku sihvakas torn heitis varju üle ümbruse . </s> <s> Eriti kaugele ulatus see varahommikul ja hilisõhtul . </s> <s> Torn aga lasi aeg-ajalt helistada kella , mis lausus vabandavalt : </s> </p>
<p> <s> " Ärge kartke mu musta varju puudutust , päike tahab nii ... " </s> </p></div2><div2 type="alaosa">
<p> <s> Väikelinnas püstitati suurmehele ausammas . </s> <s> Sambal kujutatu oli poolteist sajandit tagasi selles linnas – siis oli see veel küla – sündinud ja kohalikud inimesed ei teadnud midagi temast ega temaga seonduvast . </s> <s> Nad kogunesid kuju juurde ja keegi naljahammas lausus : </s> </p>
<p> <s> " Kui sellele värgile siin paneks tiivad külge ja hammasrattad sisse , siis saaks sellest ehk tuuleveski . " </s> </p></div2><div2 type="alaosa">
<p> <s> " Miks sa vait oled , kui mina sind sõiman ? " </s> </p>
<p> <s> " Ma lihtsalt ootan . " </s> </p>
<p> <s> " Mida ? </s> <s> Kas seda , et mina kah vait jääksin ? " </s> </p>
<p> <s> " Ei . </s> <s> Ma ootan seda , et su hääl aja seinalt mitmekordselt tagasi põrkuks ja ikka mahedamaks muutuks . " </s> </p>
<p> <s> " Seda ma arvasin , et sa ootad mu surma ... " </s> </p></div2><div2 type="alaosa">
<p> <s> Naine surus huuled mehe väsinud laubale ja ta silmist voolasid pisarad . </s> <s> Need olid kuumad ja soolased ning tekitasid mehele ebamugavust . </s> <s> Too ütles : </s> </p>
<p> <s> " Ära nüüd enam nuta , mul on juba parem . " </s> </p>
<p> <s> Naine sosistas : </s> </p>
<p> <s> " Ma nutan natuke veel , et sul päris hea hakkaks . " </s> </p></div2><div2 type="alaosa">
<p> <s> " Sa oled alati uus ja huvitav . " </s> </p>
<p> <s> " Sa tahad sellega öelda , et oled minust tüdinud . " </s> </p>
<p> <s> " Kuidas nii ? " </s> </p>
<p> <s> " Kui tüdisid sellest , milline ma olin eile , siis tüdid ka sellest , milline olen täna . </s> <s> Mul pole mõtetki uus ja huvitav olla ... " </s> </p></div2><div2 type="alaosa">
<p> <s> Seal , kus raudtee vasakule pöördus , ütles vasakpoolne rööbas : </s> </p>
<p> <s> " Ma lähen nüüd omateed . " </s> </p>
<p> <s> " Eks ma pean siis kaasa tulema , " torises parempoolne rööbas . </s> </p>
<p> <s> Aga paremale pööraval kurvil küsis ta teise käest võidukalt : </s> </p>
<p> <s> " Noh , mis sa sellest minekust nüüd arvad ? " </s> </p>
<p> <s> Vasakpoolne vaikis ja ootas oma tundi . </s> </p>
<p> <s> Kui tee kulges pikka aega nöörsirgelt , siis oli neil igav . </s> </p></div2><div2 type="alaosa">
<p> <s> Kolm töömeest täitsid kraavi kruusaga . </s> <s> Mööda teed tuli loivates hulkur . </s> <s> Ta istus meeste juurde maha ning silmitses ainiti välkuvaid labidaid . </s> <s> Mehed ei lasknud ennast sellest häirida , kuid lõpuks lausus üks nendest siiski : </s> </p>
<p> <s> " Näha , et see pole iialgi labidat peos hoidnud , aga teiste tööd oskab hea himuga vaadata küll . " </s> </p>
<p> <s> Taas kühveldati kruusa vaikides , kuni hulkur end ohates püsti ajas ning meestele hüvastijätuks lausus : </s> </p>
<p> <s> " Kraavi täita on palju kergem kui oma elu täita . " </s> </p></div2><div2 type="alaosa">
<p> <s> See oli vanasti . </s> <s> Nüüd on teisiti . </s> </p>
<p> <s> Tookord arvati , et tarkus kandub mööda keha laiali verega . </s> <s> Et rõhutada kõrge aukandja kõiktarkust , värviti tema veresooned siniseks . </s> <s> Kellel oli rohkem siniseid sooni , see oli targem . </s> <s> Ilmselt aga polnud olemas nii tarka komisjoni , kes teiste tarkust oleks suutnud täpselt määrata , seepärast võeti aluseks muud näitajad . </s> </p>
<p> <s> Igatahes sai pintsli ja värvipoti abil ära määrata , kellel on õigus teisele õpetussõnu jagada . </s> <s> Nüüd kasutatakse selleks hoopis kavalamaid võtteid . </s> </p></div2><div2 type="alaosa">
<p> <s> Lõkke ääres istus rändur ja puhus aina leeki suuremaks . </s> </p>
<p> <s> " Tuld küllalt , jäta järele ! " kraaksatas talle kaaren puuoksalt . </s> </p>
<p> <s> " Lõkkes on tuld küllalt , " selgitas mees linnule , " aga mina puhun selviisil lõkkele oma hingeleeki . " </s> </p></div2><div2 type="alaosa">
<p> <s> Välk vaatas pilve seest maapealset elu ning valinud koha välja , hakkas allapoole liikuma , kuid tardus siis äkki paigale . </s> </p>
<p> <s> " See on loomuvastane , et sa paigal seisad , kuidas ma nüüd müristada saan , " sosistas talle kõu . </s> </p>
<p> <s> " Kui sa vaatad , mis seal maa peal toimub , läheb sul igasugune müristamise tahtmine üle , " vastas välk ega liikunud paigast . </s> </p>
<p> <s> Seisab seal tänapäevani ja taevas vaikib . </s> </p></div2><div2 type="alaosa">
<p> <s> " Miks sa käitud alati ja igas seltskonnas vastupidiselt juurdunud tavadele ? " </s> </p>
<p> <s> " Keegi peab ju katsetama . </s> <s> Kasvõi selleks , et saadaks aru , et juurdunud tavad on parimad . " </s> </p>
<p> <s> " Nii et sa nagu ohverdaksid ennast või nii ? " </s> </p>
<p> <s> " Võibolla mõni uus komme lööb läbi kah . " </s> </p>
<p> <s> " Oled sa siis oma eksperimentidest ka mingeid järeldusi teinud ? " </s> </p>
<p> <s> " Ei , selleks pole mul mahti , mõtlen uusi tempe välja . </s> <s> Järeldusi las teevad teised . " </s> </p>
<p> <s> " Noh , kui sa just hukkamõistu järelduseks pead ... " </s> </p>
<p> <s> " Miks mitte , hukkamõist on vägagi konstruktiivne lähenemine ... " </s> </p></div2><div2 type="alaosa">
<p> <s> Ema istus lagedas stepis , surev laps põlvedel . </s> <s> Ta oli nii väsinud , et ei suutnud edasi minna . </s> <s> Ja minna polnud õigupoolest kuhugi . </s> <s> Kusagil ei teadnud ta ootavat abi . </s> </p>
<p> <s> Ta surus lapse vastu rindu ning lootis , et viimased jõuraasukesed temast voolavad lapsesse ja leevendavad ta piinu . </s> </p>
<p> <s> Kui ema väsimusest ja pingest suikus , ilmus kohale must lind , kes ütles : </s> </p>
<p> <s> " Ära piina ennast , jäta laps mulle . " </s> </p>
<p> <s> Ema ärkas seepeale ning virutas mättaga suunas , kus ta lindu oli näinud . </s> <s> Seda seal ometi polnud . </s> </p>
<p> <s> Kui ta uuesti suigatas , ilmus lind taas . </s> </p>
<p> <s> " Kas ussid maa sees on sulle armsamad kui mina ? " krooksus lind . </s> </p>
<p> <s> Naine teadis , et mättaga virutamisest pole kasu , ajas end vaevaga püsti ning läks , hõõguv laps süles . </s> </p>
<p> <s> Kuni ta liikus , ei saanud see häbematu lind vähemasti ligi tulla ... </s> </p></div2><div2 type="alaosa">
<p> <s> " Miks viimasel ajal ingleid näha ei ole ? " </s> </p>
<p> <s> " Aga sellepärast , et nad on enesega väga rahul ja sellest paksuks läinud , nad ei suuda enam lennata . " </s> </p>
<p> <s> " Miks nad siis enesega rahul on , kui kõik maailm on hädasid täis ? " </s> </p>
<p> <s> " Inimesed peavad teadma , et inglitena saaksid nad muretud olla . </s> <s> See teadmine aitab leevendada nende olemasolevaid muresid . " </s> </p></div2><div2 type="alaosa">
<p> <s> Noormees seisis eksamikomisjoni ees ning alustas oma sõnavõttu järgmiselt : </s> </p>
<p> <s> " Igas inimeses domineerib kas loov või interpreteeriv alge . </s> <s> Mina leiutan meelsamini jalgratast kui parandan autot . </s> <s> Valemid , mida ma järgnevalt esitan , võivad tunduda harjumatutena , aga neil on üks väärtus – võibolla kellegi meelest küll küsitav väärtus -ma olen need iseseisvalt tuletanud ... " </s> </p>
<p> <s> Kuigi eksamineerijad ei tundnud noormehe esitatud valemites ära neid valemeid , mida nad semestri jooksul olid tahvlile maalinud , meenutasid nad teda kuulates omaenese noorust . </s> <s> Mis sellest , et mõne puhul oli see vaid kujutluslik . </s> </p></div2><div2 type="alaosa">
<p> <s> Vanas puumajas elas kaks peret . </s> <s> Kooliõpetaja oma laste ja lihtsa , kuid elurõõmsa naisega ning üksildane kirjanik . </s> <s> Ühel sügisesel päeval otsustasid linnavõimud maja kui inetu ja ohtliku lobudiku lammutada , elanikele aga pakuti korterid uutes majades . </s> <s> Need asusid teine teises linna otsas . </s> <s> Viimasel õhtul enne kolimist istusid naabrid ühiselt nostalgilisel söömaajal ning kooliõpetaja ütles : </s> </p>
<p> <s> " Jah , kahju on , et peame nüüd lahku minema . </s> <s> Aga ma võin öelda , et te olete oma kirjatükkidega meile väga palju andnud . " </s> </p>
<p> <s> Kirjanik vastas : </s> </p>
<p> <s> " Seda , mida teie minule olete andnud , on võrratult enam . </s> <s> Palju detaile , ütlusi , tundetoone oma kirjutistes olen ma just teilt ammutanud , aga nendest veel olulisem on see rõõm , mida ma teie toredat perekonda jälgides olen tundnud , ja küllap see positiivne tunne avaldub ka mu siin majas kirjutatud teostes . " </s> </p>
<p> <s> Naabritele need sõnad meeldisid , kuigi nad polnud ennast üheski kirjutises ära tundnud . </s> </p>
<p> <s> Kooliõpetaja ütles pärast mõningast vaikimist : </s> </p>
<p> <s> " Meie saame ka edaspidi teie teoseid nautida , aga teie ei tea meie elust siis enam midagi ... " </s> </p>
<p> <s> Kirjanik naeratas . </s> </p>
<p> <s> " Milleks mul siis kujutlusvõime on ... " </s> </p></div2><div2 type="alaosa">
<p> <s> " Sa oled nii tugev , ma ei saa sulle iialgi vastu , " sosistas naine mehele . </s> </p>
<p> <s> " Miks sa siis üldse rabeled ? " </s> </p>
<p> <s> " Et su jõudu tunda ! " </s> </p></div2><div2 type="alaosa">
<p> <s> " Kas pole need imelised käed ! </s> <s> Nad on terve elu tõstnud ja kandnud asju , hoidnud ja muutnud neid , võibolla tervet kümnendikku maailmast on nad puudutanud . </s> <s> Kõrged mäed ja suured metsad on neid käsi kombanud , meri on nende soojust enesega kaasa viinud . </s> <s> Aga kõige imelisem on see , et neid kuldseid käsi kamandab kuldne süda ... " </s> </p></div2><div2 type="alaosa">
<p> <s> " Nagu lõpmatuse osa on lõpmatus , nii pole ka viivuks pikendatud elul hinnamäära ... </s> <s> Just siis , kui on tegemist oma , mitte teiste eluga ... " </s> </p></div2><div2 type="alaosa">
<p> <s> Mees pelgas , et taevatähed tahavad teda oma kiirtega maa külge naelutada , ning seepärast veetis ta selge taevaga öist aega meres ujudes . </s> </p>
<p> <s> Kui ta puhkas parajasti selili veepinnal , pilgutas üks tähtedest talle silma ning küsis : </s> </p>
<p> <s> " Mida sa seal teed ? " </s> </p>
<p> <s> " Otsin vett , " vastas mees . </s> </p></div2><div2 type="alaosa">
<p> <s> " Negatiivse ellusuhtumisega inimese komöödia kujuneb tragöödiaks , positiivne inimene aga muudab ka tragöödia komöödiaks ... " </s> </p>
<p> <s> " Kuid kõige pikemad on ju antraktid ... " </s> </p></div2><div2 type="alaosa">
<p> <s> Norbert istus üksinda rõdul ja tundis äkki lihaküpsetamise lõhna . </s> </p>
<p> <s> " Ütle , lõhn , kas sa tulid mind otsima ? " küsis Norbert lootusrikkalt . </s> </p>
<p> <s> Lõhn keerles nõustumise märgiks ümber Norberti ninasõõrmete . </s> </p>
<p> <s> " Ütle veel , kas ma arvan õigesti , et Norbertine on see , kes liha küpsetab ? " </s> </p>
<p> <s> Uus ja tugevam lõhnaiil kinnitas mehe oletust . </s> </p>
<p> <s> " Pean minema ja uurima ! " hõiskas Norbert ning sukeldus lõhnapilvedesse . </s> </p>
<p> <s> Nüüd hõljus lõhn üksinda rõdul ja oli tähtis oma käskjala-ametis . </s> </p></div2><div2 type="alaosa">
<p> <s> " Öö värskendab lilli ja inimesi , aga nad ei pea selle peale mõtlema . </s> <s> Nad ei pea mõtlema , mida selle värskusega peale hakata , kuidas uuesti närbuda ... " </s> </p></div2><div2 type="alaosa">
<p> <s> " Kuidas välk sünnib , see on kindlaks tehtud , aga miks ta üldse looduses olemas on , sellele pole siiski ühest vastust . </s> <s> Üks oletus on selline : on tarvis üheks viivuks läbi valgustada maailma , et mitmed asjad temas selgemaks saaksid . </s> <s> Tänu hetkelistele sähvatustele on ühed ärganud usule , teised hakanud armastama maailma , kolmandad ära tundnud oma saatuse , neljandad näinud naabritüdrukus inglit , viiendad teinud teadusliku avastuse . </s> <s> Näete , ma loendan ju vaid toredaid asju , mis on selle kõrval mõni hirmunud lapsesilm , värisev hirv padrikus või söestunud puu ... " </s> </p></div2><div2 type="alaosa">
<p> <s> " Kas üheküürulisest kaamelist on võimalik teha kaheküürulist ? " </s> </p>
<p> <s> " Väga lihtsalt . </s> <s> Lõika küüru keskelt tükk välja . " </s> </p>
<p> <s> " Aga kaheküürulisest üheküürulist ? " </s> </p>
<p> <s> " Veel lihtsam . </s> <s> Pane see välja lõigatud tükk kahe küüru vahele . " </s> </p>
<p> <s> Ja mis loomakaitseselts sellest jutust arvab ? </s> </p></div2><div2 type="alaosa">
<p> <s> Mees oli hull vabaduse järele . </s> <s> Ta proovis mitmeid selle variante , aga igaüks neist oli seotud mingi ebamugavusega . </s> <s> Siis jõudis ta järelduse , et vabaduse annab varanduslik kindlustatus . </s> <s> Ta asus mammonat orjama . </s> <s> Ehitas raudse aida ning kogus varanduse sinna sisse . </s> <s> Kui ait sai puupüsti täis , jäi veel vaid ukse alla vaba platsike , kus sai kuidagiviisi püsti seista . </s> <s> Mees läks aita , pani ukse seest lukku ja pärast seda ei ole teda enam nähtud . </s> <s> Võimalik , et ta naudib seal oma vabadust . </s> </p></div2><div2 type="alaosa">
<p> <s> Noor kask kasvas välja vana männi juurte vahelt . </s> <s> Sirgudes põimis ta end ümber männi tüve , sest muud võimalust ei olnud . </s> <s> Mõni ütles , et vaat kus kaunis abielu . </s> <s> Teine arvas , et see on hoopis võitlus eluruumi pärast ja kolmas lausus , et mis seal vahet . </s> </p></div2><div2 type="alaosa">
<p> <s> Võimalik , et tütarlaps oli ullike . </s> <s> Ta korjas aasalt lilli , punus nendest pärgasid ja sidus neid kimpudeks . </s> <s> Ladus siis need tolmuse tee veerde suurele kivile ning ise istus kivi kõrvale ootama . </s> </p>
<p> <s> Mitmed möödujad peatasid oma sõidukid kivi kohal , võtsid sellelt kimbu või pärja ning sõitsid edasi , heitmata tütarlapsele pilkugi . </s> <s> Aga tollel oli tunne , nagu võtnuks igaüks neist ära kübekese tema süütusest . </s> </p>
<p> <s> Üks suurejooneline onkel , kes lillekimbu haaras , pani kivile vaskmündi . </s> <s> Tütarlaps viis mündi aasale lillede keskele ja ütles neile : </s> </p>
<p> <s> " See saadeti teile , aga ma ei tea , mida te sellega peale hakkate . " </s> </p>
<p> <s> Seepeale ruttas ta tee äärde tagasi ning istus ootama , kes võtab oma tõlda lillede asemel tema , kimpuköitja ning pärjapunuja ... </s> </p></div2><div2 type="alaosa">
<p> <s> " Ma ei eemaldu sinust seepärast , et ei talu jällenägemise rõõmu . </s> <s> See tunne on teeseldud , sest rõõm on enamasti läbi kulutatud enne kohtumist . </s> <s> Isegi lahkumine on talutavam , kui see ei veni liiga pikale . </s> <s> Ma lahkun sinu juurest vaid unenägudesse , aga sealgi pole ma vaba , sest ühtelugu ilmuvad seal nähtavale ahelad , millega sa mind oled köitnud ja mida päeval tähele ei pane . </s> <s> Hommikul seisad sa minu ees endisena . </s> <s> Päeva jooksul võid sa muutuda kuipalju tahes , aga hommikul oled ikka sama . </s> <s> Kui sa minust ära tüdined , siis tea , et maailmas pole asju , millest sa ei tüdineks . </s> <s> Ei tahaks uskuda , et just mina olen kõige põgusam nende seas ... " </s> </p></div2><div2 type="alaosa">
<p> <s> " Kellele on vaja su avameelsust ! </s> <s> See tekitab vaid ebamugavust teistele , sunnib neid avameelsele kuulamisele , aga avameelselt kuulata on veel raskem kui avameelselt rääkida . </s> <s> Kuuldu jääb kui mustus külge , kui sa võtad seda tõsiselt . </s> <s> Mustus ongi ju vaid see , millesse usutakse , mida võetakse tõsiselt . </s> <s> Ja kui teine on su avameelsuse vastu võtnud , siis maksab ta selle eest tingimata kellelegi kolmandale kätte oma avameelsusega ... " </s> </p>
<p> <s> " Kas jutt on kunstist või ? ... " </s> </p></div2><div2 type="alaosa">
<p> <s> Mees seisis kõrgel kaldal . </s> <s> Selja taga oli hõre männimets , ees orus jõgi , selle taga mööda lagendikku laiali pillatud pajupuhmad . </s> <s> Kaugemal luha lõpus kerkis üksik küngas , mis oli otsekui küngaste rändel sinna ainsana maha jäänud . </s> </p>
<p> <s> Hämaruse hakul tõusis jõest paks udu , see kerkis ikka kõrgemale ning uputas mehe enese sisse . </s> <s> Kõik sai üheks , mets ja niit . </s> </p>
<p> <s> Mees haaras kinni pea kohal kiikuvast õlekõrrest , jalad kerkisid maast lahti , ta tegi kätega paar otsivat liigutust ning tundis , kuidas ta ujub udu sees . </s> <s> Ta sujus üle jõe , üle pajusaarte ning põrkas lõpuks peaga vastu küngast , mida polnud õigel hetkel märganud . </s> <s> Saadud löögist kukkus ta oimetuna maha , uppus uttu . </s> </p>
<p> <s> Aga kui ta toibus , paistis päike . </s> <s> Mees kompas muhku peas , kuid polnud pahane künkale , mis kõrgus kui saladus luha kohal ja mille kallakul ta lamanud oli . </s> <s> Ta ütles : </s> </p>
<p> <s> " Kui poleks udu olnud , poleks ma üle märja luha sinu juurde pääsenud . " </s> </p>
<p> <s> Küngas vaikis , ta ei mõistnud seda keelt . </s> <s> Või oli ta kokkupõrkest saadud löögist ikka veel oimetu . </s> </p>
<p> <s> ... See oli kuulus küngas , ümberkaudsed elanikud tundsid teda . </s> <s> Kui mees piibu tossama pani , tõusis künka tagant suitsu ja elanikud arvasid , et nende vulkaanikene on jälle tegevusele ärganud . </s> </p></div2><div2 type="alaosa">
<p> <s> Haljas mõõk helkles kuupaistel ja palus maharaiutud peadel öelda , kui ilus ta on . </s> </p>
<p> <s> Aga need olid vaenulikult vait . </s> </p>
<p> <s> " Paras , et ma nad maha raiusin , " mõtles mõõk , " kui nad millestki aru ei saa ja midagi öelda ei oska . " </s> </p></div2><div2 type="alaosa">
<p> <s> " Mis mõte oleks kogu sellel looduse ilul , kui mina seda ei näeks ! " </s> </p>
<p> <s> Nii mõtleb ju enamik inimesi . </s> </p></div2><div2 type="alaosa">
<p> <s> Just eile hommikul oli ta jätnud ühe olulise asja tegemata . </s> <s> Seepärast üritas ta liikuda Maakera pöörlemise suunas nii kiiresti , et eilne hommik kinni püüda . </s> <s> Kahjuks oli veel hobuveokite ajastu ... </s> </p></div2><div2 type="alaosa">
<p> <s> " Selleks , et ma su jutust aru saaksin , pean iga su mõtte tõlkima omaenese keelde , see tähendab sobitama ta oma mõtete süsteemi . </s> <s> Järelikult ka väga tähelepanelikul kuulamisel ja kiire mõtlemise korral saan kinni püüda su jutust vaid üle lause , vahepeal tegelen tõlkimise ja sobitamisega ... " </s> </p>
<p> <s> " Oota , pea kinni , sa räägid juba teist lauset järjest ... " </s> </p></div2><div2 type="alaosa">
<p> <s> Ühel päeval tahtis ta mõõta oma olemasolevaid teadmisi . </s> <s> Ta ladus need virna ning kandis tabelitesse . </s> <s> Kui ta seda oli hoolikalt teinud , sai ka mõni mitteteadmine teadmiseks . </s> <s> Ta nimetas seda siis avastuseks . </s> </p>
<p> <s> Tuli sõber ja ütles : </s> </p>
<p> <s> " Viidad aega . </s> <s> Uuri parem raamatuid ja kogu uusi teadmisi . " </s> </p>
<p> <s> " Vaata neid avastusi , " vaidles tema , " need sündisid mitteteadmisest . </s> <s> Milleks ma uurin teiste avastusi , parem avastan ise . </s> <s> Võid sinagi , kui soovid , neid minu avastusi uurida ... " </s> </p></div2><div2 type="alaosa">
<p> <s> Plaatanipuu all istus vana naine ning jahvatas pika torukujulise veski sees kohviube . </s> <s> Tema ees pannil kuuma liiva sees seisid päevi näinud pika varrega metallkopsikud , millest auras välja kohvi hing . </s> <s> Naine müüs kanget jooki soovijatele ning need said vähese raha eest mõneks hetkeks õnnelikuks . </s> </p>
<p> <s> Naise juurde astus hallipäine härrasmees , nuusutas kohvianumatest tõusvat lõhna ning ütles : </s> </p>
<p> <s> " Teadlased eristavad kohvi lõhnas ligikaudu neljakümmet komponenti . </s> <s> Minule , lihtsurelikule , on kohvi lõhn ikka kohvi lõhn , kuigi iga sordi ja valmistamisviisi puhul mõnevõrra erinev . </s> <s> Aga öelge mulle , milliseid kohvi lõhnu tunnete teie kui sellel alal töötaja ? " </s> </p>
<p> <s> Naine ei vaadanud mehe poole , kuid pomises siiski vastata : </s> </p>
<p> <s> " Selles lõhnas on kaugete maade unistusi , on kohvipuude lootusi oma liiki jätkata , on korjajate ning töötlejate higi , on maitsjate eelaimuse mõnu ja kaubitsejate hõbedakõlinat . </s> <s> Minule tähendab kohvi lõhn pikka tööpäeva , teile aga targutusi . </s> <s> Võtke tass ja minge oma teed ... " </s> </p></div2><div2 type="alaosa">
<p> <s> " Miks te vaatate mind , võõrast inimest ? " </s> </p>
<p> <s> " Ma ei tea küll teie nime , aga mu silmad juba tunnevad teid . </s> <s> Ja mu süda peksleb ärevalt , sest aimab tulevikku , ja veri ütleb teile juba " sina " ... " </s> </p></div2><div2 type="alaosa">
<p> <s> Metsatööliste väikeses seltskonnas oli mees , kes alati vaikis . </s> <s> Aeg-ajalt küsisid teised , miks ta midagi ei räägi . </s> <s> Kord vastas ta nõnda : </s> </p>
<p> <s> " Mets on nii ilus , see ei vaja sõnu . " </s> </p>
<p> <s> Teisel korral ütles : </s> </p>
<p> <s> " Kurb olen . " </s> </p>
<p> <s> " Mille pärast ? " küsisid teised . </s> </p>
<p> <s> " Elu pärast , " vastas tema ja ei rohkemat . </s> </p>
<p> <s> Kolmandal korral andis ta niisuguse seletuse : </s> </p>
<p> <s> " Olen enesega rahul . </s> <s> Sõnad võivad selle tunde hävitada . " </s> </p>
<p> <s> Enamasti aga oli ta nii süvenenud , et ei vastanud pärimise peale midagi . </s> </p>
<p> <s> Siis jäi see kaaslastele mõistatada , millise tunde mõjul ta seekord vaikis . </s> </p></div2><div2 type="alaosa">
<p> <s> Suitsusammas korstna kohal jäi äkki seisma . </s> </p>
<p> <s> " Tahan olla igavene ! " hüüdis ta . </s> </p>
<p> <s> " Oi kui igav , " haigutas seepeale ülemine korstnakivi . </s> </p>
<p> <s> Ta oli juba võrdlemisi murenenud . </s> </p></div2><div2 type="alaosa">
<p> <s> " Elu ei muutu paremaks ja sina ei saa nooremaks , miks sa siis alatasa lõbus oled , nalja viskad ja niisama lustiks luiskad ? " </s> </p>
<p> <s> " Just sellepärast , mis sa ütlesid . " </s> </p>
<p> <s> " Mõtle vähemasti surma peale ! " </s> </p>
<p> <s> " Seda ma ju teengi : millal ma veel saan lõbus olla kui mitte elu ajal ? " </s> </p></div2><div2 type="alaosa">
<p> <s> Keegi oli viinud kristallvaasi kivi peale , mis seisis keset võilillevälja , ning sellesse torganud kõiga uhkema võililledest . </s> <s> Selle õie kuningapõli kestis aga napilt kaks päeva , siis oli ta närtsinud . </s> <s> Teised võililled õitsesid edasi . </s> </p>
<p> <s> Kas seda too vaasi viija oligi tahtnud tõestada ? </s> </p></div2><div2 type="alaosa">
<p> <s> Võõras , kes külla oli saabunud , kõndis ringi , üks käsi kogu aeg rusikas . </s> <s> Külaelanikud arvasid , et ta peab nende peale viha või talitseb oma jõuetust . </s> <s> Kui temalt selle kohta sõbralikult aru päriti , vastas ta nõnda : </s> </p>
<p> <s> " Mul on siin peotäis kodumaa mulda . </s> <s> See on väga hea ning viljarikas muld , see annab mulle jõudu . " </s> </p>
<p> <s> Kohalik muld oli tõepoolest kehv ja toidulauaga oli pidevalt muret , aga külaelanikud pidasid võõrast oma mullapeotäiega siiski veidrikuks : selle piskuga ju oma pead ei toida ... </s> </p></div2><div2 type="alaosa">
<p> <s> Hall elu võtab pea halliks . </s> </p>
<p> <s> Lapsed kiirustavad elada , enne kui see juhtub . </s> <s> Neil on salaliit päikesega , kuid suurema osa kirkust ammutavad nad enese seest . </s> </p></div2><div2 type="alaosa">
<p> <s> Kõrge kalju peal seisis vana maakividest loss . </s> <s> Uue aja ametnikud piidlesid seda mõnda aega ning ronisid siis üles , et nõuda lossielanikelt matriklit , kuhu nad oleksid uue viisi kohaselt sisse kantud . </s> <s> Või et leida vähemasti piibel , mille esilehel oleksid kõigi seal elanud hingeliste sünni- ja surmadaatumid kirjas . </s> </p>
<p> <s> Aga lossis polnud matriklit , kirja ega piibliraamatut . </s> <s> Vaid lossivaim kolistas kivistes käikudes ringi , ta teadis peast kõiki , kes lossis olid elanud ja mis nendega seal oli juhtunud . </s> </p>
<p> <s> Aga ametnikud ei saanud tema märkidest aru ning vahtisid tuima pilguga tühjusesse . </s> </p></div2><div2 type="alaosa">
<p> <s> Hädaliste kaebed põrkuvad vastu inimkoljusid ning paiskuvad õhuruumi tagasi . </s> </p>
<p> <s> Aga väike osa nendest tungib ka läbi luuseina ja vahest tõukab just see inimesi liikuma – kui omaenda hädad on nõrgad ega käivita mootorit . </s> </p></div2><div2 type="alaosa">
<p> <s> Kui mehelt päriti , miks tal hernehirmutis keset elutuba seisab , siis vastas ta nõnda : </s> </p>
<p> <s> " Põldu mul ei ole , mida lindude eest kaitsta , aga need tiivulised võivad läbi lahtise akna tuppa lennata . " </s> </p>
<p> <s> " Ja mida neil siin nokkida oleks ? " küsiti . </s> </p>
<p> <s> " Kes teab . </s> <s> Võibolla kirjatähti või siis mu teralisi mõtteid ... " </s> </p></div2><div2 type="alaosa">
<p> <s> Isa õpetas poega : </s> </p>
<p> <s> " Ära taha olla lamp , mis kiirgab teiste lampide seltsis . </s> <s> Seal on niigi ere valgus . </s> <s> Ole parem vaikne küünal , mis pimeduses paistab versta taha . " </s> </p>
<p> <s> " Aga kas ma üldse olen valgusallikas , " kahtles poeg , " võibolla peegeldan ma vaid võõrast valgust . " </s> </p>
<p> <s> " Nii puhas peegelpind sa ei ole , ikka on osa valgust aegade jooksul sinusse imbunud ja seda sa kiirgadki . " </s> </p></div2><div2 type="alaosa">
<p> <s> " Ma voolan üle veinist , " lausus karikas , " aga kui sa minust jood , siis voolad sina üle tunnetest . " </s> </p>
<p> <s> " Millistest tunnetest ? " küsis suu . </s> </p>
<p> <s> " Oleneb , millisest mu servast sa jood , " vastas karikas . </s> </p></div2><div2 type="alaosa">
<p> <s> Naine lõhnastas end uimastava vedelikuga , kui läks kohtumisele mehega , keda tahtis hullutada ... </s> <s> Aga kui mees oleks jäänud tulemata , kas siis oleks ta ise hullunud oma lõhnadest ? ... </s> </p></div2><div2 type="alaosa">
<p> <s> " Selgita mulle , mida on ühist ja mida erinevat mehe-naise armastuses ja armastuses Jumala vastu . " </s> </p>
<p> <s> " Ühist ehk seda , et mõlemas armastuses on palju salapära , kuid tegelikult puudub saladus . </s> <s> Mõlema armastuse puhul on tegemist kujutlusmängudega , kuid ka enese allutamisega ja lootusega toetusele ning jagamisele . </s> <s> Mõlemad armastused tingivad unustamist ja oma isekuse mahasurumist . </s> <s> Mõlemad armastused on pimedad ja kriitikavabad . </s> <s> Erinevat on nendes armastustes aga seda , et naine või mees on nähtaval , Jumal aga asub kusagil varjude taga , pimeduse põhjas . </s> <s> Mehe-naise armastus viib hingesidemete juurest kehalise läheduseni ja olmemurede jagamisele , Jumala-armastus jääb hingelisele ja vaimsele pinnale . </s> <s> Me peame pingutama , et saavutada armastuses lihtsust . </s> <s> Mehe-naise armastuses saabub see iseenesest ja võib lõpuks viia kustumiseni . </s> <s> Ka Jumala-armastuses on omad tõusud ja mõõnad , kuid tunnete vood on pikaldasemad . </s> <s> Näiliselt on mõlemal armastusel selged eesmärgid , kuid nendeni viivad teed on igal üksikul juhtumil erinevad ja need eripärad toidavad lõputult meie kujutlusi ... " </s> </p>
<p> <s> " Pea nüüd kinni ! </s> <s> Ma saan aru , et sa suudad veel pikalt jätkata , aga mina küll midagi selgemaks ei saa ... " </s> </p>
<p> <s> " Tead , mida ma sulle soovitan ? </s> <s> Lihtsalt armasta ja ära targuta ! " </s> </p>
<p> <s> " Targutasid ju sina ! " </s> </p>
<p> <s> " Ise palusid . " </s> </p></div2><div2 type="alaosa">
<p> <s> Vana karu oli nostalgilises meeleolus . </s> <s> Ta lebas , koon käppadel , kiirevoolulise jõekese kaldal ning vaatas , kuidas gorbuša tungib jõuliselt ülesvoolu . </s> <s> Ta oli mitmel aastal näinud , kuidas kala pärast kudemist loiuks jääb ning hukkub . </s> <s> Ta oli oma kiire käpaliigutusega neid kuhjade kaupa jõest välja õngitsenud ega olnud suutnud kõiki ära süüa . </s> <s> Vanaduses oli ta punase kala vastu ükskõikseks muutunud . </s> <s> Siiski ajas ta end urisedes tagakäppadele ja hüüdis : </s> </p>
<p> <s> " Lollid ! </s> <s> Kuhu te trügite läbi kärestike ja üles koskedest ! </s> <s> Hukkute ju pärast kudemist ! " </s> </p>
<p> <s> Karu kohal oksal hüples tsiitsitaja ning säutsus : </s> </p>
<p> <s> " Mis sa õiendad teiste kallal . </s> <s> Kui sulle loomusund midagi ei loe , ära siis ka talveunne heida ! ... " </s> </p></div2><div2 type="alaosa">
<p> <s> Kuningas tundis halvasti oma riiki , selle piire ja võimalusi . </s> <s> Just seepärast ihaldas ta aina vallutada uusi maid . </s> <s> Tahtis muuta oma impeeriumi nii keeruliseks , et ka teised sellest suuremat aru ei saaks . </s> </p></div2><div2 type="alaosa">
<p> <s> Juveliiri juurde tuli tütarlaps suure vääriskiviga . </s> <s> Ta palus see purustada neljakümneks tükiks ning tükkidest valmistada talle kaelakee . </s> </p>
<p> <s> " Kallis laps , kes siis vääriskivi tükeldab , " ütles talle vana juveliir . </s> <s> " Suur vääriskivi on haruldus , väikesi võib palju leida . " </s> </p>
<p> <s> " Aga mul on see üksainus ja ma soovin endale keed , " vastas talle tütarlaps . </s> </p>
<p> <s> Vanamees mõtles hetke ja rääkis siis : </s> </p>
<p> <s> " Mul on elus olnud mitu armastsut ja need kõik on kildudeks purunenud . </s> <s> Kui sa oskad vaadata , siis näed mu kaelas keed nendest kildudest . </s> <s> Kas sina ei tahaks , et sul oleks elus üks ja suur armastus ? </s> <s> Ma teen sellele vääriskivile ilusa ümbrise ning keti ja kanna seda kaelas kui saatuse haruldast kingitust ... " </s> </p></div2><div2 type="alaosa">
<p> <s> Poisike hüples maakamaral ja see kõmises vastu . </s> </p>
<p> <s> " Maa on minu pill ! " suurustas poisike . </s> </p></div2><div2 type="alaosa">
<p> <s> " Alguses me naersime koos ja naeruhelinad sõudsid üle meie kui taevased pilved . </s> <s> Siis me nutsime koos ja meie pisaratest moodustus järv . </s> <s> Me vajusime õnnelikult selle järve põhja . </s> <s> Seal all harisime üheskoos maad ja nägime vaeva . </s> <s> Meie õnn kestis tänu sellele , et olime ise enesele maailma valmistanud ... " </s> </p></div2><div2 type="alaosa">
<p> <s> Paarike oli leidnud õnnepaiga pehme metsa all ning elas seal üle igavikuhetke . </s> <s> Hirmsa jõuramisega lähenesid roomiktankid , mis harjutasid enesekaitset . </s> <s> Võimsad soomusmasinad purustasid oma teel kõik puud ja põõsad , aga paarike ei hoolinud nendest , sest neile oli loodus selleks hetkeks kinkinud surematuse ... </s> </p></div2><div2 type="alaosa">
<p> <s> Kui oled õnne pilgeni täis , jääb ka taevas sulle kitsaks . </s> <s> Sa põrkad ta piiride vastu ega tunne valu . </s> <s> Sulle ja su armastatule näib , et taevas kuulub vaid teile – ometi põrklevad seal oma joovastuses ringi ka kõik teised õnnelikud ... </s> </p></div2><div2 type="alaosa">
<p> <s> Mees sõudnud paadis . </s> <s> Linnud munenud paati munad . </s> <s> Mees lasknud munad nõuga vette ning hakanud nii ägedasti sõudma , et vesi keema läinud . </s> <s> Munad saanudki selmoel keedetud ja mees näljast päästetud . </s> <s> Kes ei taha , ärgu uskugu . </s> </p></div2><div2 type="alaosa">
<p> <s> " Kust sa võtad need laulud ? " </s> </p>
<p> <s> " Jumal saadab . " </s> </p>
<p> <s> " Aga sa laulad ju endast , mis temal sinuga asja . " </s> </p>
<p> <s> " Küsi tema käest , miks ta nii teeb . " </s> </p>
<p> <s> " Kas see kurbus ja rõõm , mis on su lauludes , on sinu või tema omad ? " </s> </p>
<p> <s> " Kui ma laulan , siis mul on tunne , nagu näeksin maailma tema silmadega . " </s> </p>
<p> <s> " Siis peaksid su laulud olema täiuslikud . " </s> </p>
<p> <s> " Seda ma ei tea , mina olen võibolla tema pisike ja natuke moonutatud projektsioon siinsesse maailma ja praegusesse aega ... " </s> </p></div2><div2 type="alaosa">
<p> <s> Vanamees leidis tolmuse tee veerest räbaldunud ja näljast nõrkenud kerjustüdruku . </s> <s> Ta kandis tüdruku kätel koju , kasis ja kosutas teda , ehtis ja õpetas . </s> <s> Tüdruk osutus imeliseks kaunitariks ja kuuldus temast levis laia maailma . </s> <s> Sealt saabusid üksteise järel printsid ja vägilased , et paluda tüdruku kätt . </s> </p>
<p> <s> Vanamees oli uhke , et tal oli nüüd kodus niisugune aare , ja ta polnud ka ihnur , ometi ei avanud ta koputajatele ust , vaid ütles neile , et valitsejanna pole veel valmis maailma ette astuma ... </s> </p></div2><div2 type="alaosa">
<p> <s> Lilled närtsivad armastusest . </s> </p>
<p> <s> Nimelt sellest , et neid armastatakse , sest nad ei talu palavaid kallistusi . </s> </p></div2><div2 type="alaosa">
<p> <s> Järve kaldal laulis keegi oma nukrust , sellest lõi vetepind värelema ning kandis nukruse üle järve , kus külitas suur kõrv . </s> <s> See raputas ennast ühtelugu , sest liiga palju võõrast nukrust kogunes ta sisse . </s> <s> Kõrv leidis , et ta polnud seesugust rünnakut kuidagi ära teeninud , pahandas koguni selle peale , et oli loodud kuulma ... </s> </p></div2><div2 type="alaosa">
<p> <s> Noormees joonistas pika kepi abil pilve peale pilti . </s> </p>
<p> <s> " Miks sa pilve peale sirgeldad , me ei näe ju sinna su joonistust , " öeldi talle . </s> </p>
<p> <s> " Just nimelt , " vastas noormees . </s> <s> " Ma ei soovigi , et keegi aru saaks , mis tunded minu seest piltidena väljuvad ... " </s> </p></div2><div2 type="alaosa">
<p> <s> Ta istus merekaldal ja vaatas liivale rulluvaid laineid . </s> <s> Õhtu oli sume ja täis tähendust . </s> </p>
<p> <s> " Ma täidan praegu kogu ilmaruumi , " mõtles ta , " aga miks on mu elul - nagu mingil näidendil - ühtelugu vaheajad ? ... " </s> </p></div2><div2 type="alaosa">
<p> <s> Linnuvanemad vaatasid hardunult ablast käopoega oma pesas ja arutlesid isekeskis : </s> </p>
<p> <s> " Kuidas küll meietaolistel tavalistel lindudel on niisugune vägev poeg munast välja koorunud ... " </s> </p>
<p> <s> Isalinnul oli küll vahel kahtlusi , et see suur muna polnud tema kaaslase munetud , aga ta ei söandanud seda ütelda . </s> </p>
<p> <s> " Nii vägevaid poegi sünnib meie liigile harva , " arutles emalind , " sellepärast peame leppima nende teiste ja väetimate hukuga ... " </s> </p></div2><div2 type="alaosa">
<p> <s> Lained rullusid üksteise järel liivale ja äkki jäi üks nendest kaldal istuja jalgade ette seisma . </s> <s> Ta sosistas : </s> </p>
<p> <s> " Seal kaugemal on merepõhjas üks aare , ma ise puudutasin seda . </s> <s> Mine ja too see ära ! " </s> </p>
<p> <s> Istuja ei vastanud . </s> <s> Laine tahtis juba tagasi merre minna , kuid jäi kuulatama . </s> <s> Ta kuulis vere lainetust istuja soontes ning selle seest sosinat : </s> </p>
<p> <s> " Aare on mu enese põues . </s> <s> Sellepärast ma siin istungi . " </s> </p></div2><div2 type="alaosa">
<p> <s> Ullikesel oli harjumuseks võtta maast kivikesi , puuoksi , kuivanud sõnnikut , sammalt , rohutuuste , mis just ette juhtus ja miskipärast tema tähelepanu köitis , ning vajutada vastu oma laupa , mille taga oli peidus tema haiguse kolle . </s> <s> Kohe pärast seda viskas ta võetu minema ning unustas selle . </s> </p>
<p> <s> Ühel päeval lõi ta pea selgeks ning ta nägi maailma nii , nagu normaalsed inimesed seda näevad . </s> <s> Ta ei muutunud sellest õnnelikumaks , kuid rõõmustas siiski ning tahtis teada , milline oli nende maast võetud asjade seas see imevahend , mis ta terveks oli ravinud . </s> <s> Ta hakkas läbi käima kohti , kus ta viimastel päevadel oli viibinud , võttis maast kõike , mis näppu puutus , ning uuris , püüdes meelde tuletada , kas ta just seda või teist asja oli omale vastu laupa surunud . </s> </p>
<p> <s> Maa oli täis ikka sedasama mis ennegi , imeravim pidi olema kõige tavalisem asi . </s> </p>
<p> <s> Väga ihkas ta teada , mis vahend see küll oli , sest ta oleks ka teistele tahtnud seda soovitada . </s> <s> Seepärast jätkas ta visalt otsinguid . </s> </p>
<p> <s> Tema praegune tegevus ei erinenud väliselt kuigivõrd eelmisest ning inimesed pidasid teda endiselt ullikeseks ... </s> </p></div2><div2 type="alaosa">
<p> <s> " Öö pakub varju ja kaitset , aga öö katva tiiva alla on pesa pununud ka hirm , mis päevasel ajal ennast näidata ei julge ... " </s> </p></div2><div2 type="alaosa">
<p> <s> Suve lõpul pillavad nad õielehed kõikeõgivasse mulda ning kõigutavad varre otsas tähtsalt oma seemnerikast kupart . </s> <s> Meil on ehk meel nukker lillede närbumisest , kuid teame , et järgmisel suvel need õitsevad taas . </s> </p>
<p> <s> Vahest kordume ka ise oma eluringides , aga kes on see , kes vaatab pealt meie nooruse ja vanaduse vaheldumist ? </s> <s> Ja kuidas oskaksime selle pealtvaataja mõtteid ja meeleolusid ära arvata , kui ta silmitseb meie maha langenud õielehti ning vaagib meie kuparde raskust ? ... </s> </p></div2><div2 type="alaosa">
<p> <s> Elas mees , kes oli murelik nagu me kõik . </s> <s> Ta tootis kaupa , vedas seda turule , vahetas eluks tarvilike kaupade vastu , jagas seda lähedastele ning vastutas paljude eest . </s> </p>
<p> <s> Ühel päeval nägi ta viirastust ning hakkas seda taga ajama . </s> <s> Mitte arvates , nagu oleks viirastuse tabamine talle erilist õnne toonud või tabamata jätmine õnnetust . </s> <s> Ta lihtsalt tundis , et see on ta kohus . </s> </p>
<p> <s> See oli keeruline ülesanne tema elus . </s> <s> Kõik muud mured jäid tagaplaanile , tootmine ja kaubavahetus . </s> <s> Ei olnud tal terves ilmas nüüd tõelisemat asja kui see viirastus , mille täpset kujugi tal polnud tollel nägemise hetkel õnnestunud kindlaks teha ... </s> </p></div2><div2 type="alaosa">
<p> <s> Üks mees uuristas umbjärve põhja . </s> <s> Ta sukeldus iga natukese aja tagant ning tuli siis puristades pinnale , peo muda täis . </s> <s> Inimesed küsisid temalt : </s> </p>
<p> <s> " Mida te sealt otsite ? " </s> </p>
<p> <s> " Ma olen teadlane , " vastas mees , " ma tahan iga asja puhul tõelise põhjani jõuda . " </s> </p></div2><div2 type="alaosa">
<p> <s> Kui sa pole kordagi näinud , et lillel võib olla inimese nägu , kas sa siis oled tõeliselt hoolinud lilledest ? </s> </p>
<p> <s> Kui sa ei näe , et paljud vastutulijatest on su kallima nägu , kas sa siis ikka armastad teda ? </s> </p>
<p> <s> Kui sa pole märganud , et sinu kujutluses tapetud inimene on su enese nägu , kas sa oled siis vähem mõrvar ? </s> </p></div2><div2 type="alaosa">
<p> <s> " Mina olen ööliblikas , sina oled leek ! </s> <s> Luba , ma palvetan enne , kui tulen ... " </s> </p></div2><div2 type="alaosa">
<p> <s> Tütarlaps sai vaevalt kolmteist , kui eraldus maailmast . </s> <s> Ta kogus mitmevärvilist kangast ning riputas palakad ümber aiapingi . </s> <s> Ta istus päevade kaupa sellel pingil , kuid aeg-ajalt sirutas ta oma hoolitsetud jala palaka alt välja ning laskis seda näha juhuslikel möödujatel . </s> <s> See oli loomulik liigutus , aga mõnda pani imestama , kust ta teadis seda teha ... </s> </p></div2><div2 type="alaosa">
<p> <s> Pere oli harmooniline ja üpris musikaalne . </s> <s> Pereisa tellis meistrilt tohutusuure kandle , iga pereliige istus selle ise nurga juurde ja kõik koos hakkasid mängima , igaüks oma elu meloodiat . </s> <s> Kas olete juhtunud kuulma seda kontserti ? </s> </p></div2><div2 type="alaosa">
<p> <s> Kuulid vingusid üle majade ja tungisid läbi seinte . </s> <s> Inimesed olid varjunud sügavasse maantekraavi . </s> <s> Mõni kuulatas oma südamelööke ning arvas neid lähenevate tankide mürinaks . </s> <s> Pakkutulnute hulgas oli väike tüdruk , kes leidis kraavipõhjast siilipoja . </s> <s> Ta laulis siilipojale hällilaulu ja tema laul kostis üle lahingukära ... </s> </p></div2><div2 type="alaosa">
<p> <s> Mees istus aias ning peenikese pihlaka vari rõhus ta jalgadele . </s> <s> Ta püüdis seda ära lükata , kuid see ei õnnestunud . </s> <s> Aga näe , varsti tuli päike appi , nihutas varju kui muuseas kõrvale ... </s> </p></div2><div2 type="alaosa">
<p> <s> Loodus küsib iga oma alama käest , kuidas kasutab see aega , ning saab aina vastuseid , mis on täis lootusi . </s> <s> Kes valmistub õitselepuhkemiseks , kes ootab vilja valmimist , kes täiustab aastatuhandete vältel oma liiki . </s> <s> Keegi ei söanda olla nii isekas , et räägiks surmast ... </s> </p></div2><div2 type="alaosa">
<p> <s> Saatus oli kinkinud noorele naisele erilise omaduse : kui ta nuttis , tardusid tema pisarad sedamaid helmesteks . </s> <s> Ta valmistas säravatest helmestest kaelakeesid ja pakkus neid inimestele . </s> <s> Aga need ei võtnud vastu , nad ütlesid : </s> </p>
<p> <s> " Miks tahad sa oma kurbuse ja hädad meie kaela riputada ! " </s> </p>
<p> <s> Nõnda ei õnnestunud tal oma imevõimet maailma heaks kasutada ... </s> </p></div2><div2 type="alaosa">
<p> <s> Kui ta nuttis , ähmastasid pisarad pilgu ning maailm nägi välja teistsugune . </s> <s> Kord nutu ajal viirastus talle ühe mehe nägu . </s> <s> Kunagi varem polnud ta seda näinud . </s> <s> See nägu oli mehiselt kaunis ja eriliselt õrn . </s> <s> Pärast seda oli ta nuttes õnnelik , sest ootas , et too nägu viirastuks talle taas ... </s> </p></div2><div2 type="alaosa">
<p> <s> " Naisi ma eriti ei salli , nad on liiga tõelised , " jutustas tuntud helilooja . </s> <s> " Ma armastan haldjaid , käin nendega aasadel ja metsades sageli kohtumas ... </s> <s> Kuulete ju mu teostest nende nutuoigeid ja naeruhelinaid ? ... " </s> </p></div2><div2 type="alaosa">
<p> <s> Suure liiklusega tänaval kattis kaubamaja seina peegel , millel oli eriline omadus : see peegelas kõike minutise hilinemisega . </s> <s> Nii ei näinud inimesed sellest peeglist mitte ennast , vaid seda , kes oli peegli eest möödunud minut varem . </s> <s> See tekitas imestust ja võõrastust , sest väliselt ei erinenud peegel teistest ning inimesed olid harjunud nägema peeglist iseennast . </s> <s> Kuid tänav oli seal nii kiirevooluline , et imestamiseks ei olnud mahti , jõuti vaid põgusalt mõelda , millist kasu võis saada või tahta too tegelane , kes niisuguse peegli leiutas või selle kaubamaja seinale üles seadis ... </s> </p></div2><div2 type="alaosa">
<p> <s> Autor oli raamatu kirjutanud ja see oli tuhandetes eksemplarides mööda maailma laiali läinud . </s> <s> Seal konutas see paljudel riiulitel , vaid esimesed leheküljed lahti lõigatud . </s> <s> Sest raamat oli raskepärane , keegi ei viitsinud üle mõne lehekülje lugeda . </s> <s> Ometi leidus paar eluraskustest vaevatud inimest , kes seda raamatut lugema sattudes leidsid , et kirjutatu pakub neile kergendust . </s> <s> Sellesse süvenedes said nad elujulguse tagasi . </s> </p>
<p> <s> Kahjuks ei seisnud autor iga oma raamatu kõrval ega saanud teada , et ta polnud seda siiski ilmaasjata kirjutanud . </s> <s> Ta oli näinud vaid tolmunud eksemplare riiulitel ... </s> </p></div2><div2 type="alaosa">
<p> <s> Muld kasvatab vilja näib et täiesti omakasupüüdmatult ja inimesel on põhjust talle tänulik olla . </s> <s> Aga et tänu teda liialt ei vaevaks , mõtleb ta , et muld ju ise ei tea , mida ta inimese heaks teeb , ta kasvatab , aga ka mädandab - ja võibolla koguni varitseb , et ka inimest ennast ükskord mullaks muuta ... </s> </p></div2><div2 type="alaosa">
<p> <s> " Mis on elus olulisem , kas kogumine või liikumine ? " </s> </p>
<p> <s> " Kas need tegevused välistavad teineteist ? " </s> </p>
<p> <s> " Loomulikult . </s> <s> Kui kogud , aheldab kogutu sind paigale , kui tahad jõudsasti liikuda , viskad viimane käest . " </s> </p>
<p> <s> " Käisin hiljaaegu seenel . </s> <s> Kogusin kenakesti tänu sellele , et liikusin ... " </s> </p></div2><div2 type="alaosa">
<p> <s> " Miks sa kõnnid nii palju ? " </s> </p>
<p> <s> " Selleks , et täita maailm oma jälgedega ... " </s> </p></div2><div2 type="alaosa">
<p> <s> Kui paistis ere valgus , võis mehe kortsulises näos näha risti asetsevaid triipe . </s> <s> Teati rääkida , et ta olevat istunud vanglas ning trellide varjud on jäänud näkku ... </s> </p></div2><div2 type="alaosa">
<p> <s> Noormees kirjutas palavikuliselt valgele paberilehele luuletust , kägardas siis lehe kokku ning pani sellele tuhatoosis tikuga tule otsa . </s> <s> Leegi kohal soojendas käsi . </s> </p>
<p> <s> " Sooja oleksid saanud paberi põletamisest ka siis , kui sa sellele poleks oma luuletust kirjutanud , " ütles sõber talle pilkavalt . </s> </p>
<p> <s> " Eksid , " vastas noormees . </s> <s> " Luuletamisest sain ma rohkem sooja kui paberi põlemise üürikesest leegist . " </s> </p></div2><div2 type="alaosa">
<p> <s> Noor naine ja pisut vanem mees istusid öö otsa diivanil ja vaatasid teineteisele otsa . </s> <s> Nad ei lausunud ainsatki sõna ega teinud tähenduslikku liigutust . </s> <s> Sõltumata sellest , mida nad teineteise vastu tundsid , ilmutasid mõlemad kangelasmeelt . </s> </p></div2><div2 type="alaosa">
<p> <s> " Valgustagu raamatud meid ! " ütles ta ja pistis neile tule otsa . </s> </p></div2><div2 type="alaosa">
<p> <s> Poiss istus teeveerel , näris rohukõrt ning jälgis silmadega , kuidas hall eeslike longib noruspäi mööda tolmust teed . </s> </p>
<p> <s> " See olen ju mina ise , " taipas poiss äkki , " aga huvitav , kuhu ma praegu lähen ? " </s> </p>
<p> <s> Kuna ta oma küsimusele vastust ei saanud , istus ta rohukõrt närides edasi . </s> </p>
<p> <s> " See oli kaastunne , mis minus kõneles , " leidis ta siis ning vaatas , kuidas kurb eesel kadus teekäänaku taha . </s> </p></div2><div2 type="alaosa">
<p> <s> " Inimeste kombed on veidrad . </s> <s> Nad arvavad , et käituvad mingi mudeli järgi , aga tegelikult segavad kõik aeg vett , et nende mõtetest ja käitumise motiividest aru ei saadaks ... " </s> </p>
<p> <s> " Kas te ei saaks väljenduda täpsemalt ? " </s> </p>
<p> <s> " Ei , ma lihtsalt tõestasin segase jutuga oma seisukohta ... " </s> </p></div2><div2 type="alaosa">
<p> <s> Tööd otsiv naisterahvas astus bürooruumi , kus ülemus parajasti sõimas räigete sõnadega oma alluvat . </s> <s> Naisterahvas sattus seal valitsevast õhkkonnast segadusse ning endalegi ootamatult ütles : </s> </p>
<p> <s> " Nii ikka ei tohi ! </s> <s> Iga inimene väärib lugupidamist . " </s> </p>
<p> <s> " Teie ärge sekkuge võõrastesse asjadesse , " ütles talle sõimatu . </s> </p>
<p> <s> Ka ülemus pöördus naisterahva poole ning lausus : </s> </p>
<p> <s> " Ärge lootke , et ma teid tööle võtan ! </s> <s> Mulle aitab oma nõrganärvilistest . " </s> </p>
<p> <s> Õiglustunne ja liigne aktiivsus olid naisterahvast alt vedanud ... </s> </p></div2><div2 type="alaosa">
<p> <s> " Miks sa seda võõrast meest lõid ? " </s> </p>
<p> <s> " Väga mugav oli lüüa , sellepärast . " </s> </p>
<p> <s> " Aga kui ta sind vastu oleks löönud ? " </s> </p>
<p> <s> " Siis ma oleksin eest ära jooksnud . " </s> </p>
<p> <s> " Aga see poleks ju sugugi mugav olnud . " </s> </p>
<p> <s> " Mis parata . </s> <s> Iga hea asja eest tuleb siin elus maksta . " </s> </p></div2><div2 type="alaosa">
<p> <s> Hea inimene aitas purjus mehe rentslist üles ja oli valmis teda toetama . </s> <s> Ta küsis : </s> </p>
<p> <s> " Kus on teie kodu ? " </s> </p>
<p> <s> " Mu kodu on kõrtsis , " vastas joodik . </s> <s> " Aita mul sinna jõuda ! " </s> </p>
<p> <s> Hea inimene talutaski teise lähima kõrtsini , et joodikust kiiremini lahti saada . </s> </p>
<p> <s> " Kas ma ikka olen hea inimene , kui ma niimoodi teen , " mõtles ta ise seejuures . </s> </p></div2><div2 type="alaosa">
<p> <s> Poissmees õpetas naisterahvale , kuidas on õigem sukatrippi kinnitada . </s> <s> Naisel oli asja vastu huvi , aga kõrvalseisjad arvustasid miskipärast nende pusimist ... </s> </p></div2><div2 type="alaosa">
<p> <s> Ühiselamu koristaja ilmus rektoraati ning nõudis professori palka . </s> <s> Ta ütles : </s> </p>
<p> <s> " Mina olen tegelikult ainus , kes neid üliõpilasi üldse kasvatab . " </s> </p></div2><div2 type="alaosa">
<p> <s> Kaupluse ees seisid kolm kaunist neidu ja vestlesid omavahel edvistades . </s> <s> Pingil istus noormees , kes vahtis neidusid ahnelt ja avalikult . </s> <s> Mõne aja pärast möödus kauplusest neljas neiu , kelle nägu noormees õieti ei näinud . </s> <s> Kuid ta vinnas end pingilt püsti ning lonkis tollele neljandale järele ... </s> </p></div2><div2 type="alaosa">
<p> <s> Ühiselamu toas elasid kaks sõpra . </s> <s> Üks ärkas alati õigeaegselt , teine oli hommikuse unega . </s> <s> Kui sõber teda äratas , sai ta kurjaks ning käskis ennast rahule jätta , hiljem aga pahandas teisega , et oli loengule hiljaks jäänud , kuna ei aetud õigel ajal üles . </s> </p>
<p> <s> Siis hakkas sõber uniselt toakaaslaselt iga kord eraldi lehele allkirja võtma selle kohta , et ta teda on äratanud . </s> <s> Hiljem tapitseeriseid nad üheskoos ja sõbralikult nende allkirjalehtedega oma tuba ... </s> </p></div2><div2 type="alaosa">
<p> <s> " Kui sulle endale meeldib nauding , siis mõista ka teise naudingut ! </s> <s> Vaata , millise eneseunustusega see sääsk su verd imeb ! </s> <s> Lase tal olla ! " </s> </p>
<p> <s> " Seepärast ongi õige ta ülima naudingu hetkel maha lüüa , et ta pärast naudingut ei tunneks pettumust ja eluraskusi . " </s> </p></div2><div2 type="alaosa">
<p> <s> " Inimene peseb ennast kätega sellepärast , et ta on kohmakas ja mitte nii painduv kui kass , kes saab ennast keelega puhtaks lakkuda ... " </s> </p></div2><div2 type="alaosa">
<p> <s> " Oleksid nad siia väljakule selle kuju asemele parem avaliku väljakäigu ehitanud ! ... " </s> </p>
<p> <s> " Kuidas sa võid sedamoodi rääkida ! </s> <s> Niivõrd lugupeetud tegelase kohta ... " </s> </p>
<p> <s> " Seda ma ütlengi , et ei kõlba tema postamendi peal ennast tühjendamas käia ! ... " </s> </p></div2><div2 type="alaosa">
<p> <s> Disaineritest ja muudest ekspertidest koosnev komisjon hindas kõiksuguseid tooteid seinast seinani . </s> <s> Rongi hädapidur näiteks praagiti välja põhjendusega , et see on liiga ilus ja mugav , see ahvatleb igaüht kinni haarama ja sikutama ... </s> </p></div2><div2 type="alaosa">
<p> <s> Nõukogude ajalehes oli positiivne uudis : seal ja seal katkestati kaheks päevaks tulistamine , et oleks võimalik evakueerida naisi ja lapsi . </s> </p>
<p> <s> Nii sai avalikkus teada , et üldse oli tulistatud . </s> </p></div2><div2 type="alaosa">
<p> <s> Meri loksus ääretuna ja hallina vastu kallast . </s> <s> Veepiirile tuli tütarlaps , võttis kaelast kee ja pakkus : </s> </p>
<p> <s> " Tahad , meri , võta see endale ! " </s> </p>
<p> <s> Meri ei vastanud ja pettunud tütarlaps pani kee kaela tagasi . </s> <s> Siis võttis ta maast peotäie liiva . </s> </p>
<p> <s> " Või meeldib liiv sulle rohkem ? " </s> </p>
<p> <s> Lainte kõne jäi endiseks ja tütarlaps ei mõistnud seda lugeda . </s> <s> Igatahes näis , et meri ei teinud vahet ehtel ja liival . </s> </p></div2><div2 type="alaosa">
<p> <s> Künkale kasvasid kevadel rohelised juuksed , hilissügisel muutusid need pruuniks ja talveks oli künka pea hall . </s> <s> Inimesed võtsid need muutused teatavaks , kuid küngast endasarnaseks siiski ei pidanud ... </s> </p></div2><div2 type="alaosa">
<p> <s> Mees võttis maailma suhu , kuid ei neelanud seda alla . </s> <s> Kui ta oli maailma taas suust välja süljanud , ütles ta : </s> </p>
<p> <s> " Soojutasin ja niisutasin seda pisut . " </s> </p></div2><div2 type="alaosa">
<p> <s> " Kogu atmosfäär kipub mu kopsudesse , aga mina ei suuda nii palju vastu võtta . </s> <s> Ma hingan ta välja ... " </s> </p></div2><div2 type="alaosa">
<p> <s> Norbert avas tütarlapse hinge , et teada saada , mis on seal sees . </s> <s> Seal sees oli kõik see , mida Norbert teadis oma varasematest kogemustest olevat ka mõnel teisel tütarlapsel ... </s> <s> Aga oli ka midagi ainukordset lisaks ... </s> </p></div2><div2 type="alaosa">
<p> <s> " Korteriprobleeme on mitmesuguseid . </s> <s> Vahel ei mahu hing tuppa ära ... " </s> </p></div2><div2 type="alaosa">
<p> <s> Ametnik ei võtnudki ootajaid vastu . </s> <s> Ta ütles kontorist lahkudes neile : </s> </p>
<p> <s> " Ma soovin , et te veel kaua elaksite . </s> <s> Ma ise samuti . </s> <s> Teie asja arutame võibolla tuleval nädalal . " </s> </p></div2><div2 type="alaosa">
<p> <s> Norbert ei tahtnud minna teise maailma põhjusel , et kartis seal ees leidvat aina enesele sarnaseid olevui . </s> <s> Siinses maailmas oli ta igatahes üks ja kordumatu . </s> </p></div2><div2 type="alaosa">
<p> <s> Ta tahtis enesest jätta jälje , see oli otsustav toiming elus . </s> <s> Ta heitis alasti külmunud maale ja see sulas tema keha kontuurides üles . </s> <s> Jälg oli hästi nähtav , kuid ta ise oli külmast nii oimetu , et vaevalt seda vaatas . </s> </p>
<p> <s> Kevadel sulas maa kahjuks üles ja tubli inimese elujälg kadus . </s> </p></div2><div2 type="alaosa">
<p> <s> Kunstnik istus merekaldal , tühi lõuend molbertil . </s> <s> Ta ei märganudki , kui merel tõusis torm . </s> <s> Ta ärkas reaalsusesse tuulekohina ja vahuharjaliste lainete ähvardava mühina peale . </s> <s> Siis haaras ta kohe pintsli ja surus molbertijala põlvede vahele , et torm seda pikali ei viiks . </s> <s> Torm katsus jõudu nii lõuendi , pintsli kui ka kunstniku enda kallal , kuni murdis lõpuks oma selgroo . </s> </p>
<p> <s> Kunstnik aga oli kogu tormihoo endasse kogunud ning kandis kiirete liigutustega värve lõuendile . </s> <s> Tormil ei jäänud muud üle kui vaibuda : ta oli maaliks tarrutatud . </s> </p></div2><div2 type="alaosa">
<p> <s> Korraldati suur lõikelillede festival . </s> <s> Pidupäevad meeldisid asjaosalistele , lilled andsid mõista , et soovivad sellel kokkutulekul viibida kuni surmani . </s> </p></div2><div2 type="alaosa">
<p> <s> " Liivaluited on tardunud merelained , mis kunagi on tormakalt kihutanud üksteise kannul , nüüd aga ära väsinud ja igavesele unele heitnud . " </s> </p>
<p> <s> " Aga miks nad siis liivast koosnevad ? " </s> </p>
<p> <s> " Sellepärast , et vesi ei seisaks ju nii ilusasti paigal ... " </s> </p></div2><div2 type="alaosa">
<p> <s> Iga asja peale vastas ta leplikult : " Jah , jah . " </s> </p>
<p> <s> Oli ilmne , et ta viibib mingis teistsuguses maailmas . </s> </p>
<p> <s> Ja küsijad ei saanudki teada , kas ta seal teistsuguses maailmas ütleb vahel ka " ei " . </s> </p></div2><div2 type="alaosa">
<p> <s> Mägilane ratsutas tulisel hobusel . </s> <s> Ühel mäeharjal märkas ta äkki , et teda kannab tuul ja hobune on alt kadunud . </s> </p>
<p> <s> " Kuhu sa mu ratsu oled pannud ? " küsis ta tuulelt . </s> </p>
<p> <s> See vastas : </s> </p>
<p> <s> " Mul oli raske teid mõlemaid kanda ... " </s> </p></div2><div2 type="alaosa">
<p> <s> Noormees ja neiu jalutasid esimest korda õhtuses aias . </s> <s> Nad olid teineteisele veel peaaegu võõrad . </s> <s> Ootamatult küsis neiu : </s> </p>
<p> <s> " Kas te kujutate enesele ette , et ühel päeval võib tuul äkki puhkeda õitsele ? " </s> </p>
<p> <s> Noormees oli vastusega natuke kimbatuses , kuid ütles siis : </s> </p>
<p> <s> " Ka minul on optimistlik meelelaad ... " </s> </p></div2><div2 type="alaosa">
<p> <s> Norbert mäletas oma isa halvasti ega teadnud ka kuigivõrd hästi tema elukäiku . </s> <s> Aga oma aastaid lugedes ja ennast kõrvalt jälgides võrdles ta enda elusündmusi ja üleelamisi isa omadega , milliseid tollel võibolla polnudki . </s> </p>
<p> <s> Kui ta jõudis elueani , millises vanuses isa oli surnud , kadus tal äkki pind jalge alt , ta otsekui rippus õhus ilma ainsagi toeta ning pidi olema oma üleelamistega üksi ... </s> </p></div2><div2 type="alaosa">
<p> <s> Pandi tähele kummalist nähtust : suure tormi ajal paindusid kõik puud salus tuule järgi viltu , ainult üks seisis täiesti sirgelt . </s> </p>
<p> <s> " Kas sa oled tuule sugulane ? " küsiti temalt . </s> </p>
<p> <s> " Jah , " vastas ta väärikalt . </s> </p>
<p> <s> Kui torm rauges , vajus just see puu teisele poole viltu . </s> <s> Küllap igatsusest sugulase järele ... </s> </p></div2><div2 type="alaosa">
<p> <s> Grupp noori kunstnikke pidas pidu mägisel aasal . </s> <s> Kõigil olid küll vahendid kaasas , et maalida kaunist maastikku , kuid piknik pakkus esialgu rohkem huvi . </s> <s> Vaid üks nendest , vahest kõige algajam , eraldus teistest ning maalis . </s> <s> Kuid mitte maastikku , vaid autoportree . </s> <s> Kasutamata seejuures peeglit , üksnes mälu järgi . </s> <s> Kui portree valmis , jooksis ta seda vaimustunult teistele näitama . </s> </p>
<p> <s> " Kas pole pilt palju parem kui originaal ! " hüüdis ta . </s> </p>
<p> <s> Sõbrad ei jaganud talle erilist tunnustust , vahest see polnud nende vahel kombeks . </s> <s> Vaid vanim neist , grupi autoriteet , ütles laisalt : </s> </p>
<p> <s> " Kunstnik peabki oma loomingut rohkem armastama kui iseennast . " </s> </p></div2><div2 type="alaosa">
<p> <s> Kunstnik Ling oli kümneaastane , kui sai teada , et ema oli surnud teda sünnitades . </s> <s> Ta käis pärast seda kaua masendunult ringi ning läks lõpuks targa juurde palvega : kas ei saaks ta ise ükskord sünnitada , et sellega võtta nagu osa ema toonastest vaevadest enese kanda . </s> <s> Tark ütles talle : </s> </p>
<p> <s> " See ei ole võimalik . </s> <s> Leia teistsugune väljapääs oma valule ! " </s> </p>
<p> <s> Sellest päevast alates hakkas poiss maalima . </s> </p>
<p> <s> Kõik need kaunite naiste portreed tema rohkes loomingus on kujutlused oma tookord kakskümmend neli aastat vana olnud emast . </s> </p></div2><div2 type="alaosa">
<p> <s> Tuntud maastikumaalija Kong oli nooruses kirglik mägimatkaja . </s> <s> Ta otsis aina uusi paiku ja enneolematuid elamusi . </s> <s> Kord mägedes jäi ta laviini alla , kuid pääses siiski eluga . </s> <s> Suure vaevaga lohistas ta end inimrajani . </s> <s> Selleks kulus mitu päeva ning ta haavad läksid mädanema . </s> <s> Arstide püüetest hoolimata temast enam ringi liikujat ei saanud , ta oli aheldatud oma kodu ja hooldajate külge . </s> </p>
<p> <s> Pärast seda pühenduski ta maalimisele . </s> <s> Südames jäi ta truuks oma kirele ning maalis aina mägimaastikke , eales kordamata samu paiku ja motiive . </s> <s> Kärsitus elas endiselt ta südames ja see andis talle suure viljakuse . </s> </p>
<p> <s> Kunst on sageli võlgu inimese õnnetustele ... </s> </p></div2><div2 type="alaosa">
<p> <s> Gröönimaa kunstnik Hensen sattus kord seltskonda , kus kaks inimest olid talle nii ebameeldivad , et ta ei tahtnud neile teretuseks kätt anda . </s> <s> Ta joonistas kiiresti kahele paberilehele käe ning ulatas neile . </s> <s> Kuuldavasti hoidvat nood inimesed kunstiteoseid siiani alles ... </s> </p></div2><div2 type="alaosa">
<p> <s> Kui valitseja oli kõikmõeldavad autasud kätte saanud ja kamarilja ei teadnud enam , kuidas tema ees lipitseda , tuli keegi mõttele kõrge aukandja üle kullata . </s> <s> Galvanotehnika oli tollal just uus leiutis . </s> <s> Valitseja asetati kullavanni , kinnitati elektroodid ja kullasurma ta surigi . </s> <s> Esimest korda ei olnud töökoja meistritel kullast kahju ... </s> </p></div2><div2 type="alaosa">
<p> <s> Kunstnikud Torten ja Metausen olid vihavaenlased . </s> <s> Nad solvasid teineteist igal võimalusel . </s> <s> Kord maalis Torten Metausenit loomutruu laibana kirstus . </s> <s> Sõbrad ütlesid : </s> </p>
<p> <s> " Ära tee , see tuleb sulle enesele kätte . " </s> </p>
<p> <s> " Mis sellest . </s> <s> Kord sureme kõik , aga pilt jääb alles ! " </s> </p>
<p> <s> Metausen samaga ei vastanud . </s> <s> Kummalisel kombel jättis ta Torteni kiusamise sootuks järele . </s> <s> Teda nähti isegi vaenlase ateljee akende taga piilumas teise töid . </s> </p>
<p> <s> Ka Torten ise oli pärast seda muutunud . </s> <s> Ta oli oma maalist nii sisse võetud , et tegi sellest aina uusi variante . </s> <s> Ikka vähem tundis ta seejuures õelust Metauseni vastu . </s> <s> Võimalik , et ta hakkas lõpuks oma kujutamise objekti armastama . </s> <s> Sest öeldakse , et ilma armastuseta objekti vastu tõeline kunst ei sünni . </s> </p>
<p> <s> Muutust panid tähele ka Torteni sõbrad . </s> <s> Nad ütlesid : </s> </p>
<p> <s> " Pilt on pilt . " </s> </p></div2><div2 type="alaosa">
<p> <s> Verivaese kunstniku lõbuks oli maalida uhkeid losse ja grupipilte , kus ta poetas ka ennast kõrgete aukandjate seltskonda . </s> <s> Kord maalis ta aga end troonil istuvaks isandaks , kuldne kroon peas . </s> <s> Kuid selle ülbe pildi peitis ta karistuse kartuses ära . </s> <s> Aga keelatud vili on magus , ta võttis seda pilti ühtelugu peidikust välja ning imetles . </s> </p>
<p> <s> Kord sattus naine sellele peale , kohkus ära ning viskas pildi kaminasse . </s> <s> Kunstnik silmitses põlevat pilti ning nägi end kuldse krooniga veel ka täiesti sõestunud lehel ... </s> </p></div2><div2 type="alaosa">
<p> <s> Nguenist sai kunstnik selmoel , et keiser lasi tal riigisaladuste väljalobisemise eest keele suust lõigata , tema aga ei taltunud , vaid hakkas nüüd impeeriumi saladusi avalikustama oma maalide kaudu ... </s> </p></div2><div2 type="alaosa">
<p> <s> Kui päike välja tuli , tardus loodus paigale ning sirutas tema poole tervituseks tuhanded aurulondid ... </s> </p></div2><div2 type="alaosa">
<p> <s> Keegi tegelane tahtis sooritada puhkamise rekordi , ta lamas liikumatult aias puu all , kuid ei pidanud üle kahe nädala vastu . </s> <s> Igavik tuli meelde , just see segaski ... </s> </p></div2><div2 type="alaosa">
<p> <s> Mehel olid unistavad silmad , aga sõjakas iseloom . </s> <s> Ta valmistas puust hirmuäratava väljanägemisega ratsu ning kappas sellega mööda linna ringi . </s> <s> Keegi teda eriti ei kartnud , kuid ometi öeldi : </s> </p>
<p> <s> " Kellel on niisugune hobune , sellest ei ole head oodata . " </s> </p>
<p> <s> Kuid samas lisati : </s> </p>
<p> <s> " Kellel on sellised silmad , seda pole põhjust karta . " </s> </p>
<p> <s> Seepeale lasi mees ratsu üksinda linna peale kappama , et tema leebe pilk ei segaks inimestel hirmu tundmast . </s> </p></div2><div2 type="alaosa">
<p> <s> Tuppa astus tagasihoidliku välimusega mees , kelle silmavaates oli midagi fanaatilist . </s> <s> Ta ütles : </s> </p>
<p> <s> " Ma tahan teid õpetada õigesti elama . " </s> </p>
<p> <s> " Me elame niigi õigesti , " ütlesid toasolijad . </s> </p>
<p> <s> " Ärge takistage mul täita oma ülesannet . </s> <s> Mina manitsen ja teie kahetsege ! " </s> </p>
<p> <s> Jutuajamine toimus , kuid üsna varsti kujunes olukord vastupidiseks : toasolijad manitsesid ja võõras kahetses ... </s> </p></div2><div2 type="alaosa">
<p> <s> " Ka naistel on habe , aga see kasvab sissepoole , " teadis mees , keda mõni nimetas naistevihkajaks , aga kes tegelikult oli lihtsalt asjatundja ... </s> </p></div2><div2 type="alaosa">
<p> <s> " Piitsutamisväärsed asjad on niigi teada , nende arvel pole mõtet nalja teha , " selgitas tuntud satiirik . </s> <s> " Sellepärast sarjan mina just positiivseid nähtusi ... " </s> </p></div2><div2 type="alaosa">
<p> <s> Norbert liikles tänaval . </s> <s> Vastu tuli naisterahvas , kes tõstis äkki pilgu ning pani täistuled peale . </s> <s> Pimestatud Norbertil õnnestus suurivaevu liiklusõnnetust vältida . </s> <s> Aga siis , kui ta naisest juba õnnelikult möödas oli , kahetses ta seda . </s> </p></div2><div2 type="alaosa">
<p> <s> Kõik me seisame redelil . </s> <s> Allpoolseisjatele võivad ülemised pähe astuda , aga ülemiste oht on siiski suurem : nad võivad kõrgelt alla kukkuda ... </s> </p></div2><div2 type="alaosa">
<p> <s> Mehe näo peal oli suur paise . </s> <s> Ta juhtis kõigi tuttavate tähelepanu sellele . </s> </p>
<p> <s> " Me näeme seda ju isegi , " ütlesid nood . </s> </p>
<p> <s> " Ma soovin teid lihtsalt ennetada , " selgitas mees , " et te ei hakkaks mu hädale osutama . " </s> </p></div2><div2 type="alaosa">
<p> <s> " Kas meie tänane luule jääb inimlukku tõesti nii , nagu hajub õhku hällilaul , mida ema lapsele korraks ümiseb ja hiljem enam ei korda ? </s> <s> Ja just põhjusel , et laps on suureks kasvanud , et pole enam kedagi , kes ema laulu mahedat , uinutavat kõla maailma tuhandest häälest eraldada oskaks ? ... " </s> </p></div2><div2 type="alaosa">
<p> <s> Kui mootor käivitus , hakkas kõige valjemini plärisema plekist alus , mille külge kinnitatakse numbrimärk . </s> <s> Teda kuuldi lausuvat : </s> </p>
<p> <s> " Ma ei taha väita , et just mina auto küljes see kõige olulisem detail olen , aga nagu kuulete , on minulgi oma ülesanne täita ! ... " </s> </p></div2><div2 type="alaosa">
<p> <s> Lennukilt alla heidetud pomm mõtles maa poole langedes nõnda : </s> </p>
<p> <s> " Küllap olen ma segane , et ma niimoodi läbi õhu lendan , aga kui ma ükskord vastu maad põrgates plahvatan , küllap siis saan terveks ... " </s> </p></div2><div2 type="alaosa">
<p> <s> Kunstnik võõpas oma näo lubivalgeks ning selgitas seda tegu järgmiselt : </s> </p>
<p> <s> " Tahan olla maailma värvide suhtes erapooletu , muidu arvatakse , et ma maalin piltidele toone oma näovärvist ... " </s> </p></div2><div2 type="alaosa">
<p> <s> Teadlased jagasid nähtused omavahel ära : astronoomid paigutasid ajaloolaste valged laigud oma mustadesse aukudesse ja füüsikud geograafide valged laigud oma mustadesse kastidesse . </s> </p>
<p> <s> " Kohe hakkavad need läbi kumama ja nii saame oma mustadele nähtustele valge hinge , " ütlesid tublid teadlased . </s> </p></div2><div2 type="alaosa">
<p> <s> Perenaisel oli kombeks küpsetada saiu , millele ta voolis heade tuttavate ja naabrite näod . </s> <s> Kodakondsed sõid neid isuga . </s> <s> Eriti soojalt . </s> </p></div2><div2 type="alaosa">
<p> <s> Mööda maha jäetud raudteed sõitis pime rong . </s> <s> Ta liikus aeglaselt , kuna kobas kõik aeg kepiga teed . </s> <s> Aga tal oli ka piisavalt aega – alles enne talve pidi ta järgmisesse teivasjaama jõudma . </s> </p></div2><div2 type="alaosa">
<p> <s> Norbertinele tuli külla muutliku meelega naiskunstnik . </s> <s> Vestluse ajal käis Norbertine mitmel korral kapi kallal , pusis seal midagi ning uuris ennast kapiukse sisekülje peeglist . </s> <s> Külastuse lõpuks muutus ta silmnähtavalt närviliseks . </s> </p>
<p> <s> Kui naiskunstnik hiljem nende ühiselt tuttavalt aru päris Norbertine kummalise käitumise kohta , seletas too : </s> </p>
<p> <s> " Tal on kapis terve kollektsioon maske , mida ta vastavalt külastajale ette paneb . </s> <s> Tavaliselt hindab ta tulijat ning selle meeleolu juba enne , kui see tuppa jõuab astuda . </s> <s> Ta ise on selle üle nii uhke . </s> <s> Võimalik , et tal on ukse sisse monteeritud mingisugused spekterläätsed , mis tulija kohta teateid annavad . </s> <s> Sinu puhul aga ei läinud tal korda õiget maski tabada , ta vahetas neid mitu korda ning läks lõpuks tujust ära . </s> <s> Vaevalt ta sind enam külla kutsub ... " </s> </p></div2><div2 type="alaosa">
<p> <s> " Tahan teile tõsist tunnustust avaldada : olen söönud juba kolmel korral teie valmistatud toitu ja ikka veel elus ... " </s> </p></div2><div2 type="alaosa">
<p> <s> " Olen oma hingelt islami naine , aga ma katan oma näo mitte riidega , vaid värvidega , " selgitas naine end peegli ees minkides . </s> </p></div2><div2 type="alaosa">
<p> <s> " Ma loen kõike nende nägudelt , " rääkis mees , kellele meeldis vaadelda inimesi . </s> </p>
<p> <s> " Ja mida nimelt ? " küsis sõber . </s> </p>
<p> <s> " Mitmesuguseid asju , aga peamiselt siiski oma kujutlusi , " tunnistas vaatleja . </s> </p></div2><div2 type="alaosa">
<p> <s> Kui lumi maha sadas , ütles ta rõõmsalt ohates : </s> </p>
<p> <s> " Aitab rändamisest ! </s> <s> Siin on mu kodu , siia ma jään ! " </s> </p>
<p> <s> Oli talve algus , aega veel küllalt ... </s> </p></div2><div2 type="alaosa">
<p> <s> " Alles nüüd hakkab ta loomus ilmsiks tulema , " mõtles mees , kui tuules kõikuva oksa vari libises üle kaasvestleja näo . </s> </p></div2><div2 type="alaosa">
<p> <s> Ta vajas täielikku vaikust , et kuulda oma armastuse häält . </s> </p>
<p> <s> Huvitav , mis armastus see küll oli , mis nii tasa kõneles ? </s> </p></div2><div2 type="alaosa">
<p> <s> Eraklus oli niivõrd maha käinud , et olukorra parandamiseks loodi erakute nõukogu . </s> <s> Pärast mitmeid arutelusid otsustati kasutusele võtta erakluse kollektiivsed vormid . </s> <s> Sellest alates kohtas tõelist üksindust vaid rahvasummas . </s> </p></div2><div2 type="alaosa">
<p> <s> Mees läks läbi alevi , rangid kaelas . </s> <s> Need näisid üsna rasked olevat . </s> <s> Temalt küsiti : </s> </p>
<p> <s> " Mis see on , mida sa kaelas kannad ? " </s> </p>
<p> <s> " See on tõde , " vastas tema . </s> </p>
<p> <s> Vastus oli selge , ometi sai sellest igaüks isemoodi aru . </s> </p>
<p> <s> Üks arvas , et tõde ikestab . </s> </p>
<p> <s> Teine mõtles , et vaid tõe toel saab vedada elukoormat . </s> </p>
<p> <s> Kolmas teadis , et rohkem kui sõnades avaldub tõde näiteks nendessamades rangides . </s> </p>
<p> <s> Neljas oletas , et tõde otsida on sama mõttetu , kui inimesel range kanda . </s> </p>
<p> <s> Ja nõnda edasi . </s> </p></div2><div2 type="alaosa">
<p> <s> Asjaarmastajast kriitik küsis maalikunstnikult : </s> </p>
<p> <s> " Miks maalid sa aina selliseid monstrumeid ja ebaloomulikke esemeid ? " </s> </p>
<p> <s> " Mina näen maailma ja inimesi just sellistena , " vastas kunstnik . </s> </p>
<p> <s> " Sedaviisi , kuidas isiklikult sina asju ja inimesi näed , on kerge maalida , " õpetas kriitik , " aga õige kunstnik oled siis , kui maalid selliselt , nagu näevad maailma kõik teised inimesed ... " </s> </p></div2><div2 type="alaosa">
<p> <s> Endisaegne kunstnik maalis lauaplaadile elusuuruses kärbse nii ehtsalt , et isakärbsed tulid üksteise järel ning üritasid seda maalitud putukat viljastada . </s> <s> Teadagi putukate sugu siit järglasi ei saanud , aga ei viljastunud ka kunst , ainult kärbsemusta sigines pildikes ümber . </s> <s> Alguses lõbustas kunstnikku kärbeste käitumine , aga hiljem , kui oli järele mõtelnud , muutus ta kurvaks ... </s> </p></div2><div2 type="alaosa">
<p> <s> Kui erak oli enesele laua katnud , ütles ta valjusti : </s> </p>
<p> <s> " Tagasihoidlikud on esimesed laua ääres , liigagarad söövad hiljem jääke ... " </s> </p></div2><div2 type="alaosa">
<p> <s> Ääretul veel on üksik paat . </s> <s> Väsinud mees hoiab aerusid peos . </s> <s> Eespool on võibolla saar , kuid see on mähitud uttu . </s> <s> Taevas on madalal , kuid pilveservast piilub välja kuu . </s> <s> Pole teada , kas see , mida oodatakse , kunagi saabub . </s> </p>
<p> <s> Ilmselt on tegemist pildiga . </s> <s> Tegelikkuses mees sõuaks ja paat liugleks üle vee ka juhul , kui pole midagi loota , kui udu sees saart ei olegi ... </s> </p></div2><div2 type="alaosa">
<p> <s> Mees kõndis üksinda mägedes . </s> <s> Ta karjus , kuid keegi ei vastanud . </s> </p>
<p> <s> " Kajagi on puhkuse võtnud , " mõtles ta . </s> </p>
<p> <s> Niisugune on see inimese arvamus . </s> </p></div2><div2 type="alaosa">
<p> <s> Surm kohutas teda eriti sellega , et ta mõtles : pärast seda ma ei saa ju enam õnnetult armuda ... </s> </p></div2><div2 type="alaosa">
<p> <s> Teadmatus on lohutav . </s> </p>
<p> <s> Parem , et vaimuinimesed ei tea , milleks neid ja nende vaimu üldse tarvis võiks olla . </s> </p>
<p> <s> Parem , et töölised päris täpselt ei tea , mida nad toodavad ja milleks nende toodangut tarvitatakse . </s> </p>
<p> <s> Parem , et võimulolijad ei tea , milleks tegelikult oleks vaja seda võimu kasutada . </s> </p>
<p> <s> Parem neile endile muidugi . </s> </p></div2><div2 type="alaosa">
<p> <s> " Kas sa armastad nii väga peeglit , et sa seda kõik aeg kaasas kannad ? " </s> </p>
<p> <s> " Ei , ma ei armasta ega vihka teda , aga ta teeb mind paremaks ... </s> <s> Tänu sellele , et ta on külm , halastamatu ja surmavalt ükskõikne . " </s> </p></div2><div2 type="alaosa">
<p> <s> Mees lamas laibana maas . </s> <s> Tuli sõber ja küsis : </s> </p>
<p> <s> " Kas sa oled surnud ? " </s> </p>
<p> <s> " Vist olin , " vastas lamaja , " aga sinu küsimus äratas mu ellu ... " </s> </p></div2><div2 type="alaosa">
<p> <s> Vaimud saadeti pensionile . </s> <s> Paiukiks anti neile tondilood , millesse isegi nende autorid ei uskunud . </s> </p></div2><div2 type="alaosa">
<p> <s> " Kõndisin tänaval ja nägin äkki , kuidas üks vastu tulnud naisterahvas lõi helendama . </s> <s> Ma ei näinud , mis on ta sees , ta ei kumanud läbi , see oli piimjas valgus . </s> <s> Huvitav , mida ta tahtis mulle sellega ütelda ? ... " </s> </p></div2><div2 type="alaosa">
<p> <s> " Mu emal olid sünnitusel nii suured valud , et ma kartsin tema sees , et äkki ma ei sünnigi ... " </s> </p></div2><div2 type="alaosa">
<p> <s> Naine palvetas ahastavalt . </s> <s> Preester vaatas tema ägedaid liigutusi ja küsis : </s> </p>
<p> <s> " Mis pattu sa , tütar , oled teinud , et nõndaviisi ahastad ? " </s> </p>
<p> <s> " Ma ei tea endal ühtegi pattu olevat , " vastas palvetaja , " ja see on kõige jõledam , see ülbus , et ma pean ennast õigeks ... " </s> </p></div2><div2 type="alaosa">
<p> <s> " Kes meist ei tahaks olla leegi sarnane , laotada valgust ja sädemete sära . </s> <s> Kõik , mis tulle visatakse , saab leegiks ... " </s> </p>
<p> <s> " Aga kui visatakse midadi niisugust , mis leegi kustutab ? " </s> </p>
<p> <s> " Mis sellestki . </s> <s> Eks me kõik kustume ükskord . </s> <s> Ka need , kes pole leegiks lahvatanudki ... " </s> </p></div2><div2 type="alaosa">
<p> <s> Näidend on ammu lõppenud , aga üks näitleja ei lahku lavalt , muudkui räägib mingisugust teksti , mida näidendi autor pole kirjutanud , mis rikub loo terviklikkust ja mõtet . </s> <s> Ka publik mõistab , et tekst pole sellest näidendist , ning lahkub , aga näitleja leegitseb ikka edasi . </s> </p>
<p> <s> Lõpuks tulevad tuletõrjujad ning lohistavad räuskava näitleja minema . </s> </p>
<p> <s> Aga kuhu , kui tal ei ole muud kodu kui see lava ? </s> </p></div2><div2 type="alaosa">
<p> <s> Õukonna lipitsemine ja tobedad ülistuskõned on keisrile läilad , aga ta kannatus on suur ning ta ei takista pugejaid . </s> <s> Selle õigustuseks lausub ta : </s> </p>
<p> <s> " Ma tean , et see kõik on liialdus , aga ma ei võtagi seda kui minu isiku kiitmist , vaid kui trooni ja valitsuse idee ülistamist ... " </s> </p></div2><div2 type="alaosa">
<p> <s> Oli kord selline juhus , et matuselised jõid end enne purju , kui talitus jõudis veel alata . </s> <s> See oli surnule nii ebameeldiv , et ta hiilis minema . </s> <s> Aga purjutajatele oli ükskama , mida matta . </s> <s> Lõpuks matsid ju kõik vaid omaenda muresid ... </s> </p></div2><div2 type="alaosa">
<p> <s> " See on ju vaimne prostitutsioon , kui sa annad oma mõttetöö – näidendi või filmistsenaariumi – teistele interpreteerida ! " </s> </p>
<p> <s> " Aga kas luule ja proosa puhul ei juhtu sama ? </s> <s> Lugeja samuti interpreteerib teoseid vastavalt oma kogemustele , maailmavaatele ja kultuurilisele ettevalmistusele ! ... " </s> </p>
<p> <s> " Sa tahad öelda , et kogu kunst ongi üks suur prostitutsioon ? " </s> </p>
<p> <s> " Ei , seda ütlesid sina . " </s> </p></div2><div2 type="alaosa">
<p> <s> " Võibolla leidub asju , millest tasub vaikida , kuid vaevalt leidub asju , millest tasub rääkida ... " </s> </p>
<p> <s> " Mina arvan vastupidi : olnud asjadest vaikides taotletakse enamasti omakasu , rääkides mitte tingimata ... " </s> </p>
<p> <s> Kolmas kõrvalt ütles vaikides : </s> </p>
<p> <s> " Mõlemad väited on tõesed . " </s> </p></div2><div2 type="alaosa">
<p> <s> " Sa otsid pääsemist oma probleemidest uimastava viina , raputava muusika või võõraste kahtlaste tõdede abil , aga tegelikult on see ju elule selja pööramine . </s> <s> Täisväärtslikku elu elad vaid koos oma probleemidega ja nendele lahendusi otsides ... " </s> </p>
<p> <s> " Kui sa omaenda probleemidest niiväga lugu pead , siis sa ometi ei loeks mulle ju epistlit ... " </s> </p></div2><div2 type="alaosa">
<p> <s> " Igal meist on ju kahed piirid : üks on määratud keha liikumisega , teine mõttelendudega . </s> <s> Mis armetus see oleks , kui püüaksime selle poole , et need kaks piiri kattuksid ! ... " </s> </p></div2><div2 type="alaosa">
<p> <s> Kui liigud üksinda , võitled iseendaga . </s> <s> Selle nimel , et teatav vahemaa läbida . </s> <s> Kui liigud hulgakesi , võitled samuti iseendaga , kuid nüüd juba selle vahemaa läbimiskiiruse nimel . </s> <s> Sest võrdled end teistega . </s> <s> Igatahes oleks teisel juhul veel enam kui esimesel põhjust korraks maha istuda ning eneselt küsida , milleks on üldse tarvis sihile jõuda ... </s> </p></div2><div2 type="alaosa">
<p> <s> Kui oled sooritanud midagi õiget , siis kaunistad oma tegu mälestustega ning vahel ka pühaks peetavate esemetega . </s> <s> Kuigi tead , et see pole nii , usud ikka , et need aitavad sul tegu korrata – sõltumata sellest , kas niisugusel asjal olekski enam mõtet ... </s> </p></div2><div2 type="alaosa">
<p> <s> " Ma võitlen üksnes sellepärast , et ma ei oska olla kaotaja ilma võitluseta . </s> <s> Igatahes on pärast hea meenutada , kuidas ma vastast tuuseldasin ja kuidas ma äärepealt oleksin võitnud ... " </s> </p></div2><div2 type="alaosa">
<p> <s> Inimene sooritab päeva jooksul sadu loovaid akte , kuid vähesed nendest saavad teatavaks teistele . </s> <s> Kõik ülejäänud , mis on vaid meie eneste teada , on meile ometi sama vajalikud nii praeguse hetke kui tuleviku seisukohalt ... </s> </p></div2><div2 type="alaosa">
<p> <s> " Kõik me otsime vabanemist võõristusest enda ja teiste vastu , vabanemist krampidest ja hirmudest ning ka leiame seda , kuid enamasti ajutiste abinõude kaudu . </s> <s> Matkates looduses , viina juues , tantsides , mängides mitmesuguseid mänge , aga ka töötades või tehes igapäevaseid toimetusi . </s> <s> Või siis sooritades spetsiaalseid harjutusi , mis nõuavad enesedistsipliini ja usku õpetustesse ... " </s> </p>
<p> <s> " Aga kui mul seda võõristust ei ole , mis ma siis pean tegema ? " </s> </p>
<p> <s> " Ikka neidsamu asju ... " </s> </p></div2><div2 type="alaosa">
<p> <s> " Me kõik oleme tunduvalt sõjakamad kui arvame ... " </s> </p>
<p> <s> " Ära minu eest kõnele ! ... " </s> </p>
<p> <s> " See tuleb meisse paratamatult ümbritsevast maailmast . </s> <s> Näiteks kasvõi sellest , et me paratamatult sööme teisi elusolendeid , taimi ja loomi ... " </s> </p>
<p> <s> " Mina olen süües vägagi rahumeelne ... " </s> </p>
<p> <s> " Sõjakust sisendab meisse ohutunne , aga ka näiteks vabaduse tarve ... " </s> </p>
<p> <s> " Kui ma olen vaba , miks ma siis sõjakas peaksin olema ? " </s> </p>
<p> <s> " Miski ikka piirab sind ja takistab sul oma tahtmist saada . " </s> </p>
<p> <s> " Ja mis sa selle targutamisega ütelda tahad ? " </s> </p>
<p> <s> " Seda tahan ütelda , et sina püüa vähendada oma sõjakust ja ära vaidle mulle kogu aeg vastu ... " </s> </p>
<p> <s> " Aga sina ära suru mulle oma teooriaid peale ! " </s> </p>
<p> <s> " Asi on selles , et kui meie kaks suudame teadlikult vähendada oma sõjakust , siis saavad ka riigid alustada desarmeerimist ! ... " </s> </p></div2><div2 type="alaosa">
<p> <s> Ühel päeval tundus talle , et teda külastas siin lossis kunagi elanud inimese vaim . </s> </p>
<p> <s> Kuna tal oli kõhe , siis hakkas ta vaimule meelitusi ütlema . </s> <s> Oma enesekaitseks mõeldud jutu lõpetas ta järgmiselt : </s> </p>
<p> <s> " Kui minul õnnestuks kunagi teie seisusesse tõusta , siis külastaksin ma vaid neid , kes seda tõeliselt väärivad . </s> <s> Teisalt aga tuleks arvesse võtta , et ei leidu inimesi , kellel poleks vigu ja puudusi , ja seepärast ei saaks ma olla ülearu range nende vastu ... " </s> </p>
<p> <s> Rääkides oli tal kõik aeg tunne , et läbipaistev vaim näeb teda läbi ... </s> </p></div2><div2 type="alaosa">
<p> <s> Üks sõpradest heitis pikali ja surus kõrva vastu maad . </s> </p>
<p> <s> " Mida sa teed seal ? " küsis teine . </s> </p>
<p> <s> " Kuulan , mida rohul mulle ütelda on . " </s> </p>
<p> <s> " Ja mida see rohi sulle siis räägib ? " </s> </p>
<p> <s> " Midagi räägib , aga ma ei saa sõnadest aru . " </s> </p>
<p> <s> " Jäta siis järele ja tõuse püsti . " </s> </p>
<p> <s> " Enne ei tahaks tõusta , kui aru hakkan saama . " </s> </p>
<p> <s> " Siis sa jäädki lamama . " </s> </p>
<p> <s> " Kust sa tead ? " </s> </p>
<p> <s> " Omast käest . " </s> </p></div2><div2 type="alaosa">
<p> <s> " Ära nõua midagi ! </s> <s> Su nõudmine on vaid sõnad . </s> <s> Kui antakse , võta vastu . </s> <s> Suurim kõikidest sõnadest on " Tänan ! </s> <s> " " </s> </p></div2><div2 type="alaosa">
<p> <s> " Ta tegi selleks nii palju suuri ja pealiskaudseid sõnu , et nendest väsinuna jõuda vaikimise sügavusteni ... " </s> </p></div2><div2 type="alaosa">
<p> <s> " Miks ma ei peaks olema kurb , kui ka praegusel hetkel on suremas keegi mu suguvendadest ... " </s> </p>
<p> <s> " Aga miks sa ei võiks olla hoopis rõõmus selle üle , et too suguvend on nii kaua saanud nautida seda kirevat maailma ? ... " </s> </p>
<p> <s> " Jah , kui ma vaid teaksin , kes mõõtis talle välja tema aja ... " </s> </p></div2><div2 type="alaosa">
<p> <s> " Mõte Jumala kõikehõlmavast suurusest teeb rahutuks ... " </s> </p>
<p> <s> " Seepärast öeldaksegi , et ära mõtle , ole rahulik ja armasta ... " </s> </p></div2><div2 type="alaosa">
<p> <s> Hunt rääkis karjasele : </s> </p>
<p> <s> " Need lambad on looduse osa , nagu seda olen ka mina ja oled sina . </s> <s> Kuidas saad sa lambaid enda omaks pidada ? </s> <s> Nagunii sa tapad nad ükskord ... </s> <s> Kuula sa , kadeduse keha , ma võtan siit ühe ! ... " </s> </p></div2><div2 type="alaosa">
<p> <s> " Kui tegemist on tõelise Jumalaga , siis peaksid ta leidma ka juhul , kui otsid midagi sootuks muud ... " </s> </p></div2><div2 type="alaosa">
<p> <s> Sulepeas sädelesid kõikide sõnade võimalused . </s> <s> Need kaotasid oma sära alles siis , kui sa laotasid need sealt valgele paberilehele ... </s> </p></div2><div2 type="alaosa">
<p> <s> Näib , et lihtne on üles leida seda , mille oled ise ära peitnud . </s> <s> Aga tegelikult pole see nii , sest aeg on sind vahepeal muutnud ... </s> </p></div2><div2 type="alaosa">
<p> <s> Mees elas suletud uste taga . </s> </p>
<p> <s> " Kui keegi tuleb mulle külla , tahab ta kindlasti sellest kasu saada , " ütles ta . </s> </p>
<p> <s> " Mis rõõmu on varast , mida keegi endale ei himusta , " õeldi talle . </s> </p>
<p> <s> " Nad tallavad mu põrandad mustaks , " vastas mees . </s> </p>
<p> <s> " Kas sa neid üldse puhastad , kui sa külalisi ei oota ? " küsiti . </s> </p>
<p> <s> " Hinge tuleb puhastada , mitte põrandaid . " </s> </p>
<p> <s> " Kas hinge peal siis tallab keegi ? " </s> </p>
<p> <s> " Näiteks teie oma pärimistega ... " </s> </p></div2><div2 type="alaosa">
<p> <s> Kuulnud kirumissõnu hurjutas ta : </s> </p>
<p> <s> " Kas see on tõesti sama keel , mis äsja lausus harrast palvet või esitas ülevaid salme ? " </s> </p>
<p> <s> Talle vastati : </s> </p>
<p> <s> " Hurjutamiseks pole tõesti mõtet oma keelt kulutada , kui seda saab kasutada kiituseks . " </s> </p>
<p> <s> Mõlemal keelel oli ilmselt niisugune harjumus , et ütlesid ülearust . </s> </p></div2><div2 type="alaosa">
<p> <s> Kui loeti ette süüdlaste pikk nimekiri , siis lisati , et üks ja üsna oluline süüdlane puudub sellest . </s> </p>
<p> <s> Kas mõtlesid , et äkki oled see sina ? </s> </p>
<p> <s> Või arvasid , et ükskõik kes teine ? </s> </p></div2><div2 type="alaosa">
<p> <s> Tal läks meelest karta , seepärast oligi julge . </s> </p></div2><div2 type="alaosa">
<p> <s> Mälestus on uni , aga mitte nii selge ja mitte nii põgus . </s> </p></div2><div2 type="alaosa">
<p> <s> " Minevik on kõdu , tulevik on udu , hiilgab vaid olevik , see suur maailm , mis välgukiirusel mööda sähvab ... " </s> </p></div2><div2 type="alaosa">
<p> <s> " Loodad ju hinnatud saada selle eest , et põlgad kõike , mida inimeste enamik hindab ... " </s> </p></div2><div2 type="alaosa">
<p> <s> Iga su päev alustab veeremist hiilgava kristallina , õhtuks lõpetab veeremise tahmarullina . </s> <s> Ja selliseid päevi koguneb su elulukku kuhjade viisi ... </s> </p></div2><div2 type="alaosa">
<p> <s> Ta käis läbi oma aia , peatus iga sõbra juures ning jättis jumalaga . </s> <s> Ja nii päev päeva järel . </s> <s> Selgus , et lahkuja polnud tema , vaid puud-põõsad , mis liikusid sügise suunas ... </s> <s> Justnagu ta ise ei liikunuks samas suunas ... </s> </p></div2><div2 type="alaosa">
<p> <s> Kasvamine on kirglik tegevus . </s> <s> Minge kasvuhoonesse ja tundke , milline ülesköetud õhk seal on ... </s> </p></div2><div2 type="alaosa">
<p> <s> Ta sai pühadeks postkaardi . </s> <s> Sõnad sellel olid sama elutud kui kaardile trükitud roos . </s> <s> Ometi oli ta harjunud tehismaailmaga ning oskas rõõmustada ... </s> </p></div2><div2 type="alaosa">
<p> <s> Noor naine kukkus tänaval . </s> <s> Ta hüppas kiiresti püsti ja piilus ringi , lõkendades häbist . </s> <s> Võõras vanem daam astus ta juurde ja ütles : </s> </p>
<p> <s> " Praegu on teil häbi selle tühise kukkumise pärast , sest see juhtus paljude silme all . </s> <s> Elus tuleb ette hoopis rängemaid kukkumisi , mille pärast te ei taipagi häbeneda ... " </s> </p>
<p> <s> Pahameel hävitas kukkunu häbi . </s> <s> Ta ei öelnud midagi , kuid mõtles : </s> </p>
<p> <s> " Häbi on mul vaid sellepärast , et ma ei tahtnud seda kukkumist siin ... " </s> </p></div2><div2 type="alaosa">
<p> <s> " Sulle meeldib värske heina lõhn , aga need on ju mahaniidetud elud ! " </s> </p>
<p> <s> " Küllap meeldib vakladele laiba lõhn samamoodi ... " </s> </p></div2><div2 type="alaosa">
<p> <s> " Aeg kulgeb aina kiiremini ja järele jääv elu on aina lühem , ma ei jõua õpetada inimesi õigesti elama enne , kui nad juba läinud on , " kurtis Õpetaja , kes istus liikumatult paigal . </s> </p>
<p> <s> " Liigu ise kah , " soovitati talle . </s> </p>
<p> <s> " Minu eest liiguvad sõnad , mida ma maailma lähetan , " vastas Õpetaja . </s> <s> " Hädas olen ma sellega , et kuulajad jõuavad liiga kiiresti kuuldekaugusest välja , igaüks ise suunas ja erineva tempoga . " </s> </p>
<p> <s> " Vali mõni välja ning liigu temaga kaasa ja ütle siis kõik välja , mis sul ütelda on . " </s> </p>
<p> <s> " Ei , parem jään paigale . </s> <s> Möödujaid on palju , igaüks saab mu kõnest mõne osa . </s> <s> Valib nagunii juhus ... " </s> </p></div2><div2 type="alaosa">
<p> <s> " Kõik me oleme elu pantvangid ning kannatame kas vangivalvurite või kaasvangide sigatsemiste pärast ... " </s> </p></div2><div2 type="alaosa">
<p> <s> Ühes külas oli meestel ainsaks tegevuseks ringutamine . </s> <s> Nad istusid pika pingi peal reas ning ringutasid kordamööda . </s> <s> Kui mõni õige järjekorra sassi ajas , seoti tal käed karistuseks kinni , et ta ei saaks tükil ajal teiste seltsis ringutada . </s> <s> Pärast sumiseti terve õhtu rõõmsalt : ometi oli külas midagi juhtunud ! ... </s> </p></div2><div2 type="alaosa">
<p> <s> Mehel oli selginemise hetk , ta vaatas oma käsi ning arutles nõnda : </s> </p>
<p> <s> " Kas need on tõesti minu käed , mis seda tööd teevad ? </s> <s> Kust ma need sain või on need alati olnud ? </s> <s> Kas ma pean praeguse tööga seda võlga tasuma , et need käed on mulle antud ? </s> <s> Või on need käed hoopis laenatud ning ma olen kohustatud kiirustama , et tööga enne valmis saada , kui pean laenatu tagasi andma ? </s> <s> Või kui need käed on päriselt minu omad ja jäävadki mu külge , kas ma pean siis igavesti seda tööd tegema ? </s> <s> Mul on kätega palju probleeme , vahel need veel valutavad kah ... " </s> </p>
<p> <s> Aga ta lõpetas oma mõttekäigu siiski optimistlikult : </s> </p>
<p> <s> " Hea , et ma pole oma pea pärast pidanud samasugust muret tundma ... " </s> </p></div2><div2 type="alaosa">
<p> <s> " Kas igas veetilgas peegeldub sama maailm või on see erinev näiteks mudases või verevärvi veetilgas ? ... " </s> </p></div2><div2 type="alaosa">
<p> <s> " Kas lendled vaimsuse pilvedes või ukerdad liha vetruval pinnal , ühtmoodi vaevab sind jõuetus , et sa ei suuda enesest eemale petta igiarusaamatut surma ... " </s> </p></div2><div2 type="alaosa">
<p> <s> " Kuidas me võime aduda mõistete piire , kui me ei tea nende algusi : lihtsaima eseme nimetus võis esmakordselt häälduda ammuse esiisa koopahämaruses ja meist keegi ei saa selle kajale sinna järele minna ... " </s> </p></div2><div2 type="alaosa">
<p> <s> " Tema suur hing ongi võibolla see krobeline müür , mille ääres meid ükskord koidikul maha lastakse ... " </s> </p></div2><div2 type="alaosa">
<p> <s> " Valitses selline vaikus , otsekui oleks üks püssitoru minu poole sihitud , Aja sõrm päästikul , ja mina ootan ... " </s> </p></div2><div2 type="alaosa">
<p> <s> " Kui kauge muusika segab sul mõtelda omi mõtteid , siis palu , et keegi kuulaks sinu eest seda muusikat – ehk saad selmoel segajast lahti ... " </s> </p></div2><div2 type="alaosa">
<p> <s> " Miks nõuate raamatult täiust ja püüate teda puudustest hoolimata siiski lõpuni lugeda , kui kõige olulisem raamat – teie elu ning silmaringiga piiratud maailm – jääb alati pooleli ? ... " </s> </p></div2><div2 type="alaosa">
<p> <s> " Leek on uhke ja vaba , keegi ei oska ette aimata tema muutuvat kuju , vesi oma allaheitlikkuses seevastu võtab iga ette seatud anuma kuju ... </s> <s> Aga kui need kaks kokku saavad , siis just vesi kustutab leegi ... " </s> </p></div2><div2 type="alaosa">
<p> <s> " Tegemata teod antakse andeks , tehtud teod mitte ... " </s> </p></div2><div2 type="alaosa">
<p> <s> " Mul läks meelest sulle andeks anda ! " </s> </p>
<p> <s> " Ah , pole viga , tegin seda sinu asemel ise . " </s> </p></div2><div2 type="alaosa">
<p> <s> " Õnnehetked olevat need , kui aeg seisab , aga mina olen tähele pannud , et aeg on väljapool mind siiski edasi läinud , minu sees aga kogunenud otsekui paisuks , ja see tulv viib peagi ära õnne viimased riismed ... </s> <s> Vahest selleks , et mälestus õnnest ei jääks mind vaevama ? ... " </s> </p></div2><div2 type="alaosa">
<p> <s> " Iga põlvkond esitab palvekirja , et pikendataks tema noorusaega ... " </s> </p></div2><div2 type="alaosa">
<p> <s> " Kui otsid inimest , leiad parimal juhul iseenda ... " </s> </p></div2><div2 type="alaosa">
<p> <s> " Mis võib olla masendavam kui kahtlema hakata tõdedes , millest oled kinni hoidnud ... </s> <s> Masendusest üle saada aitab vaid usk , et kusagil on olemas veel tõesem tõde ja sinagi võid ükskord selle osaliseks saada ... " </s> </p></div2><div2 type="alaosa">
<p> <s> " Mul lihtsalt pole aega sinu elulugu kuulata ! " </s> </p>
<p> <s> " Mille paremale su aeg siis kulub ? " </s> </p>
<p> <s> " Loomulikult oma eluloo jutustamisele . " </s> </p></div2><div2 type="alaosa">
<p> <s> Mäejalamil elutses pühamees , kes vahel mõtiskles endamisi , kumb neist on rohkem püha , mägi või tema . </s> <s> Mägi seisis mornina paigal , vihmade aegu nirisesid ta palgeilt porised nired , mis olid mustemad kui pühamehe higi , mida see palava ilmaga valas . </s> <s> Kui pühamees palvetas , surus ta vahel kõrva vastu mäekülge , et kuulda , kas ka mägi palvetab . </s> <s> Et ta midagi ei kuulnud , seda võis aga tema halva kuulmise arvele panna . </s> </p>
<p> <s> Ühel päikesepaistelisel päeval lausus pühak oma viimase palve ning heitis igavesele unele . </s> <s> Polnud kahtlust , et tema hing rändas taevasse . </s> <s> Aga mägi seisis endiselt maa küljes kinni , ainult ta lumine pea ulatus pilvedesse ... </s> </p></div2><div2 type="alaosa">
<p> <s> " Ära seisa siin , maapind ei talu su raskust ! ... " </s> </p></div2><div2 type="alaosa">
<p> <s> " Head maali vaadates on mul tunne , et ka mina peaksin olema seal pildi peal , aga kunstnik on jätnud mu kohaloleku märkamata või maalinud mind vaid lohaka värvilaiguna kuhugi serva peale ... " </s> </p></div2><div2 type="alaosa">
<p> <s> Mees kirjeldas eluohtlikku olukorda , millesse ta oli hiljuti sattunud . </s> <s> Teda ärritas asjaolu , et teised on teda kuulates nii ükskõiksed . </s> <s> Ta nagu ei taibanud , et teised näevad teda ju enda ees tervena ning jutustamise hoogsus osutas sellele , et ta on juhtunust hoolimata ka heas seisundis ... </s> </p></div2><div2 type="alaosa">
<p> <s> " Ei tea , mille eest kirjanikule peaks honorari makstama . </s> <s> Ta peaks ise peale maksma inimestele , kes ta heietusi viitsivad lugeda ! ... " </s> </p></div2><div2 type="alaosa">
<p> <s> " Mis võiks olla nende asjade mõte , millel ei ole mõtet ? " </s> </p>
<p> <s> " Nad panevad meid paremini märkama asju , millel on mõte . " </s> </p></div2><div2 type="alaosa">
<p> <s> Kõige põnevama koha peal eksis muinasjutt jutustaja suhu ära , kuulajad aga läksid seda otsima tegelikkusest ... </s> </p></div2><div2 type="alaosa">
<p> <s> " Suremist võib käsitada kui ebaviisakat tegu leinajate suhtes , aga selles võib näha ka õilsat kaotust eluvõitluses . </s> <s> Oleneb käsitaja tasemest , kas ta näeb sama asja madalana või kõrgena ... " </s> </p></div2><div2 type="alaosa">
<p> <s> " Ma olen praegu vanem kui mu isa on eales olnud , aga ikka ammutan ma veel õpetusi tema tarkusesalvest ... " </s> </p>
<p> <s> " Selles ehk seisabki põlvkondade vahetumise mõte ... " </s> </p></div2><div2 type="alaosa">
<p> <s> " Noorena vaatas ta paigal seisvaid asju küsiva pilguga , et miks need ei lähe liikvele , nüüd tunneb ta headmeelt , et miski veel omal kohal püsib ... " </s> </p></div2><div2 type="alaosa">
<p> <s> " Kas väljamõeldud olend on elus või elutu ? </s> <s> Ta ju liigub ja toimib meie mõttemaailma piirides , kuigi ta meie füüsilisse maailma sisse ei astu ... " </s> </p>
<p> <s> " Mõni tegelikkuse olend on vilkam kui teine , kuid tema kohta ei öelda , et ta on seega rohkem elus . </s> <s> Fantaasiavilja puhul kõneldakse sageli suuremast või väiksemast elulisusest ... " </s> </p></div2><div2 type="alaosa">
<p> <s> " Kui sa tahad mulle midagi teatada , siis tulen ma su mõtetesse ... " </s> </p>
<p> <s> " Aga vaata , et sa seal midagi ära ei lõhu ! ... " </s> </p>
<p> <s> " Eks ma mõnda asja ikka riivan , nii et sa pärast mu külaskäiku enam päris endine ei ole ... " </s> </p></div2><div2 type="alaosa">
<p> <s> " Sa jalutad vabalt unenäos ringi , vaid vale sammu kartus kammitseb sind seal pisut . </s> <s> Aga sul pole siiski mahti kõhelda , üks sündmus järgneb teisele ... </s> <s> Vaid üksikutel hetkedel paned tähele , et see polegi unenägu ... " </s> </p></div2><div2 type="alaosa">
<p> <s> " Kunstnik nagu me kõik loodab nende peale , kes on võimelised oma unelmates kujusid looma , ometi pakub ta neile enda loodud , kaugusesse tarduvaid ja ajas tumenevaid skulptuure – habraste siluettide aseaineks ... " </s> </p></div2><div2 type="alaosa">
<p> <s> " Elu on meile nii oluline , et me omistame oma kujutlustes selle ka elututele asjadele . </s> <s> Vahel koguni selmääral , et oleme valmis oma tegeliku elu allutama tollele kujutluslikule elule ... " </s> </p></div2><div2 type="alaosa">
<p> <s> " Inimene hoolitseb ikka selle eest , et ta sobiks ümbrusega kokku ... </s> <s> Näiteks nii , et tema kohmakas kogu paistaks silma graatsilise looduse taustal ... " </s> </p></div2><div2 type="alaosa">
<p> <s> " Igaviku lävele tardunud vanad asjad näivad meile nukratena sellepärast , et nad on kunagi kandnud endas nii nukrust kui rõõmu või siis koguni tekitanud neid ... " </s> </p></div2><div2 type="alaosa">
<p> <s> " Uni on see , kui valguse aine tiheneb pimeduseks ja muutub lõpuks nii tihedaks , et tardub asjadeks ja olevusteks . </s> <s> Aga nende paigalolek ei kesta kaua , sest ka unenäo suured puud , nõgesepõõsad ja rahumeelsed hirved heitlevad oma elu varjudega ... " </s> </p></div2><div2 type="alaosa">
<p> <s> " Kui sa parajasti ei palveta , näib sulle , et sa valvad Jumala und ... " </s> </p></div2><div2 type="alaosa">
<p> <s> " Kui vabaned minevikust , kleebib olevik ennast sulle nõndaviisi külge , et sa ei pääse temast tulevikuski , " selgitas Ajavalvur . </s> </p></div2><div2 type="alaosa">
<p> <s> " Loomulikkus on allumine harjumusele ... " </s> </p></div2><div2 type="alaosa">
<p> <s> " Su nägemused on huvitavamad kui tegelikkus , sest need koosnevad oleva ja olematu kombinatsioonidest ... " </s> </p></div2><div2 type="alaosa">
<p> <s> " Maailma seletamine on nii oluline tegevus , et siin ei saa kuidagi läbi ilma fantaseerimiseta ... " </s> </p></div2><div2 type="alaosa">
<p> <s> " Asjad , millega sa pole kokku puutunud , on kindlasti märksa täiuslikumad kui asjad , mida sa piisavalt hästi tunned ... " </s> </p></div2><div2 type="alaosa">
<p> <s> " Miks mu süda täna nõnda valutab ? " </s> </p>
<p> <s> " Saatus tahab sulle tunda anda , et ta on olemas . " </s> </p></div2><div2 type="alaosa">
<p> <s> " Ei maksa arvata , et kui seltskondlikus vestluses tekkib paus , siis selle vaikusesse kõlavad need kõige targemad sõnad . </s> <s> Küllap selgub just sinna tungivatest sõnadest , et vaikimisest targemat pole olemas ... " </s> </p>
<p> <s> " Miks sa siis sellelgi lausel kõlada lasid ? " </s> </p></div2><div2 type="alaosa">
<p> <s> " Paradiis olevat igivana . </s> <s> Kas põrgu on siis igavesti noor ? " küsis nautleja . </s> </p>
<p> <s> " Käi ära , vaata järele , " vastas talle askeet . </s> </p>
<p> <s> " Otsi lolli , aitab mulle sinugi nägemisest ! " </s> </p></div2><div2 type="alaosa">
<p> <s> " Ütle , kas sul raske ei ole kanda mind ja minutaolisi ? </s> <s> Meid on ju nii palju ja me tallame su peal nii hoolimatult , " küsis kord õrnatundeline teeline . </s> <s> Tee vastas : </s> </p>
<p> <s> " " Mind lohutab teadmine , et te liigute surma poole . " </s> </p></div2><div2 type="alaosa">
<p> <s> " Kas maailm on sellepärast nii lärmakas , et ma ei saaks kuulata vaikust enese sees ? " </s> </p></div2><div2 type="alaosa">
<p> <s> Armastatu huuled on põhjatu anum , sa väsid neist juues enne , kui need armastusest tühjaks saavad ... </s> </p></div2><div2 type="alaosa">
<p> <s> Rännuhimulisele tuli kord külla ta kodu , kõik tuttavad asjad – ja neil ei olnud teineteisele midagi öelda . </s> </p></div2><div2 type="alaosa">
<p> <s> " Kui inimene mäletaks kõike , mida ta teiste inimeste heaks tegemata on jätnud ! " </s> </p>
<p> <s> " Või veel , ta püüab unustada sedagi , mida ta teistele kurja on teinud . " </s> </p></div2></div1>
    </body>
  </text>
</TEI>
</teiCorpus>
</teiCorpus>
