<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Oraakli surm Arvustused </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Oraakli surm Arvustused </head>
<p> <bibl> <author> <s> Karen Orlau </s> </author> </bibl> </p>
<p> <s> Oraakel kartis . </s> <s> Oraakel kartis hullupööra , sest iga järgmine etteaste oli raskem kui eelmine ja nii lõputult , nii juba aastaid . </s> <s> Aeg , mil ta kasvavale pingele vastu ei suuda seista ning murdub , oli hirmuäratavalt lähedal — vahest ehk mitte veel järgmine kord aga juba õige pea ... </s> <s> Ta tajus surma lähedust , tundes selle külma hingeõhku otse kuklas , endal liikmed jäisest hingusest kangestumas . </s> </p>
<p> <s> Vaikse alistumisega vaatas Oraakel lossiõuel kõrguvat platvormi : kitsast torni keset hiiglaslikku lõvipuuri . </s> <s> Ebakindlalt kõikuvale platvormile mahtus üks inimene hädavaevu seisma ning sinna pääses ainult mööda allalastavat silda . </s> <s> Kui kindlust külastas mõni rändrüütel , lasti lõvitorni rippsild alla ning Oraakel viidi platvormile . </s> <s> Iga kord , kui Oraakel ennustuse lõpetas ning rüütel mineviku kohta kuuldu õigeks tunnistas , lasti rippsild uuesti alla ning ennustaja võis värisevijalu platvormilt lahkuda . </s> <s> Nende kahe hetke vahele mahtus piinavalt pikk aeg , mil Oraakel , endal hirmuhigi mööda nägu alla voolamas , sõnu ettevaatlikult ritta seadis , püüdes surmahirmust teravnenud meeltega rändrüütli näoilmest , liigutustest ja hoiakust välja lugeda , mida peaks ütlema . </s> </p>
<p> <s> Kõigepealt püüdis ta vaid vihjata — mõnikord oli kuulaja näost selgelt näha , millal ta tõde tabas , siis pidi vaid sobivaid seoseid leidma . </s> <s> Hirm tegi silmad selgeks ja mõtted kiireks ja seepärast oli rändrüütel peagi kui avatud raamat ta ees , tema pööras vaid lehti ja sai neile kirjutatud sõnadele hääleks . </s> <s> Inimlike kirgede ja needuste maailm ei olnud ju eriti suur ning oh kui leidlikuks tegid need suured kräunuvad kõrbekassid platvormi all ... </s> </p>
<p> <s> Teinekord aga nägi ta kuulaja liikumatust näost vähimagi tundevirve tabamiseks nii ränka vaeva , et kui ta lõpuks sõrmed rüütli raamatukaane vahele sai , tundis ta , et on üle noatera pääsenud . </s> <s> Siis oli ta hääl ebakindel ja kõlatu , kuid rändrüütel sulges siiski ennustuse lõppedes nõusoleku märgiks silmad ja lahkus vaikides — mingi ime läbi ei olnud Oraakel eksinud . </s> </p>
<p> <s> Miks ei lasknud nad tal lihtsalt tulevikku ennustada ? ! </s> <s> Kui lihtne see oleks olnud ! </s> <s> Kui palju raskem oli möödunust rääkida ... </s> <s> Ometi öeldi , et ei saa uskuda tulevikuennustust , kui Oraakel ei oska näha minevikku . </s> <s> Ning oraaklil , kes vääratab , ei ole jumalikku valgust , petis aga on surma väärt ... </s> </p>
<p> <s> Oraakel oli lõpuks oma osaga leppinud : küllap oligi temale määratud pidada igapäevast ränka võitlust , andes inimestele usku jumala häälesse ning kandes häbiväärse saladusena teadmist , kui ekslikud ja juhuslikud olid ta ennustused . </s> <s> Ta oli loobunud palumast jumalikku valgust ning lootis pimesi , et huupi öeldu oligi mingil arusaamatul viisil kõrgemalt poolt juhitud . </s> <s> Liiga ränk oleks olnud selles kahelda — ometi seisis ta iga kord , kui ennustust lausus , silmitsi tõega , et ainsaks abimeheks oli ta enda nõder mõistus ning surmakartusest sündinud leidlikkus , seetõttu ootas ta iga kord eheda hirmuhigiga , kas öeldu ikka õigeks kuulutatakse . </s> </p>
<p> <s> Ja nüüd ratsutas too hallikspleekinud pleedi mähkunud kuivetu rändur kantsiväravast sisse , andis valdjale väärilise andami ning nõudis oraakli ennustust . </s> <s> Rändrüütlid ei palu iialgi . </s> <s> Oraakel ei ütle kunagi ei ... </s> <s> Isegi mitte siis , kui külalise nägu on nagu raudkivist tahutud ning ta käed on elutud nagu laibad kõrbeliival . </s> <s> Kui ta kilp ei kanna vappi ja ta rõivad on ühegi tikandita , kui ta kaelas pole talismani ega sõrmedel sõrmuseid ning kui ta kulmude vahele ei ole põletatud ta usutunnistust . </s> <s> Mida võib Oraakel öelda ? </s> <s> " Oled rändur ja su selja taga on pikk teekond ... " </s> <s> Seda Oraakel lõvitorni ütlema läkski — mis edasi , sellest ei olnud tal aimugi . </s> <s> Oli vaid lootus , et ehk aitab juhus teda selgi korral ... </s> </p>
<p> <s> " Oled rändur ja su selja taga on pikk teekond , " lausus Oraakel , püüdes kitsukesel platvormil tasakaalu hoida . </s> <s> Lõvid jooksid puuris rahutult ringi . </s> <s> Hoovi kogunenud õukond kuulas hinge kinni pidades Oraakli iga sõna , sest tema suu läbi kõneles ju jumal . </s> </p>
<p> <s> Rändrüütel seisis vaikides , liikumatult nagu raidkuju . </s> <s> Näis , et ka ta pikad tumedad juuksed jäid tasasest kõrbetuulest puutumata ning et isegi ta riidevoldid olid tardunud . </s> <s> Higi voolas üle Oraakli otsaesise . </s> <s> Mitte midagi . </s> <s> Ta ei osanud mitte midagi öelda . </s> </p>
<p> <s> Õukond ootas . </s> <s> Oraakel otsis ikka veel ... </s> <s> Higinired valgusid ta pöetud kulmudelt silmisse ning ta pilgutas neid hirmunult , sest teraselt näha oli ta ainus lootus . </s> <s> Ta uuris pingsalt rüütli näojooni , vahtis talle januse häbitusega otse silma , püüdes tabada mingitki virvendust . </s> <s> Vahepealne aeg tuli täita lihtsamate oletustega , mida kuuldes õukondlasedki kõveralt muigasid , kuid mis ometi valed ei saanud olla — vaja vaid õigesti sõnastada . </s> </p>
<p> <s> " Sa kuuletud iseendale ja oma pühendumisele " — see kehtis kõigi rändrüütlite kohta , nii et see ei saanud valesti minna . </s> </p>
<p> <s> " Sa oled aja möödudes õppinud vaikima , su õppetund on olnud ränk ja jäänud hästi meelde ... " </s> <s> Kui olukord polnuks nii tõsine , oleks Oraakel muianud , oma kõige suuremat muret niiviisi enda kasuks pöörates , kuid hetkel ei pannud ta irooniat isegi tähele . </s> <s> Sest see oli viimane asi , mida ta öelda oskas . </s> <s> Seniniöeldu oli väärtusetu , täiesti väärtusetu . </s> <s> Ta tõmbas hetkeks hinge . </s> <s> Avas suu , et veel midagi lausuda , kuid mõtles siis ümber . </s> <s> Mitte kunagi varem ei olnud ta näinud nägu , mis oleks nii suletud ja ilmetu . </s> <s> Vaikus venis aina pikemaks . </s> <s> Õukond hakkas rahutult nihelema . </s> <s> Rüütel seisis lõvipuuri ees ja ootas kannatlikult . </s> <s> Ta ei pilgutanud isegi silmi mitte . </s> </p>
<p> <s> Siis Oraakel otsustas . </s> <s> Ta ei osanud rohkemat öelda , seepärast oli tal vaid üksainus võimalus : tühjast tuulest tuld võtta ja midagi kokku luuletada , tuginedes vaid muljele , mis tal süngelt vaikivast rändajast oli . </s> <s> Õnnetuseks oli see mulje enam kui halb , kätkedes endas ka teravat kättemaksujanu oma surmahirmu — ja võibolla ka surma — põhjustaja vastu . </s> <s> Sel hetkel ta tõepoolest vihkas võõrast rüütlit . </s> </p>
<p> <s> Oraakel alustas : </s> </p>
<p> <s> " Su minevik on olnud rahutu , täis veriseid taplusi ning alatut reetmist . </s> <s> Ükski inimlik madalus ei ole sulle võõras . </s> <s> Su hing on kantsiks süngetele mälestustele , mis sind eales maha ei jäta . </s> <s> Sa oled oma sõjateel näinud nii palju kannatusi , et kaasinimeste valu jätab sind ükskõikseks . </s> <s> Seepärast oled sa alati üksi , nii üksi , et sa isegi ei oska enam loota kedagi enese kõrvale . </s> <s> Sa ei peatu kusagil küllalt kaua , et seda kohta koduks nimetada , igavene rahutus ajab sind üha edasi , sa hüppad taas sadulasse ja sõidad , ilma et sa isegi teaks , kuhu ja mispärast ning millal sa kord taas peatud . </s> <s> Su sihitus on su eesmärk . </s> <s> Sinna , kust sa läbi oled rännanud , jääb maha õnnetus ning su nime tuletatakse needes meelde ... " </s> </p>
<p> <s> Kohkunult kuulis õukond Oraakli ränki sõnu , kuid too ei suutnud enam peatuda , sest tundis , et imelühikeseks hetkeks ilmus rüütli silmadesse tume säratus , mis ta sõnad õigeks tunnistas . </s> <s> Seepärast , kiindudes pilguga kuulaja silmavaatesse , julges Oraakel selle hämarust inimkeelde ümber panna . </s> <s> Ta tundis , et pääsemine ei olegi enam nii võimatu : rüütel oli ta vihast kantud ennustuse peaaegu õigeks kinnitanud . </s> </p>
<p> <s> " Su relv on alati haljas ning kord mõõga tõstnuna ei halasta sa eales seda taas langetades . </s> <s> Kuningad peavad sind hinnaliseks ning igaüks tahab , et võitleksid tema poolel . </s> <s> Sina ei tea aga pooltest ega sõjasõpradest , vaid võitled ainuüksi iseenda jaoks ja selle tasu eest , mida sa võitjana saad . " </s> </p>
<p> <s> Õukond ahhetas : rüütlid olid küll tõepoolest palgasõdurid , kuid ... seda niiviisi näkku öelda ? </s> <s> Oraakel aga ei lõpetanud ikka veel . </s> </p>
<p> <s> " Su tulevik on lõputu rännak , sa ei saa iial teada , mis on õnn ja rahu , eales ei aita sa kedagi ja eales ei aita sind keegi . </s> <s> Rõõmud põgenevad sind nähes ning haarates sädeluse järgi , kustutad sa selle . </s> <s> Kui püüad midagi ehitada , siis variseb see liivaks . </s> <s> Sa eksled läbi elu kardetu ja neetuna . </s> <s> Kui sa kord hääbud , siis sünnib see nii rängas üksinduses , mida ei saa võrrelda isegi mitte selle eraldatusega , mida sa elu jooksul tundma saad . " </s> </p>
<p> <s> Oraakel värises . </s> <s> Ta oli võõra silmis sähvatanud tumeduse läbi iseenese hirmu ja viha sõnadesse pannud ning lausunud needmise , mille õudus halvas kogu õukonna . </s> <s> Ta oli süüdistanud rüütlit ebainimlikes julmustes , mõistnud ta igavesse üksindusse ... ja nüüd ootas ta seda , et rüütel selle õigeks tunnistaks ... </s> </p>
<p> <s> Rüütel seisis hoovi hingematvas vaikuses . </s> <s> Kõigi pilgud olid tema poole pööratud . </s> <s> Oraakel ootas hingetuna otsust ... </s> <s> Kui kõik , mis ta rüütli kohta oli öelnud , oli tõepoolest tõsi , siis ... oleks parem , kui ta oleks meelega valetanud . </s> </p>
<p> <s> Lõpuks hakkas rüütel kõnelema . </s> <s> Oraakel tundis , kuidas süda jättis löögi vahele , kui ta märkas kuratlikku sädelust rüütli silmades . </s> </p>
<p> <s> " Sa oled suur Oraakel , suurim , keda ma eales näinud olen , " ütles rüütel ilmetul häälel . </s> <s> " Läbi sinu suu kõneleb jumal . " </s> </p>
<p> <s> Õukond ahhetas , mõõtes rüütlit õuduses pilkudega . </s> <s> Lausutud tunnustuse tähendus oli kurjakuulutav . </s> <s> Rüütli lähedus täitis neid hirmu- ja vastikustundega , nagu oleks ta laibasööjast raisakull . </s> <s> Mõni heitunum joonistas jõumärke õhku , lootes kurje vaime eemale ajada , ammed peitsid lapsi selja taha , rüütlid mõõtsid võõrast ähvardavate pilkudega , kämblad valvsana mõõgapidemeil . </s> </p>
<p> <s> Oraakel ei suutnud aga oma kõrvu uskuda . </s> <s> Ta oli pääsenud ! </s> <s> Ta oli ka see kord pääsenud ! </s> </p>
<p> <s> Rüütel ei olnud aga veel lõpetanud : " Ma olen ekselnud igaviku , kuid ometi , kuigi mul ei ole ühte kindlat eesmärki , on mul eesmärgid . </s> <s> Siiski . </s> <s> Uskuge ! " </s> </p>
<p> <s> Kibeda naeratusega vaatas ta Oraaklile otsa , justkui kaheldes , kas suudab teda veenda . </s> <s> Siis ütles ta ohates : " Ma olen surm . </s> <s> Ma tulin sulle järele . " </s> </p></div1>
    </body>
  </text>
</TEI>
</teiCorpus>
</teiCorpus>
