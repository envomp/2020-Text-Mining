<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Nad tulevad täna öösel </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Nad tulevad täna öösel </head>
<p> <bibl> <author> <s> Indrek Hargla </s> </author> </bibl> </p>
<p> <s> " Doktor Lannier ? " naise külmad sõrmed kompasid ta kätt kui jäised õhupuhangud . </s> <s> " Ma tahtsin teile veel midagi öelda . " </s> </p>
<p> <s> " Muidugi , Vanda . </s> <s> Aga ütle mulle ikka Ester , eks ! " </s> </p>
<p> <s> " Ei , doktor Lannier peab ütlema . </s> <s> Tingimata peab doktor ütlema , ma tean . " </s> </p>
<p> <s> " Hästi , olgu siis doktor , Vanda . </s> <s> Saan ma veel midagi sinu heaks teha ? " </s> </p>
<p> <s> " Ohjaa , saate küll . </s> <s> Ma tahtsingi teilt paluda ... pange uks enne kinni ! " </s> </p>
<p> <s> Ester pööras pead . </s> <s> Viimane lahkuv arst oli tõepoolest ukse lahti jätnud . </s> <s> Õige vähe paokile tegelikult ja mingit tuuletõmmet ta ei tundnud . </s> <s> Koridorist ei kostunud palatisse ühtegi häält . </s> <s> Kuidas küll Vanda ... ? </s> <s> Ikka on sellega nii raske harjuda , mõtles ta . </s> <s> Ikka on kuidagi kõhe teada , et need , kes ei näe , tunnevad seda , mis on su selja taga . </s> <s> Ent võibolla Vanda lihtsalt ei kuulnud ukse klõpsatust ... </s> <s> Ta läks ja sulges aeglaselt ukse , tuli siis laua juurde tagasi . </s> <s> Vanda istus kramplikult püstist rühti hoides toolil , käed kergelt ette tõstetud , et Esterit kombata . </s> </p>
<p> <s> " Istuge siia minu kõrvale , doktor Lannier . " </s> </p>
<p> <s> Doktor Lannier istus ta kõrvale . </s> </p>
<p> <s> " Ma tahan , et te istute , siis te olete kauem . </s> <s> Kui te seisate , lähete varem minema . </s> <s> Aga ma ei taha , et te varem minema läheksite . " </s> </p>
<p> <s> Kõik nad tahavad seda . </s> <s> Kõik nad tahavad rääkida . </s> <s> Rääkida , rääkida , rääkida ... </s> <s> Vanda oli pisut erinev . </s> <s> Mõnikord tahtis ta päevade viisi mõtelda . </s> </p>
<p> <s> " Niisiis , Vanda ? " </s> </p>
<p> <s> " Jah . " </s> <s> Naine haaras tal käest , jälle tundis Ester külmade sõrmede kramplikku puudutust . </s> <s> Kõigist haigetest olid Vanda sõrmed kõige külmemad . </s> <s> Ester oli tema temperatuuri mõõtnud rohkem kui protseduurid ette näevad . </s> <s> See oli normis . </s> <s> Ühel visiidil — teisel kuul peale naise haiglasse saabumist — oli Ester oma ehmatuseks avastanud , et oli enesele pooleldi teadmata enne Vanda juurde minekut kampsuni kitli alla pannud . </s> <s> Kas ta ainult kujutas ette või oli siin palatis tõesti külmem ? </s> </p>
<p> <s> " Ma pean teile midagi rääkima . </s> <s> See on oluline . </s> <s> Kas te kuulate mind ? " </s> </p>
<p> <s> " Ma kuulan sind , Vanda . " </s> </p>
<p> <s> " Pean midagi edasi ütlema . </s> <s> Teile on sõnum . </s> <s> Tema jättis selle sõnumi . " </s> </p>
<p> <s> " Kes tema ? " </s> </p>
<p> <s> " Efraim . " </s> </p>
<p> <s> Ester ohkas . </s> </p>
<p> <s> " Ma pidin teile edasi ütlema , et nad tulevad täna öösel . </s> <s> Te peate täna valves olema . </s> <s> Te peate teadma . </s> <s> Ja valmis olema . </s> <s> Nad tulevad täna öösel . </s> <s> Tal võib alguses väga kole olla . " </s> </p>
<p> <s> " Kellel ? " küsis Ester osavõtlikust teeseldes . </s> <s> " Kellel võib kole olla ? " </s> </p>
<p> <s> " Seda Efraim ei öelnud . " </s> </p>
<p> <s> " Ja kes need siis tulevad ? " </s> </p>
<p> <s> " Nemad . " </s> <s> Vanda hääles segunesid üllatus ja ükskõiksus . </s> <s> " Nemad muidugi . </s> <s> Efraim tunneb neid . " </s> </p>
<p> <s> " Miks sa just mulle pidid seda ütlema ? </s> <s> Kas ... </s> <s> Efraim seda ka seletas ? " </s> <s> Huvi , ilmuta huvi , kordas Ester endale . </s> </p>
<p> <s> " Jah . </s> <s> Ta ütles , et teie oskate saksa keelt . </s> <s> Midagi oli veel ... </s> <s> Ahjaa , ta ütles , et te ei tohi neid ära ajada . </s> <s> Muidu ei tule ja too nad enam kunagi . </s> <s> Ta kauples ta välja . </s> <s> Seda paluski Efraim öelda . </s> <s> Et läbirääkimised lõppesid edukalt . </s> <s> Ma arvan , et see on väga oluline . </s> <s> Te saate ju aru , eks ? </s> <s> Saate ju ? </s> <s> Efraim ei ütle kunagi midagi sellist , mis pole oluline . </s> <s> Ta on väga tõsine ja pühendatud . " </s> </p>
<p> <s> " Pühendunud ehk ? " </s> </p>
<p> <s> " Ei , pühendatud ikka . </s> <s> Kõik teavad seda . </s> <s> Temal on õigus öelda , teistel ei ole . </s> <s> Ta tulebki alati midagi tähtsat ütlema . </s> <s> Ega te ei saa kauemaks minu juurde jääda ? " </s> </p>
<p> <s> " Ei , Vanda . </s> <s> Kahjuks ei saa . </s> <s> Aga ma tulen varsti tagasi . </s> <s> Kell on juba palju . " </s> </p>
<p> <s> " Jah , loomulikult ... </s> <s> Teil on juba kiire . </s> <s> Teil hakkab seitsme minuti pärast loeng . " </s> </p>
<p> <s> Ester vaatas tahtmatult kella . </s> <s> " Peaaegu — kümne minuti pärast täpsemalt . </s> <s> Nägemiseni , Vanda . " </s> </p>
<p> <s> " Räägite üliõpilastele minust ka ? " </s> </p>
<p> <s> " Mõnikord . </s> <s> Siis , kui vaja on ja see sulle kasuks tuleb . " </s> </p>
<p> <s> " Tulge varsti jälle ! </s> <s> Ja olge siis öösel valmis . " </s> </p>
<p> <s> " Kahjuks pole täna minu valvekord ... " </s> </p>
<p> <s> " Siis tehke nii , et oleks . </s> <s> Te peate seda tegema ! " </s> </p>
<p> <s> " Hästi , Vanda , ma vaatan , mida ma teha saan . " </s> </p>
<p> <s> Kui Ester ukse avas , küsis tema poole seljaga olev pime naine : " Kas teile ei tundu , doktor Lannier , et Efraim tahab meid millegi eest hoiatada ? " </s> </p>
<p> <s> Valetada ei tohi , mõtles Ester . </s> <s> Mitte iialgi ei tohi neile valetada . </s> <s> " Ma ei tea . </s> <s> Aga küllap see nii on , kui sa ütled . " </s> </p>
<p> <s> Mööda haiglakoridori tõtates tuli talle meelde , et pole kunagi Vandale öelnud , et oskab saksa keelt . </s> </p>
<p> <s> *** </s> </p>
<p> <s> Pärast loengut suudles ta doktor Lorentzonit põgusalt karvasele põsele ja lükkas aeglaselt tema käe oma pihalt . </s> <s> Liiga aeglaselt isegi , nii et see tegi pikema kruiisi Esteri tuharatel . </s> <s> " Ei , Bruno . </s> <s> Unusta . </s> <s> See on möödas . " </s> </p>
<p> <s> " Mõnikord see tuleb tagasi . " </s> </p>
<p> <s> " See ei tule . " </s> </p>
<p> <s> " Siis ainult üks õhtusöök . </s> <s> Vanade aegade meenutuseks . </s> <s> Ütleme , et täna kell seitse ? " </s> </p>
<p> <s> " Ainult õhtusöök ? " </s> </p>
<p> <s> " Sa ju tunned mind ! " </s> </p>
<p> <s> Jah , tunnen küll , tahtis Ester öelda , aga see teadmine täitis ta mingi magusa rammestusega , mis raevukalt mõistusega sõdima hakkas . </s> <s> Õhtusöök ? </s> <s> Mis see siis niiväga ära oleks . </s> <s> Brunoga on väga meeldiv kuskil vaikses restoranis veini juua ja ... </s> <s> Nojah , siis võib see tõesti tagasi tulla . </s> <s> Aga ma olen teisiti otsustanud . </s> <s> Ei , täna veel mitte ! </s> </p>
<p> <s> " Mõni teine kord , Bruno . </s> <s> Ma olen täna valves . " </s> </p>
<p> <s> " Barbara on . " </s> </p>
<p> <s> " Ma vahetasin temaga ära . </s> <s> Ta ... ta ütles , et tal on täna üks kohtamine . " </s> <s> Barbara oli tõesti teinud häbelikku ja vaevatud nägu . </s> <s> Keegi olevat murdumas ja tema ees põrmu langemas ; rauad on sulanud ja just täna on tal valvekord . </s> <s> Ma vahetan Barbaraga ära , otsustas Ester . </s> <s> Ta on nõus , ma tean . </s> </p>
<p> <s> " Et siis homme ? " küsis doktor Lorentzon alandliku bassetinäoga . </s> </p>
<p> <s> " Vaatame . </s> <s> Täna pean ma valves olema . " </s> <s> Nad tulevad täna öösel . </s> <s> Te peate täna valves olema . </s> <s> Talle meenus Vanda . </s> <s> " Kas te Vanda kohta olete midagi otsustanud ? " </s> </p>
<p> <s> " Ta paraneb . </s> <s> Aeglaselt , aga kindlalt . </s> <s> Mõned kuud veel , siis laseme ta koju . " </s> </p>
<p> <s> " Ma olin täna tema juures . " </s> </p>
<p> <s> " Muidugi sa olid . " </s> </p>
<p> <s> " Ta rääkis jälle Efraimist . " </s> </p>
<p> <s> " Jälle ? </s> <s> Võis juba arvata , et see on möödas ... ? </s> <s> Muud hallutsinatsioonid on meil õnnestunud juba välja ravida . </s> <s> Aga Efraim ... </s> <s> Ettekujutatav kontakt surnud vennaga , mõtleks ! </s> <s> Seda juhtub ka tervetel . </s> <s> Kaotusevalu , talumatu tühjus ... </s> <s> Juhtub . " </s> </p>
<p> <s> Ester lükkas Bruno käe nüüd juba resoluutsemalt eemale . </s> <s> " Sa pole tema haiguslugu vist tähelepanelikult uurinud . " </s> </p>
<p> <s> " Selleks oledki sina — vastava ettevalmistusega pimedate vaimuhaigete terapeut . " </s> </p>
<p> <s> " Jah , olen küll . </s> <s> Aga ... " </s> </p>
<p> <s> " Pole siin mingit 'aga' . </s> <s> Mul on üle saja patsiendi , kõigil omad sümptomid . </s> <s> Sina teed meditsiinilised üldistused , konsiilium määrab ravi . </s> <s> Ma ei jõua kõiki detaile meelde jätta . </s> <s> Aga Vanda puhul mul jäi ... " </s> </p>
<p> <s> " Valesti jäi . </s> <s> Ta ei teadnud enne haigust üldse , et tal vend olemas oli , ta polnud veel sündinud , kui vend suri . </s> <s> Ma rääkisin emaga , kui Vanda sisse toodi ... </s> <s> Poiss haigestus neljasena ja seitsmeselt suri . </s> <s> Ravi ei aidanud , Efraim oli neljaselt otsekui ära vahetatud — ei tõusnudki enam voodist . </s> <s> Vanda hakkas Efraimist rääkima aga alles peale skisofreeniat ... </s> <s> Mingist kaotusvalust ei saa juttugi olla . " </s> </p>
<p> <s> " Vanemate versioon , muud midagi . </s> <s> Ta võis selle ise välja uurida ja see põhjustaski alguses kaotusvalu ja hiljem haiguse ... </s> <s> Et läheme " Dino " juurde homme ? </s> <s> Ma panen laua kinni . " </s> </p>
<p> <s> Taas pidi Ester ühe tugeva kämblaga võitlema . </s> <s> Ta võitis selle alles pärast väljapressitud suudlust . </s> <s> " Homme võibolla küll ... " </s> </p>
<p> <s> " Kuule , sul on ju enne valvekorda kolm tundi vaba aega ? " </s> </p>
<p> <s> " Ja sinul on konsiilium . " </s> </p>
<p> <s> " Kurat , õige küll ... </s> <s> Aga homme siis kindlasti . </s> <s> Vaata , et sa hiljaks ei jää . " </s> </p>
<p> <s> " Ma ei jää kunagi hiljaks . " </s> </p>
<p> <s> Bruno tõstis ta käe huulte juurde , suudles sõrmi ja heitis kiire pilgu Esteri käekellale . </s> <s> " Kell on sul kolm minutit järel , mu kallis . </s> <s> Ja kolme minutiga jõuab palju teha , oi kui palju . " </s> </p>
<p> <s> Ester Lannier libistas raamatu käest ja kuulatas . </s> <s> Nagu oleks ratasvoodi koridoris liikunud . </s> <s> Ei , küllap see ainult tundus talle . </s> <s> Kõik haiged magavad ja tema on siin teisel korrusel üksi . </s> <s> Esimesel on valveõde ja öövaht ning mängivad kaarte . </s> <s> Ta sulges kabinetiakna — öö oli augusti kohta harjumatult külm ja tuuline — ning võbistas õlgu . </s> <s> Külm nagu ... Vanda juures , mõtles ta . </s> <s> Miks nad seda palatit korralikult ei küta ? </s> <s> Peaks Brunole ütlema ... </s> <s> Jama , augustis ei köeta üldse . </s> <s> Küllap on see lihtsalt tuulepoolne palat . </s> </p>
<p> <s> Ta keetis teed , luges veel ühe peatüki , kus Mirabel lõpuks Norra suusakuurordis kaminavalguses Jamesile karunahkadel andus ja mõtles Brunole . </s> <s> Tegelikult ei tohiks ta mehe peale nii palju mõelda , ta on oma otsuse juba teinud . </s> <s> Või on ta ? </s> </p>
<p> <s> Kell kolm läks ta koridori ringkäigule , kiikas usteakendest sisse ja veendus , et uksed on lukus ja kõik rahulik . </s> <s> Miks ei peakski olema ? </s> <s> Kõik pimedad magavad ja näevad oma vaimuhaigeid unesid . </s> <s> Kõik magavad , kõik on rahulik . </s> <s> Kedagi pole tulnud ... </s> </p>
<p> <s> Nojah , juba jälle ta mõtles , kuidas Vanda teadis , et ta saksa keelt oskab . </s> <s> Ilmselt mõni pealtkuuldud vestluskatke . </s> <s> Aga ta ei mäletanud end kellelegi seda üldse maininud olevat . </s> <s> Saksa keel tõi talle meelde Helmuthi . </s> </p>
<p> <s> Helmuth oli kuuene , kolmeaastaselt jäi pimedaks ja suutmata pimedust taluda , haigestus . </s> <s> Või nii arvati . </s> <s> Psühhosomaatiline põhjendus on alati kõige lihtsam , eriti kui tõenäoline põhjus varnast võtta on . </s> <s> Ärge kunagi öelge , et teate , mis skisofreenia on — meenutas Ester oma professorit loengutes rääkimas . </s> <s> Seni , kui me ei tea , kuidas see tekib , ei tea me ka , mis see on . </s> <s> Skisofreeniat — just seda , mis eriti noores vanuses välja lööb — oli Helmuthi suguvõsas varem esinenud . </s> <s> Ja mida varemas nooruses haigus tekib , seda raskem see on , seda ravimatum see on . </s> <s> Poiss toodi haiglasse Saksamaalt kolm kuud tagasi . </s> <s> Ester polnud poisiga rääkinud . </s> <s> Keegi ei olnud . </s> <s> Helmuth ei rääkinud , ainult joonistas . </s> <s> Ester oli pilte loengutes näidanud . </s> <s> Üks noor tudengineiu oli minestanud . </s> </p>
<p> <s> Ester jalutas koridori lõpuni , nõjatus aknalauale , vaatas pimedusse . </s> <s> Saarepuu vana erahaiglaks ümberehitatud estancia tagaaias vappus ja väänles tormi käes . </s> <s> Oli ta ikka akna kabinetis sulgenud ? </s> <s> Jah , oli küll . </s> <s> Tänaöine torm oli tulnud ( oli tulnud ... — lõpeta ! ) kuidagi äkiliselt ja eriti raevukana . </s> </p>
<p> <s> Külm tuuleõhk puhus talle vastu sääri . </s> <s> Ilmselt lõi torm akna jälle lahti , mõtles ta ; pöördus , ent seisatus äkki . </s> <s> Midagi oli selle puu ja tuule ulgumisega paganama valesti . </s> <s> Miski oli Esteri silmanurka häirinud , mingi seletamatult ebaharilik detail . </s> <s> Silmanurka ? </s> </p>
<p> <s> Uuesti vaatas ta välja . </s> <s> Harilik augustitorm , nagu neid ookeani rannikul tihti ette tuleb . </s> <s> Tuul undab ja ulub , raputab katuseplekki , kolistab akendega , vedrutab puid , mängib tänavalaternatega ... </s> </p>
<p> <s> Tegelikult nägi kõik välja nagu neil tormistel öödel ikka . </s> <s> Midagi oli aga teistmoodi . </s> <s> Ester ei mõistnud alguses , mis nimelt . </s> <s> Siis ta taipas . </s> </p>
<p> <s> Vana saar vappus tormi käes , sahistas lehtedega , koputas oktsega vastu katuseäärt ... aga tuul ei unnanud . </s> </p>
<p> <s> Lilleklumbil , millele maja külge kinnitatud öölatern heitis kõhedat valgust , olid daaliad hääletust tuulest maadligi . </s> <s> Tuul tuli ookeani poolt , uhas maja lõunakülge , ent ei teinud ühtegi tuule häält ... </s> <s> Saare tagant paistsid linnatuled , neoonlampide kutsuvad kirjad ja linnapark , mille kõik puud varjasid majesteetlikus rahus viimaseid suudluseid nautivaid armunuid . </s> <s> Linnas ei olnud tormi . </s> </p>
<p> <s> Estancia aiamüüri taga seisid sekvoiad , mille ükski oks ei liikunud . </s> </p>
<p> <s> Ester suundus tõtlikul sammul valvekabineti poolde . </s> <s> Imelik torm , mõtles ta . </s> <s> Puhub tugeva tuulega ja ainult siin . </s> <s> Endiselt tundis ta tuuletõmmet , ent ust avades see kadus . </s> <s> Kabineti aken oli kõvasti kinni . </s> <s> Ta astus akna juurde ja vaatas välja . </s> <s> Vähemalt siit aknast paistis kõik nagu tavaliselt . </s> <s> Müür oli lähemal ja selle tagant polnud näha ei linnaparki ega sekvoiasid tänava ääres — kabinetiaken avanes läänekülge . </s> <s> Põõsad ... </s> <s> Need olid küll tuule käes segi paisatud , rapseldasid oksadega nagu hernehirmutis tühjade varrukatega . </s> <s> Hääletu tuul sasis põõsaid ja ... </s> </p>
<p> <s> ... ja see tuul ei tulnud ookeani poolt . </s> <s> Põõsad vehkisid oma lehtede ja okstega põhjatuule käes — tuule poolt , mis oli tulnud täna öösel ( oli tulnud täna öösel ... ) maismaalt . </s> <s> Ookeani rannikul ei puhu kunagi tuul maa poolt merele — niipalju sadamalinna tüdruk Ester teadis . </s> <s> Ennast rahulikuks sundides läks ta idakoridori . </s> </p>
<p> <s> Haigla idakülge uhas läänetuul . </s> <s> Sirelid kaldusid tugevalt vastu müüri . </s> </p>
<p> <s> Keeristorm oli haigla oma embusse haaranud . </s> <s> Tuul keerles ümber haigla ; tegi tema kohal ringe ... </s> <s> Ja tegelikult puhus ka majast läbi , sest Ester võis vanduda , et kõik aknad olid kinni aga koridoris uhas külm ja jäine tõmbetuul . </s> </p>
<p> <s> Naine seisatas kabinetiukse ees . </s> <s> Korraga tundis ta vastupandamatut vajadust minna alakorrusele õe ja öövahi seltsi . </s> <s> Ta võiks näiteks küsida ega õel mõnda raamatut ei ole ... </s> <s> Jah , seda võiks ta tõesti teha . </s> <s> Ja vaadata valvuri telerist ilmateadet . </s> </p>
<p> <s> Ta tahtis juba trepi poole minna , kui kuulis , et keegi tema selja taga koridoris liikus . </s> </p>
<p> <s> *** </s> </p>
<p> <s> Midagi liikus . </s> </p>
<p> <s> See ei astunud , sammude kõla polnud kuulda . </s> <s> Midagi lihtsalt liikus , sest õhk liikus . </s> <s> Ja see midagi hingas . </s> <s> No nüüd aitab , mõtles Ester . </s> <s> Palatiuksed peavad olema öösiti lukus ja nad olid lukus . </s> <s> Valvenupp töötab alati ja tualett on igas palatis eraldi . </s> <s> Palatiukse avanemisel hakkab kabinetis paneel piiksuma . </s> <s> See on valvur , kes tuli kontrollima , kas aknad on kinni , ja et mind mitte häirida , käib sokkides . </s> </p>
<p> <s> See peab olema valvur . </s> </p>
<p> <s> Aga lõunakoridor oli tühi . </s> <s> Kui see nüüd oli mingi teravmeelse tehnilise taibuga haige , siis ... </s> <s> Ester hingas sügavalt sisse ja otsustas , et nüüd kutsub ta valvuri ise üles ... </s> </p>
<p> <s> Te ei tohi neid ära ajada , Vanda külmad sõrmed pigistasid ta kätt , muidu ei tule ja too nad enam kunagi . </s> </p>
<p> <s> " Hei , " hõikas Ester . </s> <s> " Kes siin on ? " </s> </p>
<p> <s> Vaikus . </s> <s> Koridori lõpus akna taga liikusid puuoksad . </s> <s> Ester mõtles , et ta tunneb ennast väga rumalalt . </s> <s> Kuskil kolksatas midagi . </s> <s> Kiiresti pööras naine ennast ringi . </s> <s> Ta ei jõudnud kunagi selgusele , kas ta tegelikult nägi seda meetrikõrgust erepunakat ja läiklevat kogu nurga taha vilksatamas või mitte . </s> </p>
<p> <s> Aga siis hakkas üks hääl karjuma . </s> <s> Öist haiglavaikust lõhestasid hirmukarjed . </s> </p>
<p> <s> Tal võib alguses väga kole olla ... </s> </p>
<p> <s> Bruno Lorentzon vabastas poisi pea õrnalt Esteri sülest . </s> <s> Mõlemad — kuueaastane poiss ja arst — magasid . </s> <s> Ester lebas põiki voodis , pea rinnale vajunud , selg vastu seina . </s> <s> Helmuthi alasti keha oli naine hoolsalt teki sisse mähkinud ja hoidnud , kuni nad mõlemad olid uinunud . </s> <s> Madonna lapsega ... </s> </p>
<p> <s> Päike siras varahommikuselt ebalevalt ja andekspaluvalt kardinate vahelt sisse ja ripsas kiirtga Esteri kaunist ja väsinud oravanägu . </s> <s> Magava naise näost kiirgas armastust ja rahulolu . </s> <s> Poisi nägu oli kahvatu ja kuidagi roidunud , ent ta suu hingas rahulikult ja sõrmed olid unekrambis klammerdunud Esteri käsivarre ümber . </s> </p>
<p> <s> Bruno vaatas kella . </s> <s> Pool seitse . </s> <s> Valveõde oli talle helistanud tund aega tagasi ja nõudnud , et doktor kiiresti tuleks . </s> <s> Midagi oli õde veel lisanud , midagi segast sellest , et helistab juba pikalt , aga ei saanud tormi tõttu ühendust ja alles nüüd on need kuradi ahvid liinid korda saanud . </s> </p>
<p> <s> Millise tormi tõttu , oli Bruno pahaselt interkomi ühmanud ; aknast arusaamatuses neitsivagura koidiku fikseerinud ning ennast Barbara kuumava keha kõrvalt üles ajanud . </s> <s> Hommikune sats jääb siis ära , oli ta tigedalt mõelnud . </s> <s> Aga õde siunas endiselt tormi ja neid kuradi ahve ja ütles , et doktor Lannier on kuhugi kadunud ja keegi oli ülakorrusel karjunud . </s> <s> Seepeale oli Bruno interkomi välja lülitanud ja püksid kiiremini jalga ajanud . </s> </p>
<p> <s> Helmuthi pead õrnalt padjale tõstes ja teda teki all kohendades ei saanud Bruno aru , miks poiss alasti oli . </s> <s> Ta vaatas abiotsivalt palatis ringi ega näinud kuskil pidzhaamat . </s> <s> See oli kummaline . </s> <s> Paljugi oli veel kummaline . </s> <s> Need murdunud oksad , näiteks , ümber haigla ja sellise laastamistööga vastuolus autoraadiost optimistlikul hommikutoonil hõigatud ilmateade . </s> <s> Või see , miks Ester kedagi ei kutsunud , kui Helmuth tõepoolest oli see , kes siin karjus . </s> </p>
<p> <s> Helmuth ... ja karjus ? </s> </p>
<p> <s> Tekk sai poisile peale ja Ester avas silmad . </s> <s> Hetkeks silmitses ta mõistmatult Brunot ja siis naeratas . </s> </p>
<p> <s> " On sinuga kõik korras ? " sositas mees </s> </p>
<p> <s> Esteri silmad noogutasid rõõmsalt ja uniselt . </s> </p>
<p> <s> " Miks sa siin magad ? " </s> </p>
<p> <s> Naise pea viitas aeglaselt poisi poole — tema pärast , kuidas sa ei mõista — ja raputas siis unerammu silmist . </s> </p>
<p> <s> " Kas Helmuth karjus ? " </s> </p>
<p> <s> Ester noogutas ja äkitselt nagu midagi meenutades sositas vastuseks : " Nad tulid täna öösel . " </s> </p>
<p> <s> " Kes ? </s> <s> Mis ? " </s> </p>
<p> <s> " Nad tulid ja tõid ta tagasi . </s> <s> Ja ma ei seganud neid ... " </s> </p>
<p> <s> " Väga hea . </s> <s> Kuule ... " ta põimis oma käed naisele ümber ta tõmbas ta hellalt voodist üles . </s> <s> " Lähme teeme kohvi , siis räägid . " </s> </p>
<p> <s> Naine nõjatus ta õlale ja hingas oma kitsaste värvimata huulte vahelt Bruno jaoks nii armast , unest ärganud Esteri-hommikust-pesemata-hammaste-aroomi . </s> <s> Sassis juuksed paitasid mehe põske . </s> </p>
<p> <s> " Bruno ? " </s> <s> Esteri kondid raksusid õrnalt , kui ta voodist tõusis . </s> </p>
<p> <s> " Jah ? " </s> </p>
<p> <s> " Ta rääkis ... " </s> </p>
<p> <s> " Kes ? </s> <s> Helmuth ? " </s> </p>
<p> <s> " Jah , ja ta näeb nüüd . " </s> </p>
<p> <s> Kohv oli kange ja terav , torkas Esterile kõhtu nagu stilett ja pani ta silmad vett jooksma . </s> <s> Bruno Lorentzon silitas ühe käega ta põske ja teisega hoidis telefonitoru . </s> </p>
<p> <s> " ... </s> <s> Lõunaks , ma arvan . </s> <s> Ei , varem ta ei ärka . </s> <s> Ei ärka , frau Lintz ... </s> <s> Oleks väga hea kui lennukiga . </s> <s> Ta tahab teid näha ... </s> <s> Jah , justnimelt näha ! </s> <s> Ma ju räägin teile , et ... </s> <s> Mein Gott ... ei , ma ei valeta . </s> <s> Ise ütles ... ein moment ... " </s> <s> Põske silitanud käsi kattis telefonitoru . </s> <s> " Ester , räägi ise nendega . </s> <s> Ma ei suuda seda selgeks teha ... " </s> </p>
<p> <s> Kui naine telefoniga rääkis , katsus doktor Lorentzon oma mõtetes selgust luua , sest seda läheb tal hommikuse konsiiliumi jaoks väga tarvis . </s> <s> Kohe väga läheb tarvis . </s> <s> Kuidas ta põhjendab , et ühe ööga sai väga rasket skisofreeniavormi põdev poiss terveks . </s> <s> Ja sai tagasi ka nägemise . </s> <s> Kuidas ta , kurat , neile seletab , millist ravi ta kasutas . </s> <s> Et orgaaniline haigus , mis nii rängalt oli hälbinud juntsu mõttemaailma , rebinud ta lahti reaalsusest ja loonud neid jubedaid kujutlusi , mida ta joonistas , oli lihtsalt üle läinud . </s> <s> Ja poiss oli hakanud ka rääkima ... </s> </p>
<p> <s> Ester üritas midagi kannatlikult saksa keeles telefonis selgeks teha . </s> <s> Naise silmis võbelesid pisarad . </s> <s> See on kõige õnnelikum hetk tema elus , mõtles Bruno . </s> <s> Öelda emale , et tema poeg on jälle terve , on jälle maailmas ja maailma jaoks tagasi ... </s> </p>
<p> <s> " Wo ist meine Mutter , " kuulis Bruno Esterit telefonis oma öiseid poisi suust kuuldud karjeid meenutavat . </s> <s> " Ich möchte nach Hause ... " </s> </p>
<p> <s> See on imeline . </s> <s> Liiga imeline , et uskuda . </s> <s> Aga arst saab uskuda ainult meditsiini . </s> <s> Ja imed polegi uskumiseks , vaid paremal juhul teadmiseks võtmiseks . </s> <s> Meil on üks tervenenud patsient rohkem ja see on hea . </s> <s> Kõige parem . </s> <s> Ester pani toru hargile . </s> </p>
<p> <s> " Nad jõuavad õhtuks . </s> <s> Tulevad esimese lennukiga . </s> <s> Kaua ta haiglas peab veel olema ? " </s> </p>
<p> <s> " Nädala vast , mitte rohkem . </s> <s> Kui ta ikka on terve ... " </s> </p>
<p> <s> " On , Bruno , on . </s> <s> Ma ju rääkisin temaga . " </s> </p>
<p> <s> Jah , seda doktor Lorentzon teadis . </s> <s> Nuttev poiss öös , kes ei saanud aru , kus ja miks ta on ja kes tahtis ainult koju ema juurde . </s> <s> Ja Ester oli kuidagi hüsteerias poisi maha rahustanud ; oli suutnud ta uinutada , talle saksakeelseid muinasjutte jutustada , mida mutter'gi talle kunagi rääkinud oli — seesama mutter , kes saabub kohe , kui Helmuth on tubli poiss ja kohe magama jääb ... </s> <s> Mis oleks juhtunud , kui siin poleks olnud kedagi , kes saksa keeles lastega rääkida mõistaks ? </s> <s> Ester oli ju kunagi Saksamaal au-pair'iks olnud , oskas saksa lastega ümber käia ; teadis , mida ja kuidas neile rääkida ... </s> <s> Jah , see oli puhas õnn , et just Ester oli täna öösel valves olnud . </s> <s> Puhas õnn , et Barbara pealelõunal helistas ja ... </s> <s> Kurat , kes selliseid imelisi asju küll korraldab ? </s> </p>
<p> <s> " Ja siis ma ütlesin talle , et ... " </s> <s> Vanda kummardus Esteri kõrva juurde ja sositas oma pimedate pimekohtingu sensuaalseima hetke saladused sõbranna kõrva . </s> <s> Hetkeks nad vakatasid , tõmbusid teineteisest eemale ja hakkasid siis ühel hetkel , nagu märguande peale naerma . </s> <s> Kahe naise naer põrkus lõkerdades vastu pargitiiki ja pahane pardiema kamandas pesakonna sellisest lärmakast kohast eemale . </s> <s> Saiatükid jäid vette hulpima ja paremat püüdmisaega ootama . </s> <s> See saabus varsti , sest naised suundusid juba edasi . </s> </p>
<p> <s> " Vaarikajäätise lõhn , Ester . </s> <s> Tunned ? " </s> </p>
<p> <s> " Ei . </s> <s> Aga ma usun , et sina tuuned . " </s> </p>
<p> <s> " Muidugi tunnen . </s> <s> See tuleb sealt ... pärnade poolt . " </s> </p>
<p> <s> Ester ajas kaela õieli ja vaatas pargisisemusse . </s> <s> Tõepoolest , pärnasalu taga oleks nagu midagi roosakat võbelenud . </s> <s> Umbes sellist värvi on harilikult linnapargi jäätisemüüjate kärud . </s> </p>
<p> <s> " Teeme siis pealegi ühed jäätised , " soostus ta . </s> <s> " Mis kell ta sind ootab ? " </s> </p>
<p> <s> " Pool kuus . </s> <s> Aga ootab kasvõi üheksani . </s> <s> Tead , tal pole üldse ajataju ja mina ei tea , kuidas ta oma asjadega hakkama saab ! " </s> </p>
<p> <s> Ester hoidis Vandat käevangust , ent teine suundus juba juhtimatagi jäätisekäru poole . </s> <s> " Mul on nii hea meel , et sina oma asjadega hakkama saad , Vanda . " </s> </p>
<p> <s> " Oh , minu pärast ei tasu sul tõesti muretseda . " </s> </p>
<p> <s> Ester oli selles veendunud . </s> <s> Kasvõi möödajalutavate meesterahvaste pilgud Vandale kinnitasid talle seda . </s> <s> Vanda oli miniseelikus — ta oli selle mõjust lugenud ning kindel , et Gregorio tunneb seda . </s> <s> No ja kui ei tunne , siis Vanda räägib talle , mis tal seljas on ja kui see ka ei mõju , siis ... </s> <s> Isegi Ester tundis tema keha malbet ja sooja hõngust . </s> <s> See jäine külmus oli kadunud . </s> </p>
<p> <s> " Ma ei muretsegi . </s> <s> Lihtsalt passin peale , et sa hiljaks ei jääks . " </s> </p>
<p> <s> " Ma ei jää kunagi hiljaks . " </s> <s> Nüüd limpsis Vanda juba jäätist . </s> <s> " Sa tulid siis haiglast ära ? " </s> </p>
<p> <s> " Jah . " </s> </p>
<p> <s> " Miks ? </s> <s> Või ma ei tohi küsida ? " </s> </p>
<p> <s> Parem , kui sa tõesti ei küsiks , Vanda . </s> <s> Aga ta vastas : " Helmuthi pärast . " </s> </p>
<p> <s> " Helmuthi ? " </s> </p>
<p> <s> " Nojah . </s> <s> Sa ju mäletad teda ? " </s> </p>
<p> <s> " Ähmaselt . </s> <s> Ma mäletan haigla-aega üldse kuidagi ähmaselt . </s> <s> Nagu poleks ma ise päriselt seal olnud . </s> <s> Aga Helmuth ... </s> <s> Jah , ma mäletan , et keegi karjus ühel ööl , kui see võimas torm oli ... </s> <s> Ja pärast vist räägiti temast kogu aeg . </s> <s> Aga ta sai vist enne mind terveks ? " </s> </p>
<p> <s> " Jah , Vanda , sai küll ... " </s> <s> Ester vakatas äkki . </s> <s> " Sa ütlesid , et siis , kui see torm oli . </s> <s> Aga kuidas sa teadsid , et torm oli ? " </s> <s> Külma- ja hirmutunne , mida ta nii sügavale mälusoppidesse toppis , tuli tagasi . </s> </p>
<p> <s> " Tuul undas ja ulus ju nagu meeletu ! </s> <s> Seda ma mäletan . </s> <s> Ja siis hakkas üks poisihääl karjuma . " </s> </p>
<p> <s> Ester asetas sõnu väga ettevaatlikult ritta . </s> <s> Oli midagi , mida ta pidi ja tahtis juba ammu Vanda käest küsida . </s> <s> " See oli seesama öö , kui sa ütlesid , et Efraim ... " </s> </p>
<p> <s> " Kes ? " </s> </p>
<p> <s> " Efraim . </s> <s> Sinu vend . </s> <s> Ta suri noorelt ... " </s> </p>
<p> <s> " Mul pole kunagi venda olnud , Ester . " </s> </p>
<p> <s> " Ei , sul oli ... " </s> </p>
<p> <s> " Ester ! " </s> <s> Vanda seisatas ja haaras tal käsivarrest . </s> <s> " Ma ei mäleta oma haigusest palju . </s> <s> Ja ma ei tahagi mäletada . </s> <s> Ma võisin paljugi välja mõelda ... </s> <s> Ma ju olen lugenud pimedate psühhiaatriaõpikuid — aju strukturaalsed anomaaliad põhjustavad haige meeltes tegelikkusele mittevastavaid ettekujutusi ja psühhoose ... </s> <s> Mul pole kunagi venda olnud ! </s> <s> Ja sellist nime nagu Efraim , kuulen ma esimest korda ! " </s> </p>
<p> <s> " Mida sa sellest poisihäälest mäletad ? " küsis Ester . </s> </p>
<p> <s> " Ta karjus . </s> <s> Midagi nagu 'vooost memuut' ... </s> <s> Karjus pikalt . </s> <s> Ma ei saanud sellest aru . " </s> </p>
<p> <s> " Ta karjus Wo ist meine Mutter — see on saksa keeles . </s> <s> Ta on ju saksalne . " </s> </p>
<p> <s> " Ma ei teadnudki , et sa oskad saksa keelt . " </s> </p>
<p> <s> Jah , muidugi sa ei teadnud , mõtles Ester . </s> </p>
<p> <s> " Miks sa siis Helmuthi pärast haiglast ära tulid ? </s> <s> Ta sai ju terveks ? " </s> </p>
<p> <s> Pargivärav oli juba lähedal . </s> <s> " Sai terveks . </s> <s> Sel samal ööl , kui ta karjuma hakkas . </s> <s> Sel ööl sain ma aru ... " </s> </p>
<p> <s> " Millest sa aru said ? " </s> </p>
<p> <s> Ester kõhkles . </s> <s> Ei saanud olla , et Vanda midagi ei mäletaks ... </s> <s> " Ta toodi tagasi , " ütles ta siis ettevaatlikult . </s> <s> " Efraimi ei toodud kunagi tagasi . </s> <s> Ta jäigi vahetatud lapseks ... </s> <s> Vahetatud ei ela siin maailmas kaua . " </s> </p>
<p> <s> " Vahetatud lapseks ? " </s> <s> Vanda raputas mõistmatuses pead . </s> </p>
<p> <s> Ester otsis sõnu . </s> <s> " ... Changeling , wechselbag — ma ei tea , kuidas see meie keeles õieti on , Vanda . </s> <s> Nad vahetavad mõnikord lapsi — nemad , sealtpoolt , haldjad või kes iganes . </s> <s> Ja need vahetatud on ... sellised ... poolearulised , armetud koopiad . </s> <s> Aga Helmuthi tõid nad tagasi , sest ... </s> <s> Ma ei teagi , miks . </s> <s> Arvan , et Efraim korraldas selle kuidagi . </s> <s> Kauples enda vastu välja . </s> <s> Sa ei mäleta siis midagi , Vanda ? " </s> </p>
<p> <s> " Ei . </s> <s> Aga küllap see nii oli , kui sa ütled . " </s> </p>
<p> <s> Ester ohkas . </s> <s> " Ah , olgu peale . </s> <s> Eks ma ajan mingit jama vist . " </s> </p>
<p> <s> Pargiväraval seisis keegi koeraga mees . </s> <s> Vandat haistes hakkas labrador saba liputama ja peremehe käsi limpsima . </s> </p>
<p> <s> " Gregorio on siin , ootab sind juba , " ütles Ester . </s> </p>
<p> <s> Vanda embas sõbrannat . </s> <s> " Ma tundsin teda juba eemalt , tead , tal on selline naljakas lõhn , " sõnas ta lõbusalt . </s> </p>
<p> <s> " Ole siis tubli ! " </s> <s> Ester suudles Vandat põsele . </s> </p>
<p> <s> " Olen küll ! </s> <s> Tead , ta tõesti sobib mulle . </s> <s> Kuule ! </s> <s> Aga , ma tahtsin sinult ka küsida , et kas ... " </s> <s> Vanda kummardus Esterile lähemale ja sosistas midagi kõrva . </s> </p>
<p> <s> Ester naeratas . </s> <s> " Ei , " ütles ta . </s> <s> " Niipalju kui ma tean , pole selline pimedus päritav . </s> <s> Aga laste eest tuleb hästi hoolt kanda , Vanda ! </s> <s> Väga hästi . </s> <s> Tulgu lapsi teil palju ! " </s> </p>
<p> <s> Ja Vanda vastas : " Tead , ma arvan , et nad võivad tulla juba täna öösel . " </s> </p></div1>
    </body>
  </text>
</TEI>
</teiCorpus>
</teiCorpus>
