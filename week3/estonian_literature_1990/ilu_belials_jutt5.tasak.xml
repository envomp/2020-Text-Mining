<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Mälestus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Mälestus </head>
<p> <bibl> <author> <s> Veiko Belials </s> </author> </bibl> </p>
<p> <s> Kolonisatsiooni teises etapis jõudis inimkond Locustale . </s> <s> See oli kuiva kliimaga Maa-tüüpi planeet , mida asustas karjakasvatajate ja maaharijate rass . </s> <s> Pärast Locusta hõivamist jäi inimkond paikseks . </s> <s> Pole ühtegi rahuldavat selgitust juhtunule , kuid fakt on see , et kolonisatsioon lõppes ootamatult ja inimkond loobus kosmose edasisest alistamisest . </s> </p>
<p> <s> Mis täpselt Locustal juhtus , jääb arvatavasti igavesti saladuseks , nagu ka see , mis sai rassist , keda inimkond Locustal kohtas . </s> <s> Me ei tea , millised nad olid ja kuhu kadusid . </s> </p>
<p> <s> Nad lihtsalt kadusid ja neist ei jäänud vähimatki märki . </s> <s> Isegi mitte mälestust ... </s> </p>
<p> <s> Suur Terpilaagi Entsüklopeedia </s> </p>
<p> <s> Kuum õhk väreles kõrbe kohal , tuul kandis laiali punakat tolmu , mis oli kunagi moodustanud silmapiiril murenevad mäed , ning veeretas traatkõva põuarohu seemnepusaraid . </s> <s> See madal hõbedane rohi oli ainus , mis suutis siinsel lagedal ja üksildasel kiltmaal vastu pidada , miski muu siin ei kasvanud . </s> <s> Ajanud juured paakunud maa pragudesse , turritas see surmapõlgavalt ka kõige kuivemates kohtades , otsekui irvitades lõputu põua üle . </s> </p>
<p> <s> Päike oli madalate harjade taha vajunud ning tuul tõi tolmust hoolimata päevasesse leitsakusse pisut värskendust . </s> <s> Varjud tihenesid . </s> <s> Öö tõotas tuua veidigi leevendust neile , kes siinses jumalast hüljatud maanurgas oma elupäevi õhtusse veeretasid . </s> </p>
<p> <s> Jah , siin — keset seda trööstitut kõnnumaad — kössitas asula , mõjudes eemalt vaadates äraeksinud loomana , kes on tulnud kõrbesse surema . </s> </p>
<p> <s> Õieti polnud siin midagi , mida asulaks nimetada — vaid üks tänava mõõtu vahekäik majade vahel ja veidi kaugemal rodu hajali osmikuid , millest osa oli juba sisse langenud . </s> <s> Murdunud labadega tuuleratas kriiksus roostetanud masti otsas , suurendades veelgi muljet surevast või juba surnud loomast . </s> <s> Kuid asula elas . </s> </p>
<p> <s> See oli tõesti olnud suremas , kuid siis leiti uued karjad . </s> <s> Suured . </s> <s> Metsikud . </s> <s> Keegi ei teadnud , kust need pärit olid . </s> <s> Keegi ei mäletanud , kust need olid tulnud või kuidas siia sattunud . </s> <s> Ja ka linn oli vaid paari päevatee kaugusel . </s> <s> Ja asula ei surnud . </s> <s> See kosus . </s> <s> Osmikuid hakati uuesti üles ehitama , rajati uued karjaaiad , pikendati koguni asula " peatänavat " . </s> </p>
<p> <s> Ja kõrts , mis kunagi polnud hääbumist täiel määral tahtnud tunnistada , oli esimene , mis nüüd uuele elule ärkas . </s> <s> Selle melu kostis kaugele . </s> <s> Muusika rõkkas , kõlas joobnute naeru , klaasid ja pudelid kõlisesid . </s> <s> Polnud kahtlust — asula ei kavatsenudki niipea kusagile kaduda . </s> <s> See oli näinud paremaid ja halvemaid aegu ning üle elanud mitmesuguseid asukaid . </s> <s> Nüüd oli ta taas valmis uusi elanikke vastu võtma . </s> </p>
<p> <s> Johnnie seisatas ja lasi pilgul üle kaugusest paistvate mägede libiseda . </s> <s> Olid ajad , kui nood olid kõrgemad , järsemad , teravamad ... </s> </p>
<p> <s> Johnniet haaras alati seletamatu kurbus , kui ta mõtles neile ammu ununenud aegadele . </s> <s> Aegadele , kui planeet oli olnud noorem , " suurem " , seletamatum ja ohtlikum . </s> <s> Aegadele , mida tähistati mõistega " kolonisatsioon " . </s> <s> Nüüd oli see vaid sõna , kombinatsioon häälikuid , mida enam ei kasutatud ja mille tähendustki enam täpselt ei teatud . </s> <s> Kunagi oli see aga reaalsus , aeg täis uhkust , iseseisvust ja uusi väljakutseid .. Metsik aeg ; karmide meeste karm aeg ... </s> </p>
<p> <s> Nüüd oli kõik teisiti . </s> <s> Alla käinud . </s> <s> Mandunud . </s> <s> Midagi oli juhtunud . </s> <s> Midagi , mis oli ajaloo hämarustes kaduma läinud . </s> <s> Mingi muutus , hiiliv ja salalik nagu vari , mis muutis kõik ähmaseks ja ebaselgeks , moonutas , kustutas , tegi midagi isegi asjade olemusega ... </s> </p>
<p> <s> Ta ei teadnud , mis see oli . </s> <s> Liiga palju minevikku oli jäädavalt hävinud . </s> <s> Tahtlikult ; tahtmatult — kes seda enam teab . </s> <s> Vahet polnud . </s> <s> Nad olid unustanud — see oli peamine . </s> <s> Nende mälestustes oli lünk , tervete ajastute pikkune hämarusse mattunud ala . </s> <s> Aeg , mida ei tahetud või ei suudetud mäletada — kolonisatsioon . </s> <s> Huvitav , et sõna ise oli säilinud . </s> <s> Ilmselt oli see nii tähtis , et hakkas iseseisvat elu elama , keeldudes unustuse hõlma vajumast . </s> <s> See oli kaotanud oma esialgse näo ja sisu , kuid vältinud aegade tolmuks muutumist . </s> <s> See üritas neile meenutada midagi , mis oli oluline ; midagi , mida oleks tulnud mäletada . </s> </p>
<p> <s> Johnnie jälgis , kuidas ta sammudest üles keerutatud tolm laisalt maha tagasi langes . </s> <s> Tolm . </s> <s> Kõikjal tolm . </s> <s> Isegi nende mälestusi kattis tolm , mis ei lasknud näha , mis selle all peitub . </s> <s> See häiris teda . </s> <s> Ta kahtlustas , et oli tegelikult ainus , kes selliste asjadega oma pead vaevas , kuid ei saanud sinna midagi parata . </s> <s> Ta oli alati pisut teistsugune olnud . </s> </p>
<p> <s> Või ... oli hoopis tema endine ja kõik teised teistsugused ? </s> <s> Ta ei teadnud . </s> <s> Kõik oli muutunud ; ka nad ise . </s> <s> Nad polnud enam need , kes olid olnud . </s> <s> Või kelleks olid end pidanud . </s> <s> Johnnie ei mõistnud isegi täpselt , mida ta sellega silmas pidas , kuid tal oli tunne , et kunagi oli kõik teisiti , isegi nimetus , millega nad end nimetasid . </s> <s> Siis , enne kolonisatsiooni , enne linnu , enne karjasid ... </s> <s> Millegipärast oli ta kindel , et ka karjad olid selle kõigega kuidagi seotud , kuid küsida polnud enam kelleltki — kõik vastused olid jäänud tolmu alla maetud perioodi , mille nimi oli kolonisatsioon . </s> </p>
<p> <s> Just sellest oli mandumine alguse saanud , vähemalt Johnniele tundus nii . </s> <s> Igal juhul muutus ta alati kurvaks , kui sellele mõtles . </s> </p>
<p> <s> Johnnie ohkas ja astus edasi , kuni jõudis Paddy kõrtsi juurde . </s> <s> Ukse ees seisjad liitusid temaga , kui ta sisse astus . </s> <s> Ainult üks vana ja krimpsus taat ei liikunud paigast . </s> </p>
<p> <s> " Hei , vana , kas sa keelt kasta ei taha ? " hõikas Johnnie talle . </s> </p>
<p> <s> " Minu joomapäevad on möödas , " krigistas too , vaadates oma rahulike selgete silmadega Johnniele otsa . </s> <s> " Kui inimene on nii vana , kui mina , peab ta hoidma end viina eest . </s> <s> " </s> </p>
<p> <s> Johnnie naeris nukralt . </s> </p>
<p> <s> " Just vanadele ongi viina vaja , see teeb nad nooreks ! " </s> </p>
<p> <s> Ta astus kõrtsi . </s> </p>
<p> <s> Põrandaid katva niiske saepuru lõhn ning viina ja õlle tuttav aroom mõjusid ergutavalt . </s> <s> Muusika mängis . </s> </p>
<p> <s> Ta astus leti juurde ja hõikas : </s> </p>
<p> <s> " Hei , Paddy , anna üks pits ! " </s> </p>
<p> <s> " Kuidas edeneb ? " päris kõrtsmik higi pühkides ja lükkas märjukese üle leti lähemale . </s> </p>
<p> <s> " Jim ja Jack läksid loomi ajama , " kehitas Johnnie õlgu . </s> <s> " Jäin linnast tulekuga hilja peale , muidu oleksin isegi kaasa läinud . </s> <s> Räägitakse , et olevat suur kari . </s> <s> " </s> </p>
<p> <s> " Metsik ? " </s> </p>
<p> <s> " Arvata võib , " noogutas Johnnie . </s> <s> " Teised kõrbesse ei kipu . </s> <s> " </s> </p>
<p> <s> " Siis on kena noosi oodata ... " </s> </p>
<p> <s> " Ole mureta , ega sinagi ilma jää , " irvitas Johnnie . </s> <s> " Kuni sul seda mürki jätkub , voolab niikuinii pool rahast sinu kukrusse . </s> <s> " </s> </p>
<p> <s> " Tõsi ta on , " naeratas ka kõrtsmik ning ta lai nägu läks veelgi laiemaks . </s> </p>
<p> <s> Kusagil kriuksus uks . </s> <s> Verandal kostsid sammud . </s> </p>
<p> <s> " Tee oli vist väga tolmune , noormees ? " ütles madal krigisev hääl . </s> </p>
<p> <s> " Jah , " vastas keegi . </s> <s> " Tolmu oli tõesti rohkem kui vaja . </s> <s> Kas te ei astuks sisse ja jooks midagi ? </s> <s> Vihkan üksinda joomist . </s> <s> " </s> </p>
<p> <s> " Tänan , " vastas teine . </s> <s> " Olen selleks liiga vana . </s> <s> Saalis on küllalt teisigi mehi . " </s> <s> Kõnelejaks pidi olema krimpsus vanamees , kes ka ennist oli keeldunud kõrtsituppa astumast . </s> </p>
<p> <s> Lähenesid rasked sammud , uks avanes ja lävel seisis Jack . </s> </p>
<p> <s> Ta lasi pilgul ringi käia ja märkas Johnniet . </s> <s> Noogutanud vaevumärgatavalt , astus ta väsinud kõnnakul üle saali ja räntsatas Johnnie kõrvale leti äärde istuma . </s> </p>
<p> <s> " Klaas õlut , Paddy , " sõnas ta kähinal . </s> <s> " Mu kurk on tolmu täis . </s> <s> " </s> </p>
<p> <s> Paddy kallas talle kannu vahutavat õlut , millest Jack poole ainsa sõõmuga tühjaks jõi . </s> </p>
<p> <s> " Oled siis tagasi , " konstateeris ta lõpuks Johnnie poole vaadates . </s> </p>
<p> <s> " Nagu näed , " naeratas Johnnie . </s> <s> " Muide , mul on ka järgmise partii jaoks ostja välja vaadatud . </s> <s> Kuidas teil läks ? </s> <s> Kas jaht oli tulemuslik ? " </s> </p>
<p> <s> " Tulemuslik ? " kordas Jack aeglaselt . </s> <s> " Jah , niipalju kui see puudutab püütud loomade arvu . </s> <s> " </s> </p>
<p> <s> " Ma ei mõtle arvu . </s> <s> Kas paljud said püüdmise käigus vigastada ? " </s> </p>
<p> <s> " See oli veriseim sigadus , mida ma olen eales näinud ! " vastas Jack tigedalt . </s> <s> " Ma ei taha meenutadagi , kui palju loomi ma maha lasin , ja kuidas nad välja nägid . </s> <s> Ma ei tea , kui paljud end läbi okastraadi murdsid , et siis hiljem kusagil kõrbes kõngeda . </s> <s> " </s> </p>
<p> <s> " Seda ma kartsin , " ohkas Johnnie löödult . </s> <s> " Ma ütlesin kohe , et see uus püügimoodus okastraadiga pole õige asi ... </s> <s> Kuidas Jim sellesse suhtub ? " </s> </p>
<p> <s> " Jim ? " </s> <s> Jack tõstis pilgu . </s> <s> Ta silmad olid valu täis . </s> <s> " Jim on surnud , Johnnie . </s> <s> Nad tallasid ta surnuks , need neetud karvutud elajad ! </s> <s> Nad läksid metsikuks , need kahejalgsed tõprad , ja siis see juhtuski ... </s> <s> Ta on surnud , Johnnie ... " </s> </p>
<p> <s> Surnud ? </s> <s> Johnnie ei suutnud seda uskuda . </s> <s> Nad olid sünnist peale koos olnud , tema , Jack ja Jim . </s> <s> Nad olid sõbrad , keda mitte miski ei saanud lahutada . </s> <s> Ja nüüd korraga ei ole Jimi enam . </s> <s> Kuidas siis nii ? </s> </p>
<p> <s> Ta tundis , et peab välja saama , värske õhu kätte . </s> </p>
<p> <s> " Pane see minu arvele , " sõnas ta Paddyle ja tõusis . </s> <s> " Ja ole hea , telli pärg . </s> <s> " </s> </p>
<p> <s> " Saab tehtud , " kinnitas kõrtsmik , " ära muretse . </s> <s> Mis ma lindile lasen kirjutada ? " </s> </p>
<p> <s> " " Igavene mälestus Jim Beam'ile . </s> <s> Jack Daniels ja Johnnie Walker . </s> <s> " " </s> </p>
<p> <s> Silmad kipitasid . </s> </p>
<p> <s> Kitiinist liigeste naksudes ja valust suiseid kiristades astus Johnnie kõrtsist välja kargesse ööõhku . </s> <s> Tähed sirasid . </s> </p>
<p> <s> Johnnie tõmbas tundlad , mille otsas silmad olid , sisse . </s> <s> Kipitus vähenes veidi . </s> </p>
<p> <s> " Igavene mälestus , " sosistas ta . </s> <s> " Igavene ... " </s> </p></div1>
    </body>
  </text>
</TEI>
</teiCorpus>
</teiCorpus>
