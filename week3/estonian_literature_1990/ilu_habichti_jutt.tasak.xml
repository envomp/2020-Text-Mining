<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Hüvitis </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Hüvitis </head>
<p> <bibl> <author> <s> Juhan Habicht </s> </author> </bibl> </p>
<p> <s> " Mida sa jood üldse ? " </s> </p>
<p> <s> " Pole sinu asi , tead ! " </s> </p>
<p> <s> Ega eriti olnudki . </s> <s> Kui mitte arvestada , et mina olin selle talle välja teinud . </s> <s> Sellised kombed siin " Metsiku Lääne Üksildaste Südamete Klubis " kord juba olid . </s> <s> Ma polnud päris kindel , mida tähendab " Metsik Lääs " , võimalik , et see oli kuidagi seotud siinse kõrtsi eripära ehk suure ekraaniga , millelt näidati vanamoelist kinu , kus kaks jõuku mehi mingil vähearenenud planeedil üksteist algeliste tulirelvadega taga ajasid . </s> <s> Et vaatajal selgem oleks , kandis üks meeskond valgeid , teine musti peakatteid . </s> <s> Kui liiva seest poleks välja turritanud miskid rohekad vorstilaadsed moodustised , võinuks oletada , et see on siinsamas Jolbertil linti võetud . </s> <s> Igatahes oli see nii parasjagu totter , et üksildastel südametel — jah , sellest mõistest sain ma ehk pisut paremini aru — oleks , millest omavahel rääkida . </s> <s> Ja ennast mitte enam nõnda üksildasena tunda . </s> </p>
<p> <s> " Ükskõik , eks ole ju , " lisas ta leplikumalt . </s> </p>
<p> <s> Siuke blond . </s> <s> Ja meeldivalt ümar . </s> <s> Natuke halli seas , kui ma keemia mitte-just-kõikvõimsusest õieti aru sain . </s> <s> Aga või siis mina kellegi raske lapsepõlve vastu midagi ette sain võtta . </s> <s> Ja et ükskõik , hakkas mulle endalegi tunduma . </s> <s> Ainult et : kui ta nüüd korraliku — või pisut enamgi — napsi raha eest teed lürpis , võinuks seda pidada avansiks . </s> <s> Muude teenuste eest . </s> </p>
<p> <s> " Vaata , kes seal on , " osutasin tema selja taha . </s> <s> Ja kui ta end tõepoolest pööras , napsasin klaasi ning maitsesin . </s> <s> Suutmata paraku alkoholisisalduses selgusele jõuda . </s> <s> Midagi seal oli . </s> <s> Kas just hinna vääriliselt , ei osanud ma arvata . </s> </p>
<p> <s> " Tõmba minema , " oli ta mu liigutust märgates tõsiselt pahane . </s> <s> Ja tõukas klaasi demonstratiivselt eemale . </s> <s> " Mine ja laku oma semudega või vaata kinu või vaju maa alla , aga jäta mind rahule. " </s> </p>
<p> <s> Kuidagi totralt kukkus välja . </s> <s> Ära minna oli tobe ja paigale jääda oli tobe . </s> <s> " Nad räägivad jalgpallist , " kurtsin . </s> </p>
<p> <s> " Ja sa oled nagu rohkem kriketi-fänn ? " võttis ta vaevaks vähemalt vastata . </s> <s> " Need käivad teises kõrtsis. " </s> </p>
<p> <s> " Ei , ega mul poleks midagi selle vastu , kui just meie kaevanduse jõuk kasvõi Viie Planeedi Mängudel meistriks tuleks , aga mulle ei meeldi jahuda , mitu sekundit keegi söödu ajastamisel eksis või nii , " patrasin . </s> </p>
<p> <s> " Ahah , " haigutas ta igavlevalt , silmi suurelt ekraanilt pööramata . </s> <s> " Nagu ma juba ütlesin , tõmba minema , poisu , meil ei tule sinuga midagi välja . </s> <s> Ja võta see klaas kaasa , " lisas ta nagu meeldetuletuseks . </s> </p>
<p> <s> " Ma tahtsin ainult teada , misasi see on. " </s> </p>
<p> <s> Enam ta vastata ei viitsinud . </s> <s> Mulle tuli meelde , et mõnel pool ollakse kehavedelike vahetamise suhtes nii ettevaatlikud küll , et ka sülg tuleb arvesse , aga keegi polnud mind hoiatanud , et siin võiks nii olla . </s> <s> Üldse polnud keegi eriti seletanud , mis siin on ja mida pole . </s> <s> Liiv , eks ju , mis siis veel tahta . </s> </p>
<p> <s> Läksin kolleegide-saatusekaaslaste juurde tagasi . </s> <s> Midagi nad seal jõmisesid . </s> <s> " Kui ta veel kaks sekundit oleks palli oma käes hoidnud ... " ütlesin . </s> <s> " Siis oleks ta kotti pandud , " leidis Kolõvanov . </s> <s> " Millest sa räägid üldse ? " </s> <s> Kehitasin õlgu . </s> <s> " Viitsid , proovi ja ütle , mis see on , " vehkisin kaasavõetud klaasiga . </s> <s> " Täitsa lolliks läind , " polnud ta üldse huvitatud . </s> <s> Jätsin klaasi lauale — äkki mõni kogemata siiski proovib — ja lonkisin baarileti äärde . </s> <s> Tellisin viski , rüüpasin ära . </s> <s> Ootasin paar minutit . </s> <s> Põlved läksid nagu natuke pehmemaks ja olemine pisut unisemaks . </s> <s> Mul oli ähmane mälestus , et midagi võiks veel juhtuda . </s> <s> Aga kui ei , siis ei . </s> <s> Väga ei huvitanudki . </s> <s> Nagu ka suveniiriks saadud klaasi sisu , meeste loba või muud elu pisikesed müsteeriumid . </s> <s> Koju ja magama ... </s> </p>
<p> <s> Tööga oli nii , et kaks päeva tööl ja üks vaba . </s> <s> Lakkuda võis pärast selle teise tööpäeva lõppu . </s> <s> Vaba päeva hommikul ehk ka , aga kes see hommikul ikka suuremat hoolib . </s> <s> Asi selles , et uuesti tööle ilmudes tuli torusse puhuda . </s> <s> Õhk puhas , said traktori . </s> <s> Miskid jääknähud — said labida . </s> <s> Jupp vahet . </s> <s> Eriti selles , et traktoril on katus . </s> <s> Mina polnud labida peale sattunud . </s> <s> Ei tahtnud ka . </s> </p>
<p> <s> Koju , koikusse ja magama . </s> <s> Ning tuli jälle sama unenägu . </s> <s> Mitte et ma seda lausa iga öö oleksin näinud , aga igatahes kippus korduma . </s> <s> Mingi linn . </s> <s> Polnud tähtis , milline , sest ma nägin vaid tühist osa sellest . </s> <s> Igatahes tänav . </s> <s> Istusin kõnniteel ja toetusin seljaga vastu maja . </s> <s> Ma ei tea , mis maja see oli , ainus , mis luges , oli see , et pakkus mu seljale kindlat tuge . </s> <s> Maja oli selja taga , ma ei näinud seda ja ei huvitanud ka . </s> <s> Taevas oli pime , minust kummalgi pool , paarikümne meetri kaugusel , põlesid tuhmid tänavalaternad . </s> <s> Tänav ise oli vihmajärgselt niiske ja läikis laternavalguses . </s> <s> Nii et päris kindlasti ei olnud see Jolbertil , sest siin ei saja , eks ole . </s> <s> Istusin , ja üsna otse minu ees , kõnniteeserva taga rentslis , oli äravoolurest . </s> <s> Mul on tunne , et kui ma seda und esimest korda nägin , siis oligi ainult rest , muud ei midagi . </s> <s> Istusin aga seepärast , et ei jaksanud edasi minna . </s> <s> Oli kuidagi õudselt paha olla . </s> <s> Olin kusagilt tulnud , tundnud , et ei jaksa enam , ja maha istunud . </s> <s> Ühtlasi olin kindel , et see pole haigus , vaid mingi keemiaga liialdamise tulemus . </s> <s> Kasvõi näiteks alkoholiga . </s> <s> Istusin , ei jaksanud ennast liigutada , ja samas teadsin — unes ikka — et selline seisund ei ole minu jaoks just haruldane . </s> <s> Et puhkan natuke ja küll läheb üle . </s> <s> Ainult seal rentslis , resti peal oli midagi . </s> <s> Iga järgmise unenäoga ikka rohkem , või kuidas seda seletada . </s> <s> Midagi sinakat . </s> <s> Määrdunudsinist . </s> <s> Neljanurgelist . </s> <s> Mis meenutas näiteks rahakotti . </s> <s> Tõepoolest , iga kord oli see üha rohkem rahakoti moodi . </s> <s> Aga ma ei jaksanud liigutada . </s> <s> Isegi mitte kätt sirutada . </s> <s> Õudselt tüütu unenägu . </s> <s> Isegi kui tead , et see on ainult unenägu . </s> <s> Ma nagu teadsin — ja tahtsin , et see enam tagasi ei tuleks . </s> <s> Aga selleks pidin ma midagi tegema . </s> <s> Ei suutnud , aga pidin . </s> <s> Julgustasin end — ikka unes — kätt sirutama . </s> <s> Kinnitades , et kui hakkabki veel halvem , siis ei saa juhtuda midagi hullemat ülesärkamisest . </s> <s> Mis oleks isegi tervitatav . </s> <s> Nii et vähehaaval sirutasin ma käe välja . </s> <s> Tundsin sõrmeotstega kulunud nahkpinda ja lõõtsutasin tükk aega . </s> <s> Nihutasin seda sinist asja , mis tundus tõesti rahakott olevat , mõne sentimeetri võrra enda poole . </s> <s> Kuni kõnniteeservani . </s> <s> Edasi ei andnud enam nihutada . </s> <s> Valmistusin pingutuseks , et rahakotti kätte haarata . </s> <s> Siis läks pilt korraks ära . </s> <s> ( Ka selles , meenus mulle , pole midagi ebatavalist . ) </s> <s> Tuli tagasi . </s> <s> Istusin samas kohas ja sinine kulunud rahakott oli mul pihus . </s> <s> Ei tundunud tuttav . </s> <s> Veel üks tohutu pingutus , ja ma avasin rahakoti . </s> <s> Selle vahel olid mõned plastkaardid . </s> <s> Mõni neist võis tähendada raha . </s> <s> Mida ma vaevalt küll kätte saan . </s> <s> Ei tea kontrollkoodi , ei vasta isikukirjeldusele ja nii edasi . </s> <s> Nii et kasutu värk . </s> <s> Kujund kõige pealmiselt kaardilt tundus kuidagi tuttav . </s> <s> Mingi silm , mingid kiired . </s> <s> Lasin rahakoti lahti ja see kukkus maha . </s> <s> Mina ärkasin üles . </s> <s> Ei olnud veel hommik . </s> <s> Pöörasin teise külje . </s> <s> Unenägu ei tulnud enam tagasi . </s> </p>
<p> <s> Aga kui hommik — ja vaba päeva arvestades üsna hiline hommik — lõpuks kätte jõudis , oli midagi sellest unenäost meeles . </s> <s> Ja kuna mul nagunii midagi mõistlikku teha ei olnud , siis ma sorteerisin natuke kotti , millega ma Jolbertile olin saabunud . </s> <s> Kus muu üpris kasutu kola hulgas oli lömmis karp mõttetute kaardikestega . </s> <s> Mitte et ma neid kunagi kogunud oleksin . </s> <s> Kindlasti olin ma neid elu jooksul terve hulga ära visanud . </s> <s> Aga küllap oli mul olnud harjumus , et kui kaardi kujundus mulle millegi poolest huvitav tundus , pistsin ma selle kuhugi laekasse . </s> <s> Kõik rahaga seotu olid ametivõimud muidugi konfiskeerinud . </s> <s> Aga kui Greenstone'i Rahvuspargi kolmepäevasele külastajakaardile — ja just see sattus kõige peal olema — oligi jäänud realiseerimata õigusi veel mõnede madude nägemiseks , siis olnuks selle rahaks vahetamine üpris komplitseeritud . </s> <s> Kui nii võtta , siis oli nende kasutute asjade karpikogumine ja mulle kaasa panemine lausa mõnitamine . </s> <s> Et kui mul oli õigus isiklikele asjadele , olgu need siis eriti totrad . </s> <s> Paljudel kaartidel polnud peal mingit kasutamisjuhendit . </s> <s> Lihtsalt mingi firma logo — kui sedagi . </s> <s> Ja mul polnud aimugi , oli see siis viie aasta eest aegunud transpordikaart mõnes siit väga kauges linnas või samakaugel asuva luksuskaubamaja kliendikaart . </s> <s> Mäluga oli just nii , nagu oli , ja selle eest , et mulle vaid kasutu praht jääks , olid hoolitsenud oma ala profid . </s> <s> Aga ... sümbol ühe sinaka plastikutüki peal meenutas küll seda , mida ma unes näinud olin . </s> <s> Mitte täpselt , muidugi , aga mingi sarnasus oli . </s> <s> See kuulus nende kirjadeta kaartide hulka . </s> <s> Kohe järgmiselt sain teada , et olen mingi haridusprogrammi kuldsponsorina annetanud summa , mis võrdus enam-vähem mu siinse aastapalgaga . </s> <s> Mõistetav siis , et ma ei kippunud neid kaardikesi igal õhtul nostalgiliselt lappama . </s> <s> Aga see sinine — selle võis ju taskusse pista . </s> <s> Ja kui sümbol mulle unes tuttavana oli tundunud , siis mitte kaardilt , mille olemasolu olin unustanud aastaid tagasi ... </s> <s> Nojah , jälle see mälu-värk ... </s> </p>
<p> <s> Läksin ja hulkusin ringi . </s> <s> Päevaga võinuks linnakese kõik tänavad algusest lõpuni läbi käia . </s> <s> Polnud lausa eesmärk ... </s> <s> Ja mõnda poekesse võis sisse astuda . </s> <s> Kuigi pidi olema üsna selge , et ma ei kavatse endale uut teeserviisi osta . </s> <s> Ega ka midagi muud . </s> <s> Aga kindlasti oli veel tänavajuppe , kuhu ma polnud sattunud . </s> <s> Või kus olin käinud , vilksamisi silmanurgast märganud — jah , just seda seal . </s> <s> Eksklusiivsete näokreemide poekese ja pesumaja vahel . </s> <s> Silt ainult kohalikus keeles , mida ma polnud viitsinud lugema õppida . </s> <s> Aga silm ja kiired olid ukse peal küll . </s> </p>
<p> <s> Olin juba paar sammu möödas , pöörasin ringi ja astusin sisse , ukse liikumise peale hakkas kelluke meloodiliselt helisema . </s> <s> Väike ooteruum , paar tooli , paar argist kappi , laud monitoriga , laua taga tütarlaps . </s> <s> Silmad kinni , silmanurgad ülespoole . </s> <s> Siuke tõmmu , sirged mustad juuksed õlgadeni . </s> <s> Tegi silmad aeglaselt lahti ja naeratas heatahtlikult . </s> <s> Istusin tema vastu , teisele poole lauda . </s> <s> Seljas oli tal lihtne sinine kittel — ja südame kohale oli tikitud " Kyoko " . </s> </p>
<p> <s> " Et on muret või ? " küsis ta . </s> <s> Kuidagi koduselt , sugugi mitte ametlikult . </s> <s> Minul polnud aimugi , mis koht see üldse on . </s> </p>
<p> <s> " On küll , " kinnitasin . </s> <s> " Kas Kyoko oled sina ? " uurisin . </s> </p>
<p> <s> " Jah , muidugi , " oli ta vist isegi üllatunud . </s> </p>
<p> <s> " Kyoko Date oli kunagi kuulus laulja , " meenutasin . </s> </p>
<p> <s> " Võimalik , " naeratas ta viisakalt . </s> <s> " Aga see mure ? " </s> </p>
<p> <s> " Mure ? </s> <s> Mure jah . </s> <s> Naised ei tunne enam minu vastu huvi. " </s> </p>
<p> <s> " Võibolla on see vastastikune ? " küsis ta muutumatu lahkusega . </s> </p>
<p> <s> " Võimalik , aga asi pole vist ainult selles. " </s> </p>
<p> <s> " Siis ma pean täpsustuseks küsima , millised naised ? </s> <s> Kas küsimus on ühes konkreetses või on see kuidagi laiem probleem ? " </s> </p>
<p> <s> Kui ta seda nii asjalikult küsis , võis jääda mulje , nagu oleksin ma tõesti õigesse kohta sattunud . </s> <s> Mis oli muidugi võimatu . </s> </p>
<p> <s> " Ütleme , naised " Metsikust Läänest " . </s> <s> Ja tegelikult " Varaanist " ka. " </s> </p>
<p> <s> " " Metsikus Läänes " on nad suhteliselt kallid , " teatas ta lausa südamlikult . </s> <s> Nagu mu kulunud rõivastele vihjates . </s> </p>
<p> <s> " Huvipuuduse kohalt võib sul õigus olla , " nõustusin . </s> <s> " Ükski neist ei huvitanud mind sedavõrd kui sina . " </s> <s> Tegelikult ma mõtlesingi nii . </s> <s> Ta meeldis mulle . </s> <s> Midagi tema lõuakaares ja kaelas ja juuste vahelt paistavas kõrvalestas äratas minus — noh , ma ei tea , mingi õrnuse . </s> <s> Mingi tundevarjundi , mida ma polnud vist juba väga tükk aega kogenud . </s> <s> " Kas ma võin sind kuhugi kutsuda ? " </s> </p>
<p> <s> " Hmmm , " tegi ta ainult , aga päriselt ta naeratus ei kadunud . </s> </p>
<p> <s> " Tead , sa meeldid mulle . </s> <s> Muidugi olen ma nõus kõigi ettevaatusabinõudega , isegi suukorviga , kui siin vedelike suhtes nii tundlikud ollakse , " patrasin kiiruga . </s> </p>
<p> <s> " Vaata ... " ütles ta ja ma olin kindel , et ta otsib viisakaks äraütlemiseks sõnu , aga selgus , et ta mõtleski vaatamist . </s> <s> Ta oli käed lauale asetanud , pihupesad allapoole , ja küünte alt tungisid esile kolmnurksed terad . </s> <s> Paari sentimeetri pikkused ja igasuguse kahtluseta väga teravad . </s> </p>
<p> <s> Nüüd oli minu kord mõtlikult " hmmm " teha . </s> </p>
<p> <s> " Eks ole , " kinnitas ta . </s> <s> " See on ... refleksidega ühendatud . </s> <s> Kui noviitsiaeg mööda saab , siis ühendatakse ümber . </s> <s> Siis ma saan neid teadlikult kasutada . </s> <s> Aga praegu — tarvitseb mul vaid seksile mõelda , ja need on kohe väljas. " </s> </p>
<p> <s> " See võib isegi huvitav olla ... " </s> </p>
<p> <s> " Ei ole , " kinnitas ta veendunult . </s> </p>
<p> <s> " Aga sa siis ikkagi mõtlesid ? " olin ma üllatunud . </s> </p>
<p> <s> " Ma mõtlesin , milline sa suukorviga välja näeksid . " </s> <s> Mulle tundus , et see polnud enam sekretäri valvenaeratus , vaid päris siiras irve . </s> </p>
<p> <s> " Nojah , eks sa ise tea , " jäi mul vaid öelda . </s> </p>
<p> <s> " Tean , " ütles ta , ja terad kadusid küünte alla tagasi . </s> <s> " Nii et ... " </s> </p>
<p> <s> " Tegelikult oli mul see ka , " viskasin sinise plastikutüki hooletult lauale . </s> </p>
<p> <s> " Vaatame , " pistis ta selle asjalikult lugejasse . </s> <s> Ja tema silmad läksid suureks . </s> <s> Peaaegu ümmarguseks . </s> <s> " ID ka , palun , " ütles ta . </s> <s> Kuidagi vaikselt . </s> </p>
<p> <s> Otsisin isikukaardi , Jolbertile jõudes oli mulle uus antud , määrdunudhall , nagu liigagi palju asju siin . </s> <s> Ta söötis selle ka oma masinasse . </s> <s> Ja põrnitses midagi hämmastunult . </s> </p>
<p> <s> " Ei klapi või ? " uurisin . </s> </p>
<p> <s> " Isikukirjeldus klapib , " ütles ta ja hakkas siis itsitama . </s> <s> " Ainult et kolmekuuse kohta on su huvi naiste vastu kuidagi varaküps . </s> <s> Aga kolmekuuse kohta oled sa üldse kiire arenguga olnud. " </s> </p>
<p> <s> " Kolmekuuse ? " ei saanud ma aru . </s> <s> " Umbes kolm kuud olen ma Jolbertil olnud küll , aga ... " </s> </p>
<p> <s> " Minu meelest see ei ole siin üldiseks tavaks , " vangutas ta pead , " aga ilmselt on isikukaardil saabumisaeg sünnipäevaks pandud . </s> <s> Ja sünnikoht on Jolbert. " </s> </p>
<p> <s> Millegipärast jättis see mind suhteliselt ükskõikseks . </s> <s> Võimalik , et enne ametlikult täisealiseks saamist poleks ma saanud äralennupiletit , aga mul polnudki plaanis niipea lahkuda . </s> <s> " Aga see teine ? " </s> </p>
<p> <s> " Jah . </s> <s> Kas ma tohiks ... " ulatas ta mulle aluse , kuhu ma pidin pöidla suruma . </s> <s> Ja siis torukese , kuhu pidin sisse vaatama . </s> <s> Õigemini vaatas toru küll minu silmapõhja . </s> </p>
<p> <s> " Silm klapib , DNA lubatud tolerantsi piirides , " pomises ta omaette . </s> <s> Tõstis siis pilgu ja vaatas mind huvitatult . </s> <s> " Ma pole kunagi varem nii põhjalikku kaetamise-vastast kindlustust näinud. " </s> </p>
<p> <s> " Tuleb meelde , et ma lasin oma juristil sellega terve nädala tegeleda , " ütlesin . </s> <s> Tegelikult tuligi midagi meelde . </s> </p>
<p> <s> " Siis muidugi , " noogutas ta tõsiselt . </s> <s> Itsitas korraks ja tegi uuesti tõsise näo . </s> <s> " Lihtsalt — valdaval osal siinsetest elanikest pole võimalust nii põhjaliku juristi palkamiseks. " </s> </p>
<p> <s> " Ma mõistan , " laiutasin käsi . </s> <s> Kuigi eriti ei mõistnud . </s> </p>
<p> <s> Kyoko laiutas samuti käsi . </s> <s> " Nii tõsine juhtum ei kuulu minu kompetentsi . </s> <s> Mul on kahju , aga ... </s> <s> Eminents on ära , ringreisil . </s> <s> Üksi mitme planeedi peale , eks ole . </s> <s> Tuleb nädala pärast. " </s> </p>
<p> <s> " Mu töögraafik on selline , et — kas üheksa päeva pärast sobib ? " </s> </p>
<p> <s> " Kahtlemata . </s> <s> Kui ta niisugusest juhtumist kuuleb , jääb ta ilmselt pikemaks ajaks siia pidama , " naeratas Kyoko . </s> <s> " Kas ma tohin teed pakkuda ? " </s> </p>
<p> <s> " Tänan , järgmine kord , " ütlesin . </s> <s> Ta meeldis mulle , aga mul oli tunne , et põgusa mälestusena meeldib ta isegi rohkem . </s> <s> Nii et pisut nõutult korjasin laualt oma kaardid , pistsin taskusse ja kõndisin minema . </s> <s> Kelluke helises ka väljumisel . </s> </p>
<p> <s> Kaalusin hetke — või ligi pool tundi — , kas tasub riskida jääknähtude ja labidaga . </s> <s> Leidsin , et võib küll . </s> <s> Mul ei olnud aimu , mis võiks olla kaetamise-vastane kindlustus , ja ma ei viitsinud selle peale mõelda . </s> <s> Labidaga kühveldamine olnuks nagu eriti kindel võimalus mitte mõelda . </s> <s> Üllatus küll , pääsesin siiski traktori peale . </s> <s> Või kuidas seda aparaati nimetadagi . </s> <s> Mis liiva kogub . </s> <s> Liiva , muideks , on mitmesugust . </s> <s> Ja siin on ka sellist halli tolmu , mis ei kõlba isegi kassipeldikute täitmiseks . </s> <s> Üldse on kõik üpris hall . </s> <s> Jolbertile sattudes mind vist veidi aega isegi häiris , et siin kõik nii värvitu ja hallitooniline on , aga ju ma olen ära harjunud . </s> <s> Ja hallil ning kollakal ja pruunikal on ju samuti lõputult varjundeid . </s> <s> Mille järgi kvaliteetsemat liiva ära tunda . </s> </p>
<p> <s> Tegelikult ei pea kolmandal päeval puhkama . </s> <s> Võib vabatahtlikult tööle minna ja siis saab natuke lisaraha . </s> <s> Kuuendal sel juhul juba peab hinge tõmbama ja seda ma ka tegin . </s> <s> Peamiselt magades . </s> <s> Unenäod olid normaalsed või puudusid , igatahes ei jäänud meelde . </s> <s> Mitte et tööpäevad kuidagi meeldejäävalt oleksid möödunud . </s> <s> Vahepeal meenus , et millalgi ootab mind salapärane eminents . </s> </p>
<p> <s> Kusjuures ootaski . </s> <s> Ruttasin nüüd juba tuttavast uksest sisse , kelluke helises , Kyoko naeratas , tagaruumi uks läks lahti ja sealt ta tuligi . </s> <s> Lüheldane , vanemapoolne , hõredate halliseguste juustega mees . </s> <s> Silmad olid sinised ja väga selged . </s> <s> Hakkasin miskipärast taskust oma kaarte otsima , aga ta viipas tõrjuvalt : " Pole vaja , koopiad jäid ju meile ka . " </s> <s> Ja sirutas käe . </s> </p>
<p> <s> Surusin ta kätt ja kummardasin : " Teie eminents. " </s> </p>
<p> <s> See näis teda rõõmustavat . </s> <s> " Eminents jah . " </s> <s> Ta märkas mu uurivat pilku — temal ei olnudki südame kohal nimesilti . </s> <s> Või tikandit . </s> <s> " Lihtsalt eminents , tuleb läbi ajada , " selgitas ta ja osutas Kyokole , " noortel on veel vabadust ja võimalusi , minusugustel ainult vastutus . </s> <s> Eks ta ole . </s> <s> Aga istume. " </s> </p>
<p> <s> Istusime . </s> </p>
<p> <s> " Nii et väikene võlg siis , " alustas eminents rõõmsal toonil . </s> <s> Kyoko jälgis meid uudishimuliku pilguga kõrvalt ja ma ütlesingi rohkem talle : " Tekkis , jah . </s> <s> Umbkaudse väärtusega nii kolme Jolberti jagu liiva. " </s> </p>
<p> <s> Eminents kortsutas hetkeks mõtlikult laupa , aga reibas ilme tuli kohe tagasi . </s> <s> " Jah , suurusjärk on õige . </s> <s> Muide , ma pean vabandama , ma saabusin alles üleeile ja pole veel jõudnud teie kohta kõiki vajalikke andmeid koguda. " </s> </p>
<p> <s> " Koopiad olid ju jäänud ? " </s> </p>
<p> <s> " Need , jah . </s> <s> Teie lahke loaga — ma trükkisin teie lepingu isegi välja . </s> <s> Viiskümmend kaks lehekülge tihedat teksti , harvanähtavalt suurepärane leping , tõepoolest. " </s> </p>
<p> <s> " Kardan , et ise pole ma sellega nii tuttav. " </s> </p>
<p> <s> " Oh , teil ei tarvitsegi ... </s> <s> Kyoko , kulla laps , tee meile teed , eks ole. " </s> </p>
<p> <s> Kui Kyoko korraks taharuumi kadus , kummardus eminents lähemale ja küsis vaikselt , ise seejuures isegi nagu uhkust tundes : " Kas ta küüsi näitas ? " </s> </p>
<p> <s> " Näitas , " noogutasin . </s> </p>
<p> <s> " Fantastiline , " vangutas eminents pead . </s> <s> " Mida kõik välja ei mõelda ... " </s> </p>
<p> <s> Siis tuli Kyoko teeserviisiga tagasi . </s> </p>
<p> <s> " Mis andmed siis veel , " püüdsin asjalikult küsida . </s> </p>
<p> <s> " Igasugused , " laiutas ta elavalt käsi . </s> <s> " Teie kohtuasi . </s> <s> Kogu teie endine elu . </s> <s> Haiguslugu ... " </s> </p>
<p> <s> " Haiguslugu ? " imestasin . </s> </p>
<p> <s> " Loomulikult . </s> <s> Muide , kuidas te ennast Jolbertil tunnete ? " </s> </p>
<p> <s> " Ma arvan , et normaalselt. " </s> </p>
<p> <s> " No näete . </s> <s> Sageli , üsna sageli on inimestel siia sattudes tervis pisut kehv . </s> <s> Paar esimest kuud , aklimatiseerumine . </s> <s> Mitte kõigil , loomulikult mitte kõigil ... </s> <s> Aga teie , nagu ametlikud andmed näitavad , olete ju kohalik , " itsitas ta heasüdamlikult . </s> <s> " Seejuures veel üsna nooruke ... " </s> </p>
<p> <s> Kyoko sehkendas tassidega , valas meile teed ja istus ka ise laua äärde . </s> <s> Rüüpasin , siis tuli järsku meelde . </s> </p>
<p> <s> " Muide , see teie märk ilmus mulle unenäos. " </s> </p>
<p> <s> Eminents oli teed mekkides silmad sulgenud , nüüd avas ta need aeglaselt ja asetas tassi lauale . </s> </p>
<p> <s> " Loomulikult . </s> <s> Ma panin selle sinna. " </s> </p>
<p> <s> " Panite ? </s> <s> Teie ? " </s> </p>
<p> <s> " Ma isun ju immigratsioonis , kui uus partii saabub , eks ole . </s> <s> Vaevalt te mind sealt mäletate , aga see käib mu ametikohuste hulka . </s> <s> Ja siis ongi — pistad nagu nimekaardi . </s> <s> Neile , kellest tundub , et nad võivad seda vajada. " </s> </p>
<p> <s> Tahtsin veel midagi küsida , aga ta viipas tõrjuvalt : " Me jõuame kõike seda pikalt arutada . </s> <s> Naudime nüüd teed . " </s> <s> Ta võttis tassi kätte ja sulges jälle silmad . </s> </p>
<p> <s> Eks ma siis ootasin , kuni ta sellega lõpule jõudis . </s> <s> Et , kui ta silmad avas , kohe küsida : " Kui mulle siin uus isikukaart tehti — kas igalt poolt mujalt on mu andmed siis ära kustutatud ? " </s> </p>
<p> <s> " Ei , ei , " raputas ta pead . </s> <s> " Mõnedest arhiividest küll . </s> <s> Aga kaugeltki mitte igalt poolt . </s> <s> Ja mul on oma kanalid . </s> <s> Mille kasutamine , nagu ma vist juba ütlesin , võtab paraku aega. " </s> </p>
<p> <s> Ta keerutas — minu meelest tühja — teetassi veel pihus ja pani selle siis otsustavalt lauale . </s> <s> " Kui te lubate , siis ma esitan ise paar küsimust . </s> <s> Elementaarset , lihtsalt et olukord selgemaks saaks. " </s> </p>
<p> <s> " Väga hea . " </s> <s> Selguse vastu polnud mul midagi . </s> </p>
<p> <s> " Varem oli teie töö seotud rahade liigutamisega ? " </s> </p>
<p> <s> " Paigutamisega , investeerimisega — aga ilmselt võib seda ka liigutamiseks nimetada. " </s> </p>
<p> <s> " Mitte teie enda raha , aga ühe konkreetse firma raha ? " </s> </p>
<p> <s> " Rangelt võttes polnud kogu raha ka firma oma — inimesed või teised firmad olid selle kasumi saamiseks usaldanud investeerimisfirmale. " </s> </p>
<p> <s> " Igatahes . </s> <s> Ja teie töö oli otsustada , kuhu , kuidas ja millal seda raha paigutada ? " </s> </p>
<p> <s> " Vist küll. " </s> </p>
<p> <s> " Ning mingil hetkel juhtus nii , et üks küllaltki suur summa läks kaotsi ? " </s> </p>
<p> <s> " Selline mulje on mulle jäänud. " </s> </p>
<p> <s> " Te paigutasite selle nii , et mitte keegi , kaasa arvatud teie ise , ei suutnud seda enam leida ? " </s> </p>
<p> <s> " Raske öelda ... " </s> </p>
<p> <s> " Hea küll . </s> <s> Juurdlus leidis , et see oli teie viga , ning nõudis summa teilt välja. " </s> </p>
<p> <s> " Nõudis , aga ... " </s> </p>
<p> <s> " Jah , teie isiklikust omandist ei piisanud. " </s> </p>
<p> <s> " Kolme Jolberti jagu liiva jäi puudu , " naljatasin . </s> </p>
<p> <s> " Siis tehti teile ajuloputus — et te oma kunagisi teadmisi enam kasutada ei saaks — ning saadeti kaevandusplaneedile võlga tagasi teenima. " </s> </p>
<p> <s> " Siin ma igatahes olen . </s> <s> Mingitpidi on see ajuloputus või mälupuhastus ju loogiline . </s> <s> Firmal oli legaalne õigus nõuda , et ma nende teenistuses kogutud teadmisi enam kasutada ei saaks . </s> <s> Ja see muidugi ka , et kui ma siiski oleksin suutnud nad kõik üle kavaldada — et ma siis ei pääseks seda kaotsiläinud summat üles korjama. " </s> </p>
<p> <s> " Nii et teie meelest on kõik loogiline ? " </s> </p>
<p> <s> " Ütleme , et ma olen olukorraga leppinud. " </s> </p>
<p> <s> " Isegi teie tugevat tervist arvestades on vaevalt usutav , et te oma eluea jooksul võla tagasi teeniksite. " </s> </p>
<p> <s> " Seda küll . </s> <s> Aga , kuidas ma ütlen ... </s> <s> Võimalik , et see on ajuloputuse tulemus . </s> <s> Igatahes on mul tunne , et ma ei olnud ... </s> <s> Oma eelmises elus eriti rahul . </s> <s> Ma arvan — sest ma lihtsalt ei mäleta üksikasju — , et see töö oli üsna närviline . </s> <s> Tasuv muidugi ka , seda kahtlemata . </s> <s> Mul oli pigem probleeme sellega , et ma ei osanud midagi tahta . </s> <s> Mul oli kõik olemas . </s> <s> Hea küll , tervet planeeti ma endale osta poleks saanud , aga mul poleks olnud ka aega sellega tegeleda . </s> <s> Nagu öeldud , on mu mälu üsna lünklik . </s> <s> Ma ei mäleta töö üksikasju . </s> <s> Aga ma mäletan , et mul oli kahe aknaga kabinet väga kõrges hoones . </s> <s> Ma vihkasin neid aknaid ; kui ma neist välja vaatasin , hakkas pea pööritama . </s> <s> Aga nad käisid mu ametikoha juurde . </s> <s> Ma seadsin oma laua nii , et aknad jäid mu selja taha . </s> <s> Kui keegi minu juurde tuli , oli ta mulle otsa vaadates sunnitud ka aknaid nägema . </s> </p>
<p> <s> Vahel jäin ma ilmselt sinnasamasse kabinetti ka ööseks . </s> <s> Diivanil lebades oli akendest avanev vaade talutav , ehk isegi kaunis , aga et ma oleksin akna juures seistes tahtnud alla tänavale vaadata — ei seda küll mitte. " </s> </p>
<p> <s> " Kas on võimalik , et kõrgused tekitasid teis hirmu seepärast , et teil oleks võinud tekkida tahtmine alla hüpata ? " </s> </p>
<p> <s> " Ütleme , kukkuda . </s> <s> Hüppamise mõtet ma küll ei mäleta. " </s> </p>
<p> <s> " Hea küll . </s> <s> Ja Jolbert , selle eelmise närvilise eluga võrreldes ... ? " </s> </p>
<p> <s> " On rahulik . </s> <s> Mul ei ole kuhugi kiiret . </s> <s> Nagu te ütlesite , minu elueast ei piisa ... </s> <s> Pisut igav ehk , aga ... " </s> </p>
<p> <s> " Jah , ma mõistan . </s> <s> Kas te mäletate , et teid on opereeritud ? " </s> </p>
<p> <s> " Vist küll . </s> <s> Ei tohiks olla firmasaladus , aga millegipärast on ka sellega seotud mälestused väga ähmased. " </s> </p>
<p> <s> " Kui ma ütlen , et tegemist oli maksa siirdamisega , kas teile siis meenub midagi ? " </s> </p>
<p> <s> " Midagi jah ... " </s> <s> Hakkasin isegi naerma . </s> <s> " Ma kardan , et see oli mu oma viga . </s> <s> Nagu öeldud , oli mu töö kiire ja närviline . </s> <s> Ning ma ei teadnud , mida tahta . </s> <s> Mulle tundub , et ma eksperimenteerisin pisut . </s> <s> Mitmesuguse keemiaga . </s> <s> Et olla veel kiirem ja terasem. " </s> </p>
<p> <s> " Pisut ? " </s> </p>
<p> <s> " Noh , korralikult . </s> <s> Et olla vormis — ja pärast , et lõdvestuda . </s> <s> Kuni miski üles ütles . </s> <s> Kui te ütlete , et maks — ju siis. " </s> </p>
<p> <s> " Maks , " noogutas ta . </s> <s> " Tegelikult on mul üks küsimus veel. " </s> </p>
<p> <s> " Ainult üks ? " </s> </p>
<p> <s> " Esialgu . </s> <s> Kuni rohkem andmeid laekub . </s> <s> Kas teil on olnud kokkupuutumist mingite religioonide esindajatega ? " </s> </p>
<p> <s> " Tõenäoliselt . </s> <s> Puhtast igavusest . </s> <s> Vahel olid nad moes . </s> <s> Tuli mingi rändjutlustaja ja järsku oli väga trendikas teda kuulama minna ... </s> <s> Ma ei tea. " </s> </p>
<p> <s> " Ma mõtlen , Hundilt pärit misjonäridega , kes rääkisid ärkamisest. " </s> </p>
<p> <s> " Need surma-nautijad ? </s> <s> Jah , ma mäletan . </s> <s> Raske oleks unustada , eks ole ... </s> <s> Oli hetkeks selline mood . </s> <s> Olid linnas paar nende jutlustajat . </s> <s> Käisime , mingi kambaga . </s> <s> Mõni lõi araks . </s> <s> Keegi tegi ära . </s> <s> Minule ei mõjunud. " </s> </p>
<p> <s> " Ei mõjunud ? " üllatus eminents . </s> </p>
<p> <s> " Õudselt halb hakkas ainult . </s> <s> Ei mingit helendavat tunnelit . </s> <s> Ma arvan , et oma nende ... keemiliste eksperimentidega olin ma nagunii ... selle vist korduvalt läbi teinud . </s> <s> Või vähemalt piiri peal olnud . </s> <s> Nii et ... </s> <s> Võimalik muidugi , et ma lõin viimasel hetkel araks . </s> <s> Igatahes ei tulnud sellest midagi välja. " </s> </p>
<p> <s> Eminents noogutas mõtlikult . </s> <s> " Jah , muidugi pole selles midagi uut . </s> <s> Vanal Maal — seal oli kultuure , milles poiss ei saanud meheks enne , kui oli mürgi sisse joonud , piiri peal ära käinud ja välja oksendanud . </s> <s> Mõnest , loomulikult , ei saanudki . </s> <s> Ja mitmesugused šamaanid , teadmamehed , loitsijad — kõik nad viisid endid piirile , kus mõlemad maailmad korraga näha . </s> <s> Või te ise — oma keemiaga , mis maksa nahka pani , " hakkas ta naerma , nagu oleks midagi naljakat öelnud . </s> </p>
<p> <s> " Mis siis saab ? " laiutasin käsi . </s> </p>
<p> <s> " Oleneb , mida andmed näitavad , " vastas tema samuti nõutu zestiga . </s> </p>
<p> <s> " Ja mida peaksid näitama ? " </s> </p>
<p> <s> " Kasvõi kuupäevi . </s> <s> Need on üsna sassis . </s> <s> Mis järjekorras kõik toimus . </s> <s> Millal te tegite kindlustuslepingu . </s> <s> Millal oli siirdamine . </s> <s> Millal te kohtusite ärkamisvendadega . </s> <s> Millal tegite selle saatusliku rahaülekande . </s> <s> Ja kuhu raha kadus ... " </s> </p>
<p> <s> " Seda tahaksid ilmselt paljud teada , " muigasin . </s> </p>
<p> <s> " Ega ma eriti loodagi , et ma teada saan , " tunnistas eminents . </s> <s> " Te ju mõistate , teil on väga põhjalik kindlustusleping kõikvõimalike mõjutuste vastu . </s> <s> Täpsustame , üleloomulikuks peetavate mõjutuste vastu . </s> <s> Ja loomulikke mõjutusi , kohtule arusaadavaid , eks ole , ei õnnestunud ju tuvastada . </s> <s> Küllap oli teil ka samapõhjalik tervisekindlustus , aga seda oli võimalik rahaks vahetada ning nii küllap ka tehti . </s> <s> Tavaliselt tehakse . </s> <s> Et teil veel mingi kindlustus võiks olla — selle peale ilmselt ei tuldud. " </s> </p>
<p> <s> " Ja mis sellest kõigest kasu on ? " </s> </p>
<p> <s> " No ma ei tea veel . </s> <s> Oleneb , nagu öeldud . </s> <s> Ideaalsel juhul : kui me teeme kindlaks , et teid kaetati — et teid mõjutati seda rahaülekannet tegema . </s> <s> Sel juhul tuleb ju teilt konfiskeeritud omand tagastada . </s> <s> Ajuloputusega ja muude ebameeldivustega seotud kannatused hüvitada. " </s> </p>
<p> <s> " Huvitav , et ma ise selle peale ei tulnud — öelda , et mind mõjutati , " hakkasin naerma . </s> </p>
<p> <s> " Nojah , " ohkas eminents , " mõjutaja tuleb ju ka kindlaks teha . </s> <s> Olgu või need Hundi tüübid . </s> <s> Midagi nad võtavad , midagi nad annavad , meil pole seni õnnestunud neid kuidagi vahele võtta . </s> <s> Või siirdamine — selle käigus annab ka mõjutada . </s> <s> Ma ei tea . </s> <s> See just põnev ongi . " </s> <s> Mitte et ta kuidagi põnevusest elevil oleks paistnud olevat . </s> </p>
<p> <s> " Ja põhimõtteliselt on see võimalik ? " </s> </p>
<p> <s> " Ei mõju vist julgustavalt , aga ma võin öelda , millega ma viimasel ajal olen tegelenud . </s> <s> Mis on kindlasti võimalik . </s> <s> Üks mees manas konkurendile kaela impotentsuse . </s> <s> Lihtne asi , eks ole . </s> <s> Üks naine manas vaenlasele põlvekedra põletiku . </s> <s> Kuidas ta selle peale tuli , ma ei tea , aga lahendus oli lihtne . </s> <s> Aga teiega — kõik on võimalik , aga võtab aega. " </s> </p>
<p> <s> " Aega on mul lahedalt . </s> <s> Pole nagu kuhugi kiiret . </s> <s> Aga kui ... kellelgi oli vaja , et ma selle ülekande teeksin — kas siis mõju pole praeguseks üle läinud ? </s> <s> Ja ajuloputuse järel veel mingeid jälgi leida — kas see ei tundu lootusetu ? " </s> </p>
<p> <s> Eminents raputas pead . </s> <s> " Ma usun , et ei lähe üle . </s> <s> Või — andke korraks oma sõrm ... " </s> <s> Ta koukis välja padjakese , millega Kyoko mu isikut oli kindlaks teinud . </s> <s> " No näete , " ütles ta natukese aja pärast . </s> <s> " Praegu ütleb see masinavärk — DNA kood identne . </s> <s> Kui Kyoko tegi , siis oli " viga tolerantsi piires " . " </s> </p>
<p> <s> " Kas sellest järeldub midagi ? " </s> </p>
<p> <s> " Kohanete , kohanete edukalt. " </s> </p>
<p> <s> " Jolbertiga ? " </s> </p>
<p> <s> " Kõigega. " </s> </p>
<p> <s> " Hmm ... </s> <s> Tegelikult ma tahtsin küsida — kuidas mul ikkagi tuli mõte siia tulla ? </s> <s> Teid otsima tulla ? " </s> </p>
<p> <s> " Teate , see ei olnud mõte . </s> <s> Nimetage , kuidas tahate , aga mitte mõte . </s> <s> Mõtetega oleksin ma teie asemel üldse ettevaatlik. " </s> </p>
<p> <s> " Õige . </s> <s> Ega mul neid eriti ei käigi . </s> <s> Tundub , et selles , mida ma varem tegin , olin ma ikka väga hea . </s> <s> Et kui need oskused maha kustutati , siis eriti midagi järele ei jäänudki. " </s> </p>
<p> <s> " Võimalik . </s> <s> Lisaks veel kustutamisprotsessi ebatäpsus. " </s> </p>
<p> <s> " Ja nüüd edasi ? " </s> </p>
<p> <s> " Lähete ja tunnete siinsest elust rõõmu . </s> <s> Mina hakkan tööle . </s> <s> Kui teil järgmine vaba päev on — kahe päeva pärast , eks - , siis astuge sisse . </s> <s> Tõenäoliselt olen ma selleks ajaks targem. " </s> </p>
<p> <s> Pikema tseremooniata tõusis ta püsti , noogutas ja kadus tagaruumi . </s> <s> " Ma tean , et sul on küüned , aga ehk võiksin ma sind ikkagi kuhugi kutsuda ? </s> <s> Õhtul ? " küsisin Kyokolt . </s> </p>
<p> <s> " Astuge läbi , jah , astuge jälle läbi , " vastas ta . </s> <s> Tuimalt . </s> <s> Mis siis ikka ... </s> </p>
<p> <s> Kolõvanovi leidsin " Varaanist " . </s> <s> Mitte et ma teda väga otsinud oleksin . </s> <s> " Tead , ma olen kohalik , " teatasin . </s> <s> " Mul on Jolberti pass. " </s> </p>
<p> <s> " Lolli juttu ajad , " arvas tema . </s> </p>
<p> <s> " Vaata ise , " näitasin talle oma isikukaarti . </s> <s> " Tahad , turist , ma näitan sulle Khak Ad Jolberti ausammast ? " </s> </p>
<p> <s> " Ma olin siin ammu enne sind , lollakas . </s> <s> Või tahad öelda , et oled siin sündinud ja otsustasid tulla tagasi vanaduspäevi veetma ? </s> <s> Ei usu nagu . </s> <s> Nii lolli inimest poleks olemas. " </s> </p>
<p> <s> " Ja isikukaardi järgi olen ma kolm kuud vana , " lisasin . </s> </p>
<p> <s> " Kuidas nad sulle siis viskit müüvad ? " urises Kolõvanov ja pöördus baarimehe poole . </s> <s> " Mees ütleb , et tal on Jolberti pass. " </s> </p>
<p> <s> " Lolli juttu ajad , " väitis baarimees Kolõvanovile . </s> <s> Baarimehele ma oma kaardikest näitama ei hakanud . </s> </p>
<p> <s> Kuidagi õnnestus mul Kolõvanovile selgeks teha — või oli see meie ühine otsus — et järgnev tööpäev ei tähenda suurt midagi ning vabalt võib veel klaasikese ehk kaks võtta . </s> <s> Mispeale mul tuli , nagu tavaliselt , uni , ja edasist ma eriti ei mäleta . </s> <s> Ainult et hommikul pidas kontrollseade mind traktori jaoks kõlbulikuks , Kolõvanovile usaldas aga ainult labida . </s> </p>
<p> <s> Istusin oma traktori otsas , uurisin liivakihte , ja pähe tulid veidrad lausekatked . </s> <s> Julgesti , vennad , nüüd tööle ... </s> <s> Käige minu järel , sest mina olen tee ja valgus ... </s> <s> Mingit jama veel . </s> <s> Võibolla tähendas see , et mälu on hakanud tasapisi taastuma . </s> <s> Ja et kunagi tulevad meelde ka laulude meloodiad , kust need sõnad pärit on . </s> <s> Muidugi tuli vahepeal pähe , et kui ... </s> <s> Kui mingite eminentsete pingutuste tagajärjel peaks mind rehabiliteeritama , mulle midagi korvatama — et mis siis ? </s> <s> Vaevalt mul erilist varandust oodata oli , aga siis kolkas võiks sellestki vist päris tükk aega elada . </s> <s> Jah , just siin , Jolbertil — mul polnud mingit igatsust kuhugi ära sõita . </s> <s> Kui mul just siin oli hakanud tasapisi midagi meelde tulema — olgu või ainult mingid veidrad fraasid . </s> <s> Kui rahulikult oodata , ehk tuleb ka ülejäänu . </s> <s> Kolõvanovile ja teistele tüüpidele see tõenäoliselt ei meeldiks , kui ma enam tööl ei käiks , aga siin edasi tolgendaksin . </s> <s> Või käiks ? </s> <s> Puhtast igavusest ? </s> <s> Neis liivaväljades oli mingi võlu — oleks ainult värve rohkem ... </s> </p>
<p> <s> Mingitpidi ma isegi ootasin uut kohtumist Eminentsiga . </s> <s> Või ehk pole " ootamine " kõige õigem sõna . </s> <s> Miski osa minust ütles — mida ta ikka teha saab ... </s> <s> Ja teine osa arvas — äkki siiski saab , aga mida ? </s> <s> Nii et ma marssisin kellukesega uksest sisse õigeaegselt , kuid segasevõitu tunnetega . </s> </p>
<p> <s> Eminents tuli tagaruumist kohe , kui kelluke heliseda jõudis , nagu oleks mind oodanudki . </s> <s> Kyoko vahtis ebalevalt kõrvalt , mina küsisin , et kuidas läheb , Eminents vastas , et tasapisi , ja siis me istusime laua taha . </s> </p>
<p> <s> " Muide , " ütles Eminents , " mulle tuli üks pisiasi meelde . </s> <s> Või õigemini , mulle meeldiks , kui see teile meelde tuleks . </s> <s> Seadus näeb ette , et teiesugustel tööga patte lunastama saadetutel on õigus valida väljasaatmiskoht . </s> <s> Mäletate te sellest midagi ? " </s> </p>
<p> <s> Pingutasin meelde tuletada . </s> <s> " Mingil hetkel näidati vist jah tähekaarti . </s> <s> Sorkasin sõrmega kuhugi , keegi noogutas , ja sinnapaika kõik jäi . </s> <s> Lõppjaam — Jolbert. " </s> </p>
<p> <s> " Ja see on kõik ? " </s> </p>
<p> <s> " Minu teada küll. " </s> </p>
<p> <s> " Kusjuures ei ole , " sügas Eminents mõtlikult nina . </s> <s> " Te juhtusite osutama Fabulusele . </s> <s> Mis on isegi protokollitud . </s> <s> Ainult et lõppotsuses on märkus — lähim lubatud planeet : Jolbert . </s> <s> Mida te Fabulusest teate ? " </s> </p>
<p> <s> " Ainult seda , et nende jalgpallimansa on meie omast parem. " </s> </p>
<p> <s> " On ka või ? " imestas Eminents . </s> </p>
<p> <s> " Viimastel Viie Planeedi mängudel oli . </s> <s> Ehk enam ei ole. " </s> </p>
<p> <s> " Ja see on kõik ? " </s> </p>
<p> <s> " Minu poolest küll . </s> <s> Oleks sealt midagi varastada olnud — küsin ma ametlikult vargaks tunnistatu professionaalse uudishimuga ? " </s> </p>
<p> <s> " Gaasi on veel raskem taskusse panna kui liiva , " ütles Eminents ja jäi vait . </s> </p>
<p> <s> Nii et ma küsisin : " On teile vahepeal täiendavaid andmeid laekunud ? " </s> </p>
<p> <s> " Pisut , " vastas Eminents . </s> <s> " Maksa kohta . </s> <s> Proovipartii . </s> <s> Sada kakskümmend lahuses aretatud , mitte doonoritelt võetud või kloonitud maksa . </s> <s> Pärast seda firma litsentsi ei pikendatud . </s> <s> Umbes viieteistkümnel juhul jäi op hiljaks või igatahes ei aidanud . </s> <s> Üks poliitik korraldas vist midagi teie juhtumiga sarnast , aga see mätsiti kinni . </s> <s> Ülejäänud ? </s> <s> Ootavad oma aega . </s> <s> Või on täiesti normaalsed . </s> <s> Ma ei tea . </s> <s> Ma usun , et neil hoitakse silma peal. " </s> </p>
<p> <s> " Aga ajaliselt ? " </s> </p>
<p> <s> " On põhjust arvata , et see toimus enne , kui teie kohtumine Hundi misjonäriga . </s> <s> Kindlasti enne rahaülekannet . </s> <s> Peale meiega kindlustuslepingu sõlmimist. " </s> </p>
<p> <s> " Ma ei tea sellest valdkonnast suuremat , aga sisemisi kahjustusi ravitakse üldiselt vist nanodega. " </s> </p>
<p> <s> " Haa , " irvitas Eminents , " nanod on ju pisikesed lihtsameelsed . </s> <s> Mis neist mõnest molekulist tahtagi . </s> <s> Nemad juba teie DNA-koodi võltsima ei hakkaks. " </s> </p>
<p> <s> " Tobe küsimus , aga — kas siirdatud maks hakkaks ? " </s> </p>
<p> <s> " Täiesti võimalik . </s> <s> Ja nanosid enam ligi ei laseks. " </s> </p>
<p> <s> " Kas on põhjust arvata ... " </s> </p>
<p> <s> " Ei , mitte vähimatki põhjust , " hakkas Eminents naerma ja pööras end Kyoko poole . </s> <s> Arvasin , et teed tellima , aga ta ütles hoopis : " Kyoko , armas laps , sa tahtsid linnas asju ajada , ma arvan , et me ei vaja sind praegu. " </s> </p>
<p> <s> Kyoko heitis meile — mulle tundus , et — hirmunud pilgu , kadus tagaruumi ja tuli seal peaaegu jooksujalu , tolmumantel kitlile tõmmatud . </s> <s> Vaatas mind veel korra oma pruunide silmadega ja kiirustas kellukese helinal välja . </s> </p>
<p> <s> Ka Eminents tõusis . </s> <s> " Vaene laps , pelgab pisut , " teatas ta . </s> </p>
<p> <s> " Kas ta arvab , et see võib nakkav olla , " küsisin , ise küll teadmata , mis nimelt . </s> </p>
<p> <s> " Oh , ei . </s> <s> Lihtsalt meil on vaja mõned protseduurid teha . </s> <s> Uurida , mil määral see kaetamine mõjub . </s> <s> Et kui läheks õige tahapoole. " </s> </p>
<p> <s> Millegipärast olin arvanud , et tagapool on eminentsil midagi mugavat . </s> <s> Tugitoolid , raamaturiiulid , paksud vaibad ... </s> <s> Tegelikkus oli kuidagi kõle , laborit meenutav . </s> <s> Raamaturiiul oli küll olemas , aga mitme laekaga laud oli metallist ning toolid üpris minimalistlikud . </s> <s> Valged , tuhmilt läikivad seinad . </s> <s> Ehk ta siis ei jõudnud igal planeedil endale mugavusi korraldada . </s> <s> Või oligi askeetlik . </s> <s> Ja ma ei teadnud ju seniajani , kes ta selline üldse on . </s> </p>
<p> <s> " Kas vereproov näitab kaetatuse määra ? " küsisin igaks juhuks . </s> </p>
<p> <s> " Teile tundub see ruum ka sellisena , kus vereproove võetakse ? " küsis tema vastu . </s> <s> " Mulle käis see algul õudselt närvidele , aga mis teha , vahel on vaja teatud katseid teha. " </s> </p>
<p> <s> " Näiteks ? " </s> </p>
<p> <s> " Näiteks ? </s> <s> Varsti teeme ka " näiteks " . </s> <s> Enne on vaja küll paar formaalsust õiendada . " </s> <s> Ta avas laeka ja võttis sealt valmistrükitud paberilehe . </s> <s> " Mul oleks vaja teie allkirja . </s> <s> Me oleme nii neetult vanamoelised , " muheles ta seejuures . </s> <s> " Et te volitate mind oma juhtumiga tegelema ja olete seejuures teadlik , et minu tegevus ei pruugi anda oodatud tulemusi. " </s> </p>
<p> <s> " Ja millised ootamatud tulemused võivad sellega kaasneda ? " küsisin igaks juhuks . </s> </p>
<p> <s> " Ootamatu ongi ju see , mida me oodata ei oska , " laiutas ta käsi . </s> <s> " Me ei tea ju , mis tasemel teid üle on võetud . </s> <s> Muide , tunnete te end praegu ebamugavalt ? " </s> </p>
<p> <s> " Tool võiks mugavam olla küll. " </s> </p>
<p> <s> " Muid kaebusi ei ole ? " sokutas ta paberilehe mulle lähemale . </s> </p>
<p> <s> Ma ei viitsinud lähemalt uurida , millele ma alla kirjutasin . </s> <s> " Muideks , mulle on hakanud mingid laulusõnad meelde tulema . </s> <s> Ma ei tea — ilmselt poleks keegi pidanud neid üldse ära kustutama . </s> <s> Või on midagi taastuma hakanud. " </s> </p>
<p> <s> " Istute traktoril ja laulate omaette ? " küsis ta huvitunult lähemale kummardudes . </s> </p>
<p> <s> " Jätaks või traktori seisma , roniks katusele ja esineks kogu Jolbertile , " irvitasin . </s> <s> " Kui vaid viisi teaks. " </s> </p>
<p> <s> " Küll viis ka tuleb . " </s> <s> Ta näpsas paberi minu eest ära ja pistis laekasse . </s> <s> " Kui tuleb. " </s> </p>
<p> <s> " Just . </s> <s> Aega mul ju on . </s> <s> Kui ma mingil ootamatul moel peaksin oma töökohuslusest vabanema , jään Jolbertile rändlaulikuks. " </s> </p>
<p> <s> " See oleks tõesti ootamatu , " kinnitas tema ja avas jälle laualaeka . </s> <s> Otsis sealt välja viis metalltopsikut — üsna sarnast neile , mille abil baarimehed eksootilisi segusid tekitavad . </s> <s> Mõtles ja koukis välja veel kuuendagi . </s> </p>
<p> <s> " Kas on suuremat seltskonda oodata ? " püüdsin naljatada . </s> </p>
<p> <s> " Ei , ainult meie kolm . </s> <s> Aga need on katse jaoks. " </s> </p>
<p> <s> " Katse ? " </s> </p>
<p> <s> " Nojah . </s> <s> Vaadake , nii palju kui mina tean , intuitsioonile kaetamine ei mõju . </s> <s> Seepärast ma küsisingi , kuhu te tähekaardil näpuga näitasite . </s> <s> Fabulusele , eks ole , ainult et seda peeti liiga ohtlikuks . " </s> <s> Ta võttis järgmisest laekast karbi ja puistas sealt lauale mõned märgikesed . </s> <s> Vist hõbedast . </s> <s> See , millele mu pilk pidama jäi , oli nagu lõke . </s> <s> Paar halgu ja leegid . </s> <s> Ta mõtles veidi , korjas mõned märgid ära , jättis lauale viis tükki ja kattis need kummulikeeratud topsikutega . </s> <s> " Vana hea sõrmkübaramäng . </s> <s> Kes tahab , teeb panuse . </s> <s> Kui arvab ära , millise sõrmkübara all on hernes , saab raha mitmekordselt tagasi. " </s> </p>
<p> <s> " Mul on siis ju head võimalused . </s> <s> Kuuest viis , mitte kolmest üks. " </s> </p>
<p> <s> " Kas just päris nii ... " pööras ta klõpsatusega viimase topsiku samuti kummuli . </s> <s> " Tõenäosust tahame me kindlaks teha küll . </s> <s> Tõde — ja tema nägu . </s> <s> Ja kui me seda arvutada ei oska ... siis me teeme katse . </s> <s> Mis kindlasti ei anna tulemuseks ühte kuuendikku . </s> <s> Sest , nagu te ehk märkasite , on kõik märgid erinevad . " </s> <s> Ta hakkas pealtnäha hajameelselt topsikuid nihutama , kuid oli seejuures üsna osav , igatahes kadus mul õige pea selge ettekujutus , millise all neist oli see miniatuurne lõke . </s> </p>
<p> <s> " Ma ei tea ju , milline hernes on kõige magusam. " </s> </p>
<p> <s> " Seda loodan minagi . </s> <s> Selles mängu mõte ongi. " </s> </p>
<p> <s> Mul polnud päris selge , millal ma valiku pean tegema . </s> <s> " Kui ma seltskonna kohta küsisin — kas Kyoko tuleb tagasi ? " </s> </p>
<p> <s> " Ei , ma mõtlesin kohalviibijaid . " </s> <s> Ta tõstis käed rinnale risti ja vaatas mind leebe pilguga . </s> <s> " Nii et millise neist me avame ? " </s> </p>
<p> <s> Kuuest viis pidid mulle midagi andma — või ütlema . </s> <s> Hetkeks turgatas pähe , et huvitav , mida see tühi kuues võiks tähendada . </s> <s> Topsikud ei seisnud päris ühtlases reas , aga ilmselt polnud see tähtis . </s> <s> Sirutasin käe ja lasin ühe pihta nipsu . </s> <s> Selle alt tuli välja väike hõbedane kirves , mille külge olid seotud lindikesed . </s> </p>
<p> <s> " Nojah , " ohkas eminents ja avas alumise laualaeka . </s> <s> Siis liikus ta käsi väga kiiresti — ja ta pihus oli täpselt samasugune kirves . </s> <s> Ainult suurem . </s> <s> Ta lasi selle minu suunas lendu . </s> <s> Käis raksakas — ning järsku oli ruum täis värve . </s> <s> Kõiki vikerkaare värve , millest ma Jolbertil kogu aeg puudust olin tundnud . </s> <s> Siis muutus kõik must-valgeks . </s> <s> Ja siis kadus seegi . </s> </p></div1>
    </body>
  </text>
</TEI>
</teiCorpus>
</teiCorpus>
