<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Õpetus surnutest </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Õpetus surnutest </head>
<p> <bibl> <author> <s> Maniakkide Tänav </s> </author> </bibl> </p>
<p> <s> ELUL POLE SIHTI KAS SEDA SIIS ON SURMALGI ? </s> <s> ELU JA SURM KAKS ERINEVAT KIHTI KUID MÕTET POLE KUMMALGI . </s> </p>
<p> <s> NAD ON ÜKS — EHKKI ÜKS ON VAIT JA TEINE LÄRMAB , TÕDE ON ÜKS ! </s> <s> VAHET POLE , ELAD SA VÕI KÄRVAD . </s> </p>
<p> <s> KUI NII ... </s> <s> SIIS TEEME NEIST KOMPLEKTI : SEGAN KOKKU JA SAAN SURMELAVA OBJEKTI . </s> </p><div2 type="alaosa"><head> 1 . </head>
<p> <s> BMW peatus puulippidest kokkulöödud värava taga . </s> <s> Siim suretas mootori ja astus masinast välja . </s> <s> Aia taha tormas metsikult kilades mingi hundi- ja lambakoera segu . </s> <s> Esimese hooga kartis mees , et elukas üle aia kalpsab ja valmistus kähku autosse varju pagema kuid koer jäi siiski aia najale pidama . </s> <s> Siim lähenes ettevaatlikult väravale ja jäi ootama . </s> <s> Värava taga traataia sees asusid kaks hoonet . </s> <s> Otse ees mööda betoonist valatud jalgrada oli väike tellistest hütt , mida pooleldi varjas paari plangu jagu eterniitaeda , mis oli ehitatud nähtavasti ainult selleks , et aia tagant poleks võimalik hüti aknasse piiluda , sest eterniit oli vaid akna ees . </s> <s> Onni rohelisele uksele oli punase aerosooliga lohakalt värvitud " Pärjad " . </s> <s> Hüti akna ees plangu tagant paistis kaevurake . </s> <s> Betoonraja kõrval oli L-kujuline elumaja , mille tagakülg oli pööratud värava poole . </s> <s> Lõpuks ilmus koera klähvimise peale maja nuka tagant nähtavale 22-23- aastane noormees . </s> </p>
<p> <s> " Puzzle , " hõikas ta kutsuvalt koera . </s> <s> " Tule ära , jää vait . " </s> <s> Noormees kandis helerohelist kortsus ja auke täis rebitud T-särki ja näritud põlvedega teksaseid . </s> <s> Pea oli tal erepuna-sini-roheliseks värvitud . </s> </p>
<p> <s> " Tere , " hõikas Siim üle koera lõugamise . </s> </p>
<p> <s> " Tereeee , " venitas noormees . </s> <s> " Kas sa kurat jääd vait ! " käratas ta siis koerale . </s> </p>
<p> <s> " Ma sooviksin rääkida härra Kurgiga , " ütles Siim . </s> <s> Puzzleks hüütud koera ristsugutis oli vait jäänud ja haugatas ainult mõned korrad nagu ennast meelde tuletades . </s> </p>
<p> <s> " Väga armas , " ütles punkar . </s> <s> " Räägi siis minuga . " </s> </p>
<p> <s> Siim noogutas , justkui oleks saanud kinnitust arvamusele isiku identiteedi suhtes . </s> </p>
<p> <s> " Ma olen reporter ajalehe juurest . </s> <s> Siim , kutsutakse ka Skriptiks , sellepärast et ma pidevalt kirjutan , kusjuures ainult käsitsi . " </s> <s> Skript tõstis fakti toonitamiseks näpu värava kõrval kasvava kase võra poole . </s> <s> Ta ei pannud tähelegi , et tema kohal , ühel jämedal oksal kükitas must läikiva karvaga kass , kellele oli kõrvade vahele punutud pikematest karvadest ja võltsjuustest roosakas pats . </s> </p>
<p> <s> " Jaa-jahh , " tähendas Kurk äraootavalt . </s> <s> Ta toppis käed püksitaskutesse ja vahtis Skriptile ootavalt näkku . </s> <s> Ehkki ajakirjanik seisis lõõskava päikese eest kase varjus , tundis ta , nagu istuks ta kuuma lõkke ääres . </s> <s> Tuul liigutas Kurgi erepunaseid juuksesalke ja Skriptile viirastus , nagu oleks teisel leegid juustena hubisenud . </s> <s> Skript tõmbas käega üle näo , et lummusest vabaneda ning jätkas reipalt : " Vaata ( ta valis familiaarse lähenemise ) , ma kogun materjale artikli jaoks , mis käsitleb satanismi eesti noorte seas , no ja üldse , vanemate seas ka , aga eriti noortekultuuris , no ja mind juhatati sinu juurde . " </s> </p>
<p> <s> " Minu ? " üllatus Kurk Tema näolt paistis siiras hämmeldus . </s> <s> " Kes ? " </s> </p>
<p> <s> " Noh , " Skript pühkis jälle higi . </s> <s> " Pea iga teine Tallinna satanistlik noor nimetas sinu nime . </s> <s> Nagu ma aru sain oled sa neile nagu midagi guru taolist . " </s> </p>
<p> <s> Kurk hakkas lõbusalt kõõksuma . </s> <s> " See , " mõtles Skript endamisi , " on naer . " </s> </p>
<p> <s> " Õõh-õõh-õõh , suur juht ja õpetaja , " kilkas Kurk kõõksumise vahele . </s> </p>
<p> <s> Kuna koer oli vahepeal kuhugi minema töllerdanud , julges Skript aiale naalduda . </s> <s> " Nad väitsid , et neil olla isegi mingeid okultseid satanistlikke tekste , mis on sinu poolt kirja pandud . " </s> </p>
<p> <s> Kurk naeris , " Usun , et küllap need on tavalised õudusjutud . </s> <s> Ilukirjandus . " </s> </p>
<p> <s> " Tavaline ilukirjandus ? </s> <s> Need noormehed paistsid neid päris tõsiselt võtvat , " mainis Skript . </s> </p>
<p> <s> " Noored inimesed , tahtmist on , võtku pealegi , mul pohhui . " </s> </p>
<p> <s> Sellega paistis jutuajamine lõppenud olevat . </s> <s> Skript ajas siiski veel näpu üles , kassi poole püsti . </s> <s> " Äkki saate mulle mõnd oma juttu näidata . " </s> </p>
<p> <s> Kurk kehitas õlgu , " ega eriti ei viitsi küll , mul tosin toimetust teha . " </s> </p>
<p> <s> Skript noogutas , lehvitas ja istus autosse . </s> <s> Kassi enam puu otsas ei olnud . </s> </p></div2><div2 type="alaosa"><head> 2 . </head>
<p> <s> Skript sõitis kohaliku ajalehe toimetusse . </s> <s> Kui Kurk kirjutas tõesti ilukirjanduslikku lugusid , siis oli ta neid võib-olla ka " Vooremaale " pakkunud ja neil võis mõni ta käsikiri alles olla . </s> </p>
<p> <s> Linn oli külast , kus Kurk elas , vaevalt poole kilomeetri kaugusel , külast teisele poole umbes sama kaugele jäi Jõgeva alevik . </s> </p>
<p> <s> Skripti õnneks olid inimesed " Vooremaa " toimetuses ametivennale üsnagi vastutulelikud ja mõningase viivituse järel tõid nad talle Kurgi järjejutuna ilmunud loo " Surm on lahti " . </s> <s> Vahepeal , niikaua kuni käsikirja alles otsiti , uuris Skript kohalikku ajalehte . </s> <s> Ta silmad jäid pidama politseikroonika veerul . </s> <s> Sõnum oli lühike : </s> </p>
<p> <s> Ööl vastu reedet vandaalitseti Siimusti surnuaial.Poolenisti lahti oli kaevatud eelmisel päeval maetudM.T haud , hauakivi oli purustatud ning pärgadelt olidnopitud kõik lilled . </s> </p>
<p> <s> " Ohoo , " mõtles Skript . </s> <s> " Paistab , et ka siinkandis võib esialgsest ebaõnnestumisest hoolimata mingit materjali olla . " </s> <s> Ta tänas kolleegi ja paljundanud omale käsikirja , suundus politseiprefektuuri . </s> <s> Seal polnud kahjuks selle juhtumiga tegelejat parajasti kohal ning politseiametnike umbmääraste vastuste ning segase jutu põhjal jäi Skriptile mulje , et ega keegi sellega vist õieti ei tegelegi . </s> <s> Teed küsides pööras ta masina Siimusti poole , mis asus mõned head kilomeetrid Tartu pool . </s> </p>
<p> <s> " Ega see pole neil esimene kord siin möllata , " mökitas surnuaiavaht ärajoonud tämbril . </s> </p>
<p> <s> " Ah , nii , " tegi Skript huvitatud häält . </s> </p>
<p> <s> " Viimasel ajal on tervel hulgalt hauaplatsidelt pärjalilled läinud . </s> <s> Mitte kõik , ainult kõige ilusamatelt pärgadelt . </s> <s> Vahest mõni üksik kord on võtmata jäänud . " </s> <s> Vanamees silus lõuga . </s> <s> " Ja lindid kah . " </s> </p>
<p> <s> Nad jõudsid M.T hauani . </s> <s> Plats oli koristatud ja korda tehtud . </s> <s> Hauakivilt võis lugeda omaniku nime , surma ja sünniaega . </s> </p>
<p> <s> " Hoi-hoi ? " hüüdis Skript küsivalt . </s> <s> " Ma sain aru , et hauakivi oli puruks löödud ? " </s> <s> Vanamees ei öelnud midagi , pomises niisama midagi habemesse . </s> </p>
<p> <s> " Mis ? </s> <s> Ah ? " torkis ajakirjanik kui taat ei vastanud . </s> </p>
<p> <s> " Oli jah , " vastas taat järsult . </s> <s> Ta oli kuidagi sõnaahtraks jäänud . </s> </p>
<p> <s> " Noo aga see on ju terve !! " </s> </p>
<p> <s> " Terve jah , terve nagu purikas . " </s> </p>
<p> <s> " Vahetati välja või ? </s> <s> Mis ? </s> <s> Ah ? " </s> </p>
<p> <s> " Ei vahetatud , ise paranes ära ! " vihastas vanamees , " mis sa tühja torgid ! " </s> </p>
<p> <s> " Ega ma tühja torgigi , ma uurin satanismi , " seletas Skript lahkelt . </s> </p>
<p> <s> " Satanismi , " tusatses ätt , " sa poisijuss ei teagi , misasi see satanismus õieti on ! " </s> </p>
<p> <s> " Sellepärast ma uuringi , et ei tea , " provotseeris Skript . </s> <s> " Saan teada , võin sullegi selgitada . " </s> </p>
<p> <s> Taat vaatas teda põlastavalt . </s> <s> " Hähh , selgitada . </s> <s> No tule selgita siis , " ja hakkas ees mööda jalgrada tagasi astuma . </s> </p>
<p> <s> Jõudnud surnuaiavahi majani , viis taat Skripti kuuri alla ja võttis seal seinalt pärjalindi . </s> <s> " Säh , selgita seda siin . " </s> </p>
<p> <s> Ehkki kuur oli üsna hämar , helendasid tähed mustal taustal sinakalt , Skriptile paistis nagu hoiaks ta käes mitte linti vaid ainult tähti . </s> <s> Lause ees ja taga veretasid kolm erkpunast nelki . </s> <s> Lint tundus levitavat mingit vastikut vibratsiooni . </s> </p>
<p> <s> " Mis see on ? " küsis Skript . </s> <s> Ta hääl kostis hämaras ruumis jõu kaotanult ja õõnsalt . </s> <s> Kuuri uks , mis pidi olema siinsamas sammu kaugusel selja taga , kumas vaevaliselt tunneli kauges otsas . </s> <s> Surnuaiavaht tundus kössis ja vanana , tema pale oleks nagu kahestunud jagades kummassegi näkku ühe silma , ühe ninasõõrme ja pooliku suu . </s> <s> Silmad mõlemast näost sihtisid helendavaid tähti . </s> </p>
<p> <s> " Ma põletasin lõkkeplatsil rämpsu , muu hulgas ka vanu pärgi . </s> <s> Ühel pärjal , millele oli valge lint ja sellel tekst " Me hulgast surm sind ei vii ! " </s> <s> Hakkas lint äkki sädemeid pildudes leegitsema , see kestis vaid hetke ning lint moondus mustaks , vaat selleks samuseks siin . " </s> </p>
<p> <s> " Lähme välja , " kärises Skript . </s> <s> Ühe sammuga olid nad uksest väljas päikesepaistes . </s> </p>
<p> <s> " See oli üks neist pärgadest , millelt tavaliselt lilled ja lindid hommikuks kadunud on , " seletas taat . </s> </p>
<p> <s> Valges märkas Skript , et sõnade vahel tumedast riidest veelgi tumedamalt olid mingid märgid ning nelkide varred olid inimluudest , lehtedeks pikkade küüntega näpud . </s> <s> Nelgi õite värvus meenutas tuleleeke . </s> </p>
<p> <s> Skriptil hakkas palav , talle tundus taas nagu seisaks ta kuumava lõkke ääres . </s> <s> Mees voltis lindi aeglaselt kokku . </s> <s> Tähed sellel olid tuhmunud . </s> </p>
<p> <s> " Ma ei tea mis see on , " tunnistas Skript nõtkuval häälel , " aga kui sa selle mulle annad , siis ma uurin välja . " </s> </p>
<p> <s> " Minupärast võta , " ütles vanamees kuidagi kergendatult . </s> <s> Ta elavnes silmnähtavalt . </s> <s> " Kui sa tahad näha pärgi , mille sarnaselt see pärit on , siis praegu on kabelis ärasaatmine . </s> <s> Kindlasti on sellelgi matusel mõned sihukesed . " </s> </p></div2><div2 type="alaosa"><head> 3 . </head>
<p> <s> Skript poetas ennast kabelisse , kus avatud kirstu ümber seisid paarkümmend leinalist ja kuulasid ärasaatmisjuttu . </s> <s> Skript libistas endki nende hulka . </s> <s> Kirstus lebas umbes kolmekümnendates aastates mees . </s> <s> Skript ei osanud välja pakkuda millesse ta surnud võis olla . </s> </p>
<p> <s> Teenistus lõppes ja kuus kirstukandjat haarasid sarga ning ristikandja kõige ees , asus protsessioon tühja haua poole teele . </s> </p>
<p> <s> Poisinaga , kes risti kandis oli umbes kümneaastane . </s> <s> Rist oli tema jaoks vist veidi raske ning ta hoidis seda pooleldi õla najal nagu sõdur püssi . </s> <s> Ühtepuhku pooluhkelt-pooluudishimulikult üle õla tagasi vahtides oli tal vaevalt aega teed vaadata ning seepärast komistas ta pidevalt ühest rajaservast teise . </s> <s> Skriptil oli tükk tegemist , et teda jälgides mitte naerma puhkeda , seetõttu ei pöörand ta ka pärgadele enne suuremat tähelepanu , kui nendega kalmuküngast katma hakati . </s> <s> Ajakirjanik tundis otsitava silmapilk ära . </s> <s> Talle tundus , et hetkel kui see kääpale asetati , vajus lint ebaloomulikult sirgeks ja sellelt võis lugeda : " Ei jäta me sind unustuse hõlma ... " </s> </p>
<p> <s> Kiskus juba õhtupoole , kui Skript Siimustist Jõgevale jõudis . </s> <s> Ta võttis " Virtuses " endale toa , sest kavatses veel üheks päevaks siia jääda . </s> </p>
<p> <s> Toas istus ta voodile . </s> <s> Talle meenus kuidas ta oli pärast matusetalituse lõppu astunud ühe vanema naisterahva juurde , kes oli Selle pärja toonud . </s> <s> Skript kiitis pärast kaastundeavaldust pärga ning küsis siis selle päritolu kohta . </s> <s> Naine oli andnud talle visiitkaardi . </s> <s> Sellel seisis : </s> </p>
<p> <s> KURKPärjad , kimbud , lindid . </s> </p>
<p> <s> Skript tõusis püsti ja hakkas rahutult toas edasi-tagasi käima . </s> <s> Visiitkaart oli teda mingil määral rööpast välja viinud . </s> <s> Eriti kui talle meenus mis oli juhtunud surnuaiavahi kuuris . </s> <s> Skript kobas tasku järgi , kus lebas must lint . </s> <s> Ta tundis , et läheb higiseks . </s> <s> Toa seinad tundusid teda rõhuvat kuidagi vastikult . </s> <s> Linti ta taskust välja ei võtnud . </s> <s> Selleks ei jätkunud tal julgust . </s> <s> Oleks ometi keegi veel siin . </s> <s> Ja mitte ruumis . </s> <s> Siit ei saa nii lihtsalt välja astuda nagu tollest kuurist . </s> <s> Õue on pikk tee ja õhtu ka juba . </s> <s> Närviliselt sügas mees higist kipitavat keha . </s> </p>
<p> <s> Tuleb selle Kurgiga uuesti rääkida , ja tema naabritega . </s> <s> Enne naabritega . </s> <s> Kannatamatult kratsis Skript oma pööraselt kihelevat kaela . </s> <s> Tuba tundus iga hetkega üha lämmatavam . </s> <s> Seinad paistsid madala lae all veelgi enam tema kohale koolduvat . </s> <s> Skript seisatas järsult , ise raskelt hingeldades . </s> <s> Midagi oli mäda ! </s> <s> Hüsteeriliselt toksis ta sõrmega lauaservale . </s> <s> Ta peab siit välja saama . </s> <s> Ruumiga oli midagi kapitaalselt korrast ära . </s> <s> See ahenes kohutava kiirusega . </s> <s> Tuba oli äkitselt vaid kapisuurune ja ta tundis füüsiliselt kuidas see teda õlgadest pitsitab . </s> </p>
<p> <s> " Kas mul enam ongi piisavalt ruumi ümber keerata , et ukseni jõuda või litsutakse mind enne lödiks , " vilksatas Skripti hirmunud ajus . </s> <s> Paanikas sööstis mees käheda karjatusega ukse juurde ja tormas koridori . </s> <s> See oli pigem käik kui koridor . </s> <s> Välisukse poole joostes pidi ta pead allapoole kössitama , et seda mitte ära lüüa . </s> <s> Õue sööstis ta nagu püssikuul , joostes hoonest meeletuna eemale . </s> </p>
<p> <s> Alles paarisaja meetri pärast , tajudes enese ümber avarust , aeglustas Skript sammu . </s> <s> Ümberringi valitses hämarus ja öö . </s> <s> Skriptil hakkas läbihigistatud riietes jahe . </s> <s> Nahk oli valus ja marraskil . </s> <s> Tundus , et ta oli ennast ise seda märkamata verele kratsinud . </s> <s> Pea oli nüüd klaar . </s> <s> Ta oli oma käitumisest vapustatud . </s> </p>
<p> <s> " Millest selline hirmusööst ? " küsis Skript eneselt . </s> <s> Ma pole iialgi klaustrofoobiat tundnud . </s> </p>
<p> <s> Ta mõtted naasid mustale lindile , mida ta endiselt taskus kandis . </s> <s> Tunded kuuris ja toas ? </s> <s> Vahest on siin mingi seos ? </s> <s> Käsi tõrkus ka praegu , siin pimedas öös riidetükki välja võtmast . </s> <s> " Pean surnuaiavahti veelkord külastama , " mõtles Skript . </s> <s> " Tunnen , et midagi jättis ta päeval rääkimata . " </s> <s> Skript läks oma auto juurde ja istus sellesse kerge ebamugavustundega . </s> <s> Hetke piinelnud keris ta kärmesti kõigil ustel klaasid alla . </s> <s> Pead pooleldi aknast välja hoides võttis Skript kergelt iiveldust tundes suuna taas Siimusti poole . </s> <s> Auto tundus kuidagi kitsas ja lämbe . </s> </p>
<p> <s> Jõudes vaevalt linna piiridest välja , pidi ta äärepealt mingi hullu alla ajama , kes lillesületäiega külmalt auto eest üle tee jooksis . </s> <s> " Kuradi värdjas ! " kirus Skript ja sikutas rooli . </s> <s> Mees oleks tal peaaegu vasakpoolse peegli küljest löönud . </s> <s> Pead pööramata sörkis hull üle tee maanteekraavi ja kadus seal pimedusse . </s> <s> Skript seisis autoga põiki tee peal . </s> <s> Ta oli mehe ära tundnud . </s> <s> Tüüp lilledega oli lamanud päeval kirstus ja lasknud sama külma kõhuga , nagu ta praegu auto ette jooksis , end maha matta . </s> <s> Skript vaarus autost välja . </s> <s> Tal oli üle kere palavaks löönud . </s> </p>
<p> <s> " Nonii , nonii , " rahustas ta ennast . </s> <s> " Nonii , nonii ! </s> <s> Ma võin ju ka eksida " Ometi teadis ta täpselt , et oli selgesti märganud ka seda , millesse see punt nelke oli mähitud . </s> <s> Musta , heledate tähtedega linti . </s> <s> Skript istus auto kõrvale maha ja toetas pea kätele . </s> <s> " Said , mis tahtsid , " mõtles ta väsinult . </s> <s> " Tahtsid sataniste , </s> .... <s> palun väga . " </s> </p>
<p> <s> Skript tundis kuidas ööõhk oli järjekordse higikorra ta kehal jahutanud . </s> <s> " Noh igatahes , enam ma seda nii jätta ka ei saa , " ajakirjaniku uurijavaim tõstis temas jälle pead . </s> <s> Ainus koht kuhu see ... </s> <s> ( Skript neelatas ja julgus temas taandus ) ee .. võis minna , oli Kurgi pesa . " </s> </p>
<p> <s> Kergelt taas higistama hakates istus mees masinasse . </s> <s> " Närvid läbi nagu politseikoeral , " virgutas ta ennast . </s> <s> " Olen materialist või mitte , ah ? " </s> </p>
<p> <s> Auto käivitus ja keeras otsa ringi . </s> <s> " Igatahes ei pea ma üksi jääma , " kobas ta püksivärvlilt mobiiltelefoni . </s> <s> Julgus tõusis taas paari kraadi võrra . </s> <s> " Igatahes jõuan kohale rutem kui see lillepoiss , " itsitas Skript , püüdes vaprust alal hoida . </s> <s> " Olgu mis on , püstol mul on ! " </s> </p>
<p> <s> Skript kihutas Kurgi maja poole . </s> <s> Hoolimata sellest , et auto kõik aknad ammuli olid ja masinas möllas kui pööristorm , ahistas kinnine ruum meest , litsudes teda aeglaselt ent kindlalt lapikumaks . </s> <s> Vastusõitev auto pimestas korraks ta silmi ning Skript tundis end kui lõksuaetud loom . </s> <s> Kriisates tallas ta pidurit ja rebis veel liikumise ajal ust lahti . </s> <s> Pidurdamisel tekkinud inerts rapsas ukse tagurpidi ning käänas hinged kõveraks . </s> <s> Kummilohinal keeras bemar kraavi , raksatades vastu suurt kivijurakat . </s> </p>
<p> <s> Öökides kiskus Skript poova turvavöö lahti ning koperdas autost välja . </s> <s> Vastikus- ja õõvatundega tõmbas mees taskust musta lindi ja sidus riidetüki sellele pilku heitmata autopeegli külge . </s> <s> Skript oli kindel , et just see ese on tema klaustrofoobias süüdi . </s> <s> Tuikudes ja ikka veel ennast verele kratsides jooksis ajakirjanik Kurgi maja poole . </s> </p>
<p> <s> " Alustatu tuleb lõpuni viia , " pomises ta , arutlemata selle üle , mida ta üleüldse saavutada tahtis . </s> <s> Praegu polnud mehel muud eesmärki kui sihtkohta jõuda . </s> </p>
<p> <s> " Üks asi korraga , " rahustas ta ennast . </s> <s> " Üks asi korraga ! " </s> </p>
<p> <s> Kuu kallas oma hõbedast valgust maastikule , lastes kõigel üsna selgelt paista . </s> <s> Kui Kurgi maja paistma hakkas , märkas Skript eespool lilledega jooksjat . </s> <s> Viimast jõudu kokku võttes spurtis ta , et vähendada vahemaad ning näha ligemalt , mis edasi saab . </s> </p>
<p> <s> Koolnu keeras otseteele üle põllu . </s> <s> Kartulipealsed ragisesid ta jalgade all kui tundetu kuju neist ükskõikselt üle tallas . </s> <s> Ka Skript sumatas talle järele , kuid oma väsinud jalgadel koperdas ta igale vaole , pealsed keerdusid mehe säärte ümber . </s> <s> Vandudes nägi Skript kuidas tume vari põllu ületas , kriiksuvast väravast sisse läks ja maja ees valitsevasse hämarusse kadus . </s> <s> Hetkeks tungis hoonest välja kohutav lärm , mis järgmisel hetkel maha vaigistus . </s> <s> Süda meeletult kloppimas seisis Skript keset põldu ja kuulas vere kohinat kõrvus . </s> <s> Nüüd kui ta enam ringi ei sahminud , tabas mehe kõrv majast kostvat marulist rütmi . </s> <s> Elektrikitarr , trummid ja viimsepäevapasunat meenutav saksofon moodustasid põrguliku trio , mis oma meeletu tempoga korinat meenutades tal juuksed peas püsti tõstsid . </s> <s> Hämarus ümberringi tundus tihenevat . </s> </p>
<p> <s> Trah-trah-trah-trah-trah-ühüüüüüü ( kisendas saksofon ) . </s> </p>
<p> <s> Trah-trah-trah-trah-trah-ühüüüüüü . </s> </p>
<p> <s> Ennast kummargile lastes hakkas Skript uuesti liikuma hoone poole , millest kostvad helid selle põrgu eeskojaks muutsid . </s> <s> Juba märkas mees ka aknaid , kuid jumala eest , need olid veel pimedamad , kui ümberringi valitsev öö . </s> <s> Jõudes värava ligi , hakkas Skript eristama ka häältekõma . </s> <s> Surnud , elutud hääled kisendasid ( kuivõrd elutud hääled saavad kisendada ) kuulipildujaina sõnu : </s> </p>
<p> <s> Ei usu ma teadusmehi , vihmaussid ei söö mulda , õgivad nad surnukehi , näksivad neil hambaist kulda , öösiti on selgelt näha , surnuaias liigub maa , on inimesed maetud maha , kuid rahu hauaski ei saa . </s> </p>
<p> <s> Mees avas kriiksuva värava . </s> <s> Metsik muusika ja laul kostsid täiesti selgesti , Skript eristas iga pisematki saksofonikiunatust ja basstrummi müdinat . </s> </p>
<p> <s> Tunaeile mind elusalt maeti , nii ussidest teada sain tõe , kirst mullakihiga kaeti , eestvedajaks kirjanik Poe . </s> <s> Hauas lebanud olin vaid hetke , siis tundsin kuis müdises maa , vihmaussid taas olid retkel , nende survest purunes kaas . </s> </p>
<p> <s> Skript oli täielikult depressiivse ja saatanliku põrgumuusika mõju all ning ei pannud tähele kuidas ümber maja nurga sööstis süsimust lõukoer nagu õlitatud välk . </s> <s> Alles hetk enne kui röögatu sarviline monstrum talle kõrri kargas märkas Skript ta määrdunudkollaseid leegitsevaid silmi . </s> <s> Instinktiivselt tõstis ta käed kaela kaitseks . </s> <s> Kihvad laksatasid ohvri küünarnuki ümber kokku . </s> <s> Metsiku rapsakuga heitis koletis mehe justkui kaltsunuku marjapõõsastesse . </s> <s> Kahmanud seejärel jalast sööstis ta meest järel vedades pöörasele galopile ümber maja . </s> <s> Terava selgusega tungisid Skripti ajju kohutava laulu viimased salmid : </s> </p>
<p> <s> Kalmus pime , ma miskit ei näinud , kuid tundsin hammaste ridu . </s> <s> Uue ohvri need limukad leidnud , mu kehas möllas usside pidu . </s> <s> Nende olemust mõistsin vaid viivu , siis tükkideks rebitult surin , hing lahkust must linnutiivul , saatjaks raipesööjate urin . </s> </p>
<p> <s> Siis kaotas kaltsunukk teadvuse . </s> </p></div2><div2 type="alaosa"><head> 4 . </head>
<p> <s> Skript tuli teadvusele hämaras telliskivitapeediga toas , mille lagi oli mustaks värvitud , välja arvatud väike peegel voodi kohal , milles Skript lamas . </s> <s> Põrandal , keset tuba põles üksik küünal . </s> <s> Teisel pool seina mürises saatanlik kontsert . </s> <s> Skript katsus ennast üles ajada . </s> <s> See õnnestus ilma suurema vaevata . </s> <s> Paistis , et haavad , mis talle tõsist valu valmistasid , polnud siiski eriti tõsised . </s> <s> Seevastu hirmutas teda lähisaatus . </s> <s> Skript kobas kaenla alt , kuid püstol oli kadunud . </s> </p>
<p> <s> Väike ruum oli pime ja sisendas õudu . </s> <s> Neelatades tunnistas Skript enesele , et ei julge jalgu voodist maha panna . </s> <s> Ainus , mis talle veidigi lootust andis , oli fakt , et ta oma klaustrofoobiast üle oli saanud . </s> <s> Sellest piisakese julgust saanud lükkas Skript jalad üle serva . </s> <s> Muusika teisel pool seina katkes kui noaga lõigatud ning välkkiirelt tõmbas Skript jalad tagasi ja mässis ennast tekipalakasse . </s> <s> Vaikus süvenes ja süvenes . </s> <s> Mehe hingamine kajas seintelt õõnsalt tagasi , võimendudes iga korraga . </s> <s> Iga hingetõmme elas omaette edasi . </s> <s> Paistis , nagu hingeldaks toas kümneid inimesi . </s> <s> Skript pistis röökima ja kattis kätega kõrvad . </s> <s> Pea samal hetkel avanes hämaruses uks ja hingeldamine lakkas . </s> <s> Reipal sammul astus Kurk küünlavalgusesse . </s> <s> Tal oli seljas neetidega kaunistatud roheline presentmantel . </s> <s> Kõrvas õõtsusid kirjaklamber , haaknõel ja tükk traati . </s> </p>
<p> <s> " Noh , mõistuse juures tagasi , mu noor sõber , " irvitas ta sõbralikult . </s> <s> Alt langev valgus muutis noormehe näo kooljaluu sarnaseks . </s> <s> Kurk istus seina äärde põrandale ja kõkutas naerda . </s> <s> " Ega meie muusika sind ei häirinud ? " uuris ta ja irvitas vastikult . </s> <s> " Misasja sa siin üldse luusisid ? </s> <s> Keset ööd ? </s> <s> Võeh ! " </s> <s> Kurk võbistas tehtult õlgu . </s> <s> " Tahtsid midagi varastada või , eh ? " </s> </p>
<p> <s> " Kuulge Kurk , " katkestas Skript teda . </s> </p>
<p> <s> " Jeh ? " </s> </p>
<p> <s> " Kas te olete nekrofiil ? " </s> </p>
<p> <s> Kurk muigas : " Nekrofiil ? " </s> <s> Ta naeratas omaette . </s> <s> " Jah , seda võib öelda küll , seda ka , aga kõige täpsem oleks minu kohta öelda vast nekrosotsioloog , nekroloog , kui lühemalt väljenduda . " </s> </p>
<p> <s> " Nekroloog ? </s> <s> Sa oled sellele sõnale uue tähenduse andnud ? " </s> </p>
<p> <s> " Imestad ? " </s> </p>
<p> <s> " Kardan ! " mõtles Skript . </s> </p>
<p> <s> " Ka surnutel on nekropolides oma algeline ühiskond . </s> <s> See toimib küll erinevalt kui meie oma , kuid , sorry , nende elu ... " </s> <s> Kurk kõkutas . </s> <s> " Pardon , nende surm . </s> <s> See on erinev meie elust . </s> <s> Väga , väga erinev . </s> <s> Sul tõuseksid juuksed peas püsti , kui teaksid kui erinev . " </s> </p>
<p> <s> Kurk ei naernud enam . </s> <s> Ta hääl oli muutunud jahedaks , peaaegu kalgiks . </s> <s> " Pool inimkonda läheks hirmust lolliks , kui nad vaid aimaksid , kui košmaarselt erinev see on . " </s> </p>
<p> <s> Skript seedis kuuldut . </s> <s> Kui temaga poleks juhtunud seda , mis oli juhtunud , siis oleks ta rääkijat püstihulluks pidanud . </s> </p>
<p> <s> " Ja sina uurid neid ? " </s> </p>
<p> <s> " Jah , mina uurin neid . " </s> </p>
<p> <s> " Tulemuslikult ? " </s> </p>
<p> <s> " On valminud minu uurimustöö esimene vili — " Õpetus Surnutest " . </s> </p>
<p> <s> Kurk lausus seda tuntava uhkusega . </s> <s> " Praegu töötan uue teose kallal , mille esialgne nimi on " Nekropol ehk ligem tutvustus surnute gruppidest " . " </s> </p>
<p> <s> " Ja kuidas seostub selle kõigega too saatanlik muusika ? " </s> </p>
<p> <s> " Oh väike lisalõbu . </s> <s> Me andsime oma ansambliga " Ülim vaikus " surnutele taas kord kontserdi . </s> <s> See on ainus muusika , mida need vaesekesed tajuvad . " </s> </p>
<p> <s> " Zombide kontsert ? " </s> </p>
<p> <s> " Aitab muideks nende ühiskonda sisse sulanduda ! " </s> </p>
<p> <s> " Järelikult pole sa üksi ? " </s> </p>
<p> <s> " Oh ei , loomulikult . </s> <s> Meid on neli . </s> <s> Ainult , et ülejäänud tegelevad vaid muusika ja surnunautimisega . </s> <s> Teadus on ainult minu pärusmaa . " </s> </p>
<p> <s> " See on üks sitane teadus ! </s> <s> Ja sa ise oled koletis ! </s> <s> Teid tuleb hullumajja panna . </s> <s> Ei , teid tuleb tuleriidal põletada ! </s> <s> Just ! " </s> </p>
<p> <s> Kurk oli sellest purskest üllatunud . </s> </p>
<p> <s> " Kuidas ? </s> <s> Ma lootsin , et te ühinete meiega . " </s> </p>
<p> <s> " Mina ! </s> <s> Nekrofiilidest pervertidega ! </s> <s> Satanistidega ! " </s> </p>
<p> <s> " Meie ei ole satanistid ! " </s> <s> Kurgi hääl oli terav . </s> </p>
<p> <s> " Põletada tuleks teid ! " </s> </p>
<p> <s> " Meie ei ole perverdid ! " </s> </p>
<p> <s> " Kuradi neetud värdjad ! </s> <s> Põletada ! " </s> </p>
<p> <s> " Ise tead . " </s> </p>
<p> <s> Kurk astus ukse juurde ja viipas veel kolm tüüpi sisse . </s> <s> " Tule kaasa . " </s> </p>
<p> <s> " Käige põrgusse ! " </s> </p>
<p> <s> " Tule , tule " </s> </p>
<p> <s> " Otsige oma koolnud kaunitarid üles , jätke mind rahule ! </s> <s> Tahate mind tappa ! " </s> </p>
<p> <s> " Seda luksust me sulle juba ei võimalda . " </s> </p>
<p> <s> Nad haarasid vasturabeleva mehe kinni ja tassisid ta õue , värava taga ootavasse autosse . </s> <s> Seal sidusid nad ta silmad kinni . </s> </p>
<p> <s> Pärast mitte eriti pikka autosõitu visati ta masinast kuhugi liivale ja jäeti sinna . </s> <s> Skript ei suutnud oma õnne uskuda . </s> <s> Nii lihtsalt ta nende käest pääseski . </s> <s> Ta rebis sideme silmadelt . </s> <s> Südantlõhestav hirmuröögatus vallandus mehe kurgust . </s> <s> Meeletu pilk ühele poole — sadade kilomeetrite viisi kihutasid talle vastu metsad , majad , teed — iga viimane kui pilv ja rohulible . </s> <s> Vasemal — röögatu avarus keset aleveid , külasid , linnu . </s> <s> Skript varises liivale , peites pea kätega . </s> <s> See neetud avarus . </s> <s> Hirmuhigi kehalt voolamas , pilutas mees üht pungis silma ja heitis pilgu öötaeva poole . </s> <s> Miljardite kilomeetrite viisi tühjust , TÜHJUST , TÜHJUST . </s> <s> Ulguva röögatuse saatel kukkus Skript kätega jõe kaldaliivas kraapima . </s> <s> Peitu , varjuda , eemale sellest tapvast universumist , kus sa oled kui tolmukübe — iga tuulehoog tõstab või lömastab su . </s> </p>
<p> <s> Küüned murdunud , kraevahe mulla-liivasegu täis , pressis Skript end kitsasse urgu , seda pidevalt pikemaks , sügavamaks kaevates . </s> <s> Kaitsvad seinad ümberringi külgi riivamas mõjusid turvaliselt . </s> <s> Paari-kolme meetrise käigu lõppu uuristas mees endale pisut suurema pesa , kus sai end hädavaevu kerra tõmmata . </s> <s> Keha oli kui tuld täis , sinine , verine . </s> <s> Ta polnud hommikust saadik midagi söönud , närvipinge ja füüsiline töö muutsid söögivajaduse kohutavaks ihaks . </s> <s> Need mõned vihmaussid , mis ta leidis , kõhtu ei täitnud . </s> <s> Värisedes ja meeltesegaduses jäi Skript vastu hommikut rahutusse ja painajalikku unne . </s> </p></div2><div2 type="alaosa"><head> 5 . </head>
<p> <s> Ta ärkas kellegi äreva sosistamise peale . </s> </p>
<p> <s> " Vahi , mingi käik . " </s> </p>
<p> <s> " Kust see siia sai ? " </s> </p>
<p> <s> " Mai tea . " </s> </p>
<p> <s> Skripti peas ujus meeletu udu ja virrvarr . </s> <s> Nälg tahtis silmanägemist ära võtta . </s> <s> Hüsteeriliselt vahtis ta ähmaste silmadega käigusuudme poole . </s> <s> Iga krõpsatus pani teda võpatama , iga võpatus lõikas nagu noaga tema räsitud ihu , sundides teda hambaid kiristama . </s> <s> Keegi väike poiss ronis ettevaatlikult käiku . </s> </p>
<p> <s> " Kas sul tikke on ? " küsis too kelleltki oma selja tagant . </s> <s> Poiss sikutas käe tagasi ning saanud toosi , tõmbas tiku põlema </s> </p>
<p> <s> Leek valgustas tunnelit ja selle taga sadu-sadu kilomeetreid kohutavalt avarat ilmaruumi . </s> <s> Urahtades sööstis Skript edasi ja rabas kindla haardega poisi kõrist . </s> <s> Karjatust lämmatades lõi Skript teise käe näppudega poisile silma , üritades jõuda ajuni . </s> <s> Tõmmeldes ja korisedes kadus laps sõbra vaateväljast . </s> <s> Kisades pani see alevi poole jooksu . </s> <s> Näljas Skript lõi hambad surnud poisile kätte ja rebis näljakustutuseks suutäite kaupa verist liha . </s> </p>
<p> <s> LÕPP </s> </p></div2></div1>
    </body>
  </text>
</TEI>
</teiCorpus>
</teiCorpus>
