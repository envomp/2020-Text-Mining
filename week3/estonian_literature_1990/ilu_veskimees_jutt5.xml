<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kõver mets </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kõver mets </head>
<p> <bibl> <author> <s> Siim Veskimees </s> </author> </bibl> </p>
<p> <s> Keskusesse jõudmise ajaks olin ennast siiski natuke kogunud . </s> <s> Võtsin postkontorist kaugekõne ja mul vedas : sain teada , et Kroux on arhiivis , helistasin sinna ja seal oli ( ilmselt ta tuttav ) tädi lahkesti nõus teda toru otsa kutsuma ; muide , hääle järgi otsustades oli sel tädil aastaid kakskümmend ... </s> </p>
<p> <s> " Kroux , kus on Vainamäe kabel ? " </s> </p>
<p> <s> Kümme sekundit kostis torust vaid traatide suminat , siis pahvatas ta : " Kust sa selle nime said ? " </s> </p>
<p> <s> Piilusin kohalikke tädikesi , kes olid kiviks tardunud ja jõllitasid mind ümmarguste silmadega . </s> </p>
<p> <s> " Ma ei saa praegu seletada , " laususin hädiselt . </s> </p>
<p> <s> " Oota . " </s> </p>
<p> <s> Ootasin . </s> </p>
<p> <s> " Võta kaart , " jõudis Kroux lõpuks toru juurde tagasi . </s> <s> " Vanapa piiskopi kroonikad ... aga see sind ei huvita ... </s> <s> Kirjeldab seda , lähtudes Igrise jõest ja vanast vallamajast ... " </s> </p>
<p> <s> " Lühemalt . " </s> </p>
<p> <s> Ta ohkas ja nimetas koordinaadid . </s> </p>
<p> <s> " Kui sa ei leia , otsi idast ... või pisut kirdest , " märkis ta veel . </s> <s> " Kusagil seal peab see olema . " </s> </p>
<p> <s> Tegin kaardile pliiatsiga märgi , tänasin teda ja viskasin toru hargile . </s> <s> Juba numbreid kaardi servale kirjutades teadsin , et objekt asub traadiga piiratud alal , meie salapärasest kaksikaiaringist umbes kaks kilomeetrit kagus . </s> <s> Maksin tädile nõutud hinna ja lahkusin postkontorist , tunne selline , et too mutt haaras telefonitoru veel enne , kui õieti uksest välja sain . </s> <s> Silmitsesin minuti kaarti ja ajasin siis masinale hääle sisse . </s> <s> Taevas oli tumehall , õhus keerles üksikuid valgeid helbeid ja hakkas juba kergelt hämarduma , kuigi kell oli umbes kolm — seegi lühike talvehakupäev oli pöördumatult läbi ning ma pidin kiirustama . </s> </p>
<p> <s> Külaserval oleksin peaaegu pidurdanud — mulle näis , et too salapärane folklorist , Jaan Rebane , silmitseb mind eemalt puude alt . </s> <s> Mida ta seal tegi ? </s> <s> Juhuseid ei ole olemas . </s> <s> Jälgis ta mind ? </s> <s> Ent ma võisin ka eksida ja talle seal järgi jooksma poleks ma niikuinii hakanud , nii et sõitsin edasi . </s> </p>
<p> <s> Suundusin vallakeskusest kagusse , kus Metsa kolmemeetrisest hulga viletsam okastraataed ümbritses teisi , arvatavasti palju tavalisemaid hüljatud sõjaväeobjekte . </s> <s> Tee lõppes kohe sealsamas , tühjade aknaaukude ja sisselangenud katustega kasarmute juures , edasi läksid vaid vanad rattajäljed , mis mind eriti ei aidanud , nii et pidin maastikul orienteeruma üldiste pinnavormide järgi . </s> <s> Loen seetõttu päris heaks tulemuseks , et leidsin juba peale pooletunnist otsimist kesk üht räämas võserikku hoone , mille ajahambast puretud , kuid endiselt väärikas profiil eristus rabavalt noist jubedatest tellistest ja betoonist käkerdistest , mille rõlge maitselagedus vene armee olemust ja suutlikkust vägagi adekvaatselt peegeldas . </s> </p>
<p> <s> Peatasin auto kabelist paarikümne meetri kaugusel , ronisin välja ja võtsin endale paar minutit ringivahtimiseks , kuulatamiseks ja ... khm — nuusutamiseks , et ümbritsevast pilti saada . </s> <s> Miski ei liikunud ja esialgu ei leidnud ma ühtki märki , et keegi seal viimastel aastatel üldse liikunud oleks . </s> <s> Lumesadu oli pisut tihenenud , ent maha langenud helbed sulasid kohe ja äbarik sompus videvik , mida põhjamaalased millegipärast " päevaks " nimetavad , tõotas kesta veel paar tundi . </s> <s> Hõre mõnehektarine puudesalu oli tegelikult hüljatud surnuaed . </s> <s> Üksikud hauasambad seisid veel püsti , seltsiks roostes autovrakid ja muu koli , muidu aga võis harvade vanade puude vahelt näha igas suunas päris kaugele . </s> </p>
<p> <s> Ma ei pea end ise eriliseks militaristiks , kuigi keskmise vedelvorstiga võrreldes ma seda ilmselt olen . </s> <s> Igatahes , nagu eespool juba mainitud , tean ma , mispidi relv käes käib ; pealegi on parim viis pahandusi vältida nende vastu valmistuda . </s> <s> Mul oli TT taga vöö vahel , teise kannika peal seltsiks käänispea-jahinuga , nüüd võtsin autost pumba , kontrollisin , et see on laetud ja padrun rauas , kinnitasin taskulambi toru külge juhuks , kui tuleb midagi pimedas otsida , ja olin valmis . </s> <s> Jäin siiski veel korraks kõhklema . </s> <s> Mul olid püssi padrunites vaid " tavaline " seatina . </s> <s> Ma ei olnud meie " päkapikkude " pihtasaamist soomustläbistavaga tegelikult võtnud tõsiselt , ent ega mul midagi selle vastu ei olnud , et automaat edaspidi just nendega laadida ... </s> <s> Paraku oli Pille jutt minus hulga uusi mõtteid tekitanud ja ma ei olnud enam milleski kindel . </s> </p>
<p> <s> Ent peale paarisekundist jalalt jalale tammumist sai sissejuurdunud ratsionalism võitu ja ma hakkasin minema . </s> <s> Esimestel meetritel tundsin end tobedana , siis lõi treening välja ja ma libisesin vaikselt ühe jämeda sammaldunud tüve tagant teise taha , liikudes lagedal kiiresti ja ebaühtlaselt , tardudes varjus ja lastes pilgul ringi käia . </s> <s> Kabel oli igivanast murenevast paekivist , seinad suuremalt jaolt terved , kui mitte arvestada paari mahakukkunud karniisikivi . </s> <s> Akendest sisse ma ei näinud , need olid kas lootusetult määrdunud või hoopistükkis kinni löödud . </s> <s> Korraks kihvatas sees , kui nägin igivanu raame ja klaase , mida kattis niiskusest pundunud vineer , aga muinsuskaitse jaoks ei olnud mul aega . </s> <s> Hoonel oli ainult üks ukseava ja uks ise oli raske , heas korras ja paksu plekiga üle löödud . </s> <s> Tegin ümbruskonnas veel ühe tiiru , otsides maapinnalt ja mujalt võimalikke jälgi . </s> <s> Leidsin neid piisavalt — inimese ja koera omi , aga need ei öelnud mulle rohkem , kui et see paik ei ole sugugi nii hüljatud kui esmapilgul paistis . </s> <s> Ka kabeli uks osutus petlikuks , sest selle juurde tagasi jõudes veendusin kahekümne sekundiga , et seda on hiljuti avatud — lukk oli uus ja terve ning hingedelt ei voolanud alla mitte niiskus — neid oli õlitatud . </s> <s> Nõrgaks kohaks osutus hoopis vastus , mille paari jalahoobiga seinast kätte sain . </s> </p>
<p> <s> Hoones oli pime . </s> <s> Tõmbasin ukse lahti ja süütasin lambi . </s> <s> Ootasin mõned sekundid ja viskusin siis edasi , valmisvaadatud nurka . </s> <s> Miski ei liikunud . </s> <s> Veel kiire ring lambiga , siis ühe kasti varju . </s> <s> Nüüd oli mul võimalik ruumi vaadelda ja selle minutiga adapteerusid ka silmad . </s> <s> Nina " läbipuhumisest " väljas oli vist kasu olnud , sest hämmastusega tõdesin , et ruumis oli rääsunud praelõhn . </s> <s> Siin oli keegi hiljuti söönud — järelikult elanud ? </s> <s> Mitte tingimata , ent ma ei suudaks kujutleda kedagi , kes sellisesse paika pidu pidama tuleb ... </s> </p>
<p> <s> Ruumi keskel oli suur musta ehituspapiga kaetud laud , selle kohal tagurpidi keeratud rist ja keset lauda suur liud . </s> <s> Tegin ruumis tiiru , igaks juhuks kontrollides , et viibin seal tõesti üksi , vaatasin üle aknad juhuks , kui muudkaudu kiiresti lahkuda tuleb , ja asusin siis kummalist musta altarit ja liuda uurima . </s> <s> Liual olid praejäänused . </s> <s> Mõistatasin , mis kummaline religioon küll siin oma ohvrisöömaaega pidas ja silmitsesin luid , püüdes aimata , mis loomaga tegu . </s> <s> Nendes jäänustes oli midagi piinavalt tuttavat ... </s> <s> Ma ei tea tagantjärele , mis hetkel mulle koitma hakkas , mida ma õieti näen . </s> <s> Ma ei olnud tundnud mingit hingeliigutust , nähes Zagorno-Karabahhi külade tänavatel vedelevaid tursunud laipu ; oli väga vastik , kuid ma jäin täiesti teovõimeliseks , kui käsigranaat ühel meie kaasvõitlejal sisikonna ruumi laiali paiskas , ent seda liuda vaadates hakkas mul paha . </s> <s> Seal lebasid praetud ja söödud inimlapse jäänused ... </s> </p>
<p> <s> Auto signalisatsioon hakkas lõugama . </s> <s> Sekundi murdosaks vihastasin , et kuradi halb õnn — on ju signa teinekordki ise lahti läinud — ent siis adusin , et siin sellega arvestada ei tohi . </s> <s> Olin ühe pika hüppega uksel ja viskusin enne edasitormamist kiiresti piidalt piidale , pilguga paremalt-vasakult kontrollides , et keegi mind sealsamas ei passi . </s> <s> Jõudsin siiski vahejuhtumiteta auto juurde ja — relvatoru ümbrust katmas — vaatasin oma sõiduriista üle . </s> <s> Esimesel ringil tundus kõik korras olevat , ent tegin veel ühe tiiru , kuna olin vahtinud rohkem ümbrust kui autot . </s> <s> Siis leidsingi , et keegi on proovinud tagaluuki avada . </s> <s> Sõraga . </s> </p>
<p> <s> Vaatasin veel kord ringi ja võtsin mõttes arvesse kohad , kus inimene võiks redutada . </s> <s> Mind märkamatult kirbule võtta — rääkimata ligihiilimisest — polnud seal nii lihtne , ent potentsiaalseid varitsuskohti leidus siiski piisavalt . </s> </p>
<p> <s> Tegin , nagu ei saaks tagaluuki võtmega lahti , avasin juhiukse , otsisin mingi kruvikeeraja , toetasin püssi auto külje najale ja kummardusin nokitsema . </s> <s> Püüdsin sel moel neid sitapäid , kes võisid veel läheduses passida , mind ründama ahvatleda . </s> <s> Mu lootused täitusid , sest varsti nägin ümaral roostevabal käepidemel peegeldumas liikuvat varju . </s> <s> Ootasin , et see lähemale tuleks ja teritasin kõrvu , kuid tasase kruusakrigina asemel lajatas eemalt tuttava aktsendiga hoiatushüüe : " Olav , selja taga ! " </s> </p>
<p> <s> Kirusin mõttes , astusin sujuvalt sammu kõrvale , pöördusin ja tõstsin püstoli . </s> <s> Olin selle juba autos käepäraselt ette vöö vahele torganud ja kaitseriivist vabastanud , mõeldes mõrult , et toruots on detsimeeter munadest ja täpselt õigele poole ... </s> </p>
<p> <s> Tüüp oli veel üle kümne meetri eemal ja sõrg oli tal löögivalmilt peos püsti . </s> <s> See oli raskesti määratletavas vanuses tüüpilise prükkari välimusega mees — räpased dressipüksid ja veelgi räpasem nailonjope , alkohooliku kuhtunud keha ja sisselangenud lõust — ja ta jäi mind üsna totralt vahtima , suutmata otsustada , mida edasi teha . </s> </p>
<p> <s> " Tule nüüd ilusti siia ! " </s> </p>
<p> <s> Ta ei liikunud . </s> <s> Heitsin kärme pilgu üle õla , kust Jaan Rebane lähemale ruttas . </s> <s> Tal oli veel oma viiskümmend meetrit tulla . </s> <s> Astusin sammu kõrvale ja viskasin veel ühe kiirpilgu üle õla , et veenduda , kas ma nägin esimesel korral ikka õieti — meie folkloristil oli revolver peos . </s> <s> Prükkar seisis endiselt liikumatult . </s> </p>
<p> <s> " Siia ! " </s> </p>
<p> <s> " Tševo ? </s> <s> Ja ne panimaju ... </s> <s> " 1 Mees ei liikunud ikka , vaid hakkas selle asemel kõva häälega ja suhteliselt seosetult hädaldama . </s> <s> Muigasin algul , arvates , et ta üritab etendada kustunud mõistusega süüdimatut inimvaret , kuid taipasin siis , et ilmselt püüab ta kellelegi märku anda või liikumise müra summutada . </s> <s> Mu üksildane luurekäik oli üle kasvanud lausa rahvakogunemiseks ja madal profiil võis üle parda minna , nii et tulistasin talle jalge ette maha . </s> </p>
<p> <s> " Marss , siia ! " </s> </p>
<p> <s> Hädaldamine jätkus , ent lask oli tüübi mõistmisvõimet oluliselt parandanud — ta nihkus vastutahtmist lähemale , tõstes ka ühtlasi käed , paremas endiselt sõrg . </s> <s> Täheldasin teatud üllatusega , et ei saa enam aru ühestki kaltsaka sõnast , see polnudki nagu enam kõne , vaid meenutas pigem mingit poolmeloodilist manamist . </s> </p>
<p> <s> Olin pea iga sekund ka ümbrusele kõrvalpilgu heitnud ja nüüd sai seegi tasutud — tabasin liikumise endast paremal ja viskusin instinktiivselt maha . </s> <s> Raksatas lask ja rikošett lõi ühest hauasambast killu välja . </s> <s> Vaevalt kolmandiksekund hiljem kostis selja tagant teine lask ja sellele vastas valukisa sealtpoolt , kust mind oli tulistatud . </s> <s> Hetk hiljem maandus mu kõrval sõrg , paisates üles liiva . </s> <s> Veeretasin end laskja suhtes auto taha ja tõusin põlvele . </s> <s> Prükkar põgenes põigeldes , tulistasin talle järele ja tabasin kolmanda lasuga . </s> <s> Ta röögatas kilavalt ja kukkus , ajas end aga kohe üles ja vankus ühe puu taha . </s> <s> Eemal , sadakond meetrit kabelist paremal , tekkis mingi liikumine , kärgatasid lasud . </s> <s> Kuulid vilistasid kusagil , igatahes minust turvaliselt kaugel , ja kui ma auto tagant välja piilusin , seisis Jaan tolle samba taga , kus oli peitunud esimene laskja , ja tulistas revolvri tühjaks eemal põgenevate kujude poole . </s> <s> Läkitasin ka oma viimased neli laengut neile järele , samal ajal ümber auto püssi juurde nihkudes . </s> </p>
<p> <s> Jaan laadis revolvrit , sestap kulutasin ka ise paar sekundit , et püstolisse uus magasin sisse lükata , relv kaitseriivistada ja vöö vahele panna . </s> <s> Oli veel kraadi võrra hämaramaks läinud , ent vaadet segasid kõige rohkem kabeli ümber voogavad hõredad udujoomed . </s> <s> See , kellele mina pihta olin saanud , püsis puu taga , kust tal kuhugi minna ei olnud ja see , keda Jaan oli tulistanud , lamas veritsevat jalga hoides lagedal . </s> <s> Jaan võttis vasaku käega maast tolle tegelase parabellumi , uuris seda , pani riivi ja libistas endale mantlitaskusse . </s> <s> Ootasin , kuni ta sellega valmis sai ja võtsin siis ta enda hoolikalt kirbule . </s> </p>
<p> <s> " Pane see revolver nüüd ilusti maha . " </s> </p>
<p> <s> Ta mõõtis mind viis sekundit tusaselt ja asetas siis relva käepäraselt ühe hauaplaadi lamedale tipule . </s> </p>
<p> <s> See , mis minus nende viimaste minutitega oli tärganud , ei olnud tavaline raev . </s> <s> Need , kes tegid seda seal kabelis , ei kuulu inimsoo hulka . </s> <s> Ka need , kes sellest teavad ja midagi ei ütle , ei kuulu inimsoo hulka . </s> <s> Olin endast väljas , kiiretest arusaamatutest sündmustest segaduses ja ei saanud kedagi usaldada . </s> <s> Mingis kontekstis sai Jaan sellest õieti aru , sest hakkas aeglasel mõõdetud toonil rääkima : </s> </p>
<p> <s> " Me oleme loodetavasti ühel poolel . </s> <s> Sündinud on midagi kohutavat , aga sina trambid ringi nagu marutõbine commandos ja sellel võivad olla ettenähtamatud tagajärjed . " </s> </p>
<p> <s> " Sa teadsid , mis siin on ? " </s> </p>
<p> <s> " Mis siin siis on ? </s> <s> Vana kabel ... " </s> </p>
<p> <s> " Lõpeta teesklus , neetud ! " </s> <s> Mu hääl katkes . </s> <s> Ta uuris mind ning veendus ilmselt , et olin piisavalt näinud ja nähtust aru saanud . </s> </p>
<p> <s> " Mina seda ei teinud . </s> <s> Ma ... </s> <s> Ma üritan leida ja takistada neid , kes seda tegid . " </s> </p>
<p> <s> Ta vaikis . </s> </p>
<p> <s> " Jah ? " õhutasin teda . </s> </p>
<p> <s> " Sa ei peaks end siia segama ... " </s> </p>
<p> <s> " Bullshit . </s> <s> Mis siin toimub ? </s> <s> Kes sa õieti oled ? " </s> </p>
<p> <s> " Ma ei tohi sulle vastata . </s> <s> Ja meil oleks parem siit kiiresti lahkuda . " </s> </p>
<p> <s> Astusin paar sammu lähemale , kindla kavatsusega tal püssipäraga hambad kurku lüüa , ja ta tõstis käed kaitseks näo ette . </s> </p>
<p> <s> Peatusin . </s> <s> " Ei , mitte nii . " </s> <s> Langetasin püssi ja osutasin toruga ta revolvrile . </s> <s> " Sul on kaks võimalust — räägi või võta relv . " </s> </p>
<p> <s> Ta vaatas mu poole ja kõhkles . </s> </p>
<p> <s> " Võta relv ! " </s> <s> Mul ei olnud vaja eriti teeselda , mu hääl võnkus püüdest end valitseda ja sõrm võbeles päästikul . </s> </p>
<p> <s> Ta ohkas . </s> <s> " Sa ei usu ... " </s> </p>
<p> <s> Vaikisin ja ootasin . </s> </p>
<p> <s> " Ma töötan NSA juures . </s> <s> Kas sa tead , mis see on ? " </s> </p>
<p> <s> " Ameerika luureorganisatsioon . " </s> </p>
<p> <s> " Meil on kokkulepe venelastega , et me aitame jälgima ... jälgida seda piirkonda . </s> <s> Siin toimub asju , mis sarnanevad kõige rohkem X-files'ides toimuvaga . </s> <s> Sa muidugi tead seda seriaali ? </s> <s> Kas ma jätkan ? " </s> </p>
<p> <s> Noogutasin . </s> <s> See oli nii absurdne , et selle taga võis isegi midagi olla . </s> <s> Ma ei naernud . </s> <s> Kaarel oli vigastatud , Ellu ja ta laps olid kadunud , mingid kaltsakad olid meid asja eest , teist taga tulistanud ja liud mustal altaril oli juba ise piisavalt ebareaalne . </s> <s> Tahtsin teada , kuhu ta välja jõuab . </s> </p>
<p> <s> Ta otsis sõnu . </s> <s> " Vahel juhtub inimestega kummalisi asju . </s> <s> See on seotud ühe või teise kohaga . </s> <s> Venelased ehitasid ühele kohale siin aia ümber ja proovisid uurida . </s> <s> Nüüd , kokkuleppel Eesti valitsusega , olen mina siin . </s> <s> Muide , meil oleks ehk parem jätkata seda juttu kusagil mujal ? " </s> </p>
<p> <s> Vaikisime taas veerand minutit . </s> <s> Siis ta jätkas : </s> </p>
<p> <s> " Tegemist on valitsustevahelise kokkuleppega . </s> <s> Ma ei tööta konkreetselt mitte kellegi poole heaks . </s> <s> Sinu sekkumine ... " </s> </p>
<p> <s> " Bullshit , " viskasin tüdinult . </s> <s> " See mind ei huvita . </s> <s> Kes nad olid ? </s> <s> Kust ma nad leian ? </s> <s> Mis juhtus Kaarliga ? </s> <s> Kus on Ellu ? " </s> <s> Sõnad takerdusid korraks suus . </s> <s> " Oli see tema laps ? " </s> </p>
<p> <s> Ta kõhkles uuesti , skaneerides pilguga rahutult ümbrust . </s> <s> Olin ka ise seda teinud , kuid näha polnud muud , kui et kabeli ümber lainetas nüüd üsna tihe udutomp . </s> </p>
<p> <s> " Me peaksime tõepoolest siit kiiresti lahkuma . " </s> </p>
<p> <s> " Miks ? " tahtsin teada . </s> <s> " Ja mis haavatutest saab ? " </s> </p>
<p> <s> Ta vaatas mind hetke mingi kõleda lõbususega , pomises midagi oma nina alla , siis ohkas : " Hilja . </s> <s> Kas ma võin nüüd oma relva võtta ? </s> <s> Well , asi on selles , et teisedki peale nende ... scavengers ... " </s> <s> ( " Prükkarid , " ütlesin talle ette ) " ... ei taha , et me siin oleme ja ma eelistaks oma revolvrit omada see aeg . " </s> </p>
<p> <s> Noogutasin lühidalt . </s> <s> Ta kloppis kõigepealt puhtaks oma millalgi mahatoetatud põlve , võttis seejärel relva ja asus seda üsna snobistlikult valge taskurätikuga puhastama . </s> <s> Astusin läbilastud jalaga tegelast korraks lähemalt uurima . </s> <s> Nädalase habeme ja ärajoodud lõustaga kaltsukubu oli mingisuguse rihma abil suurema verejooksu kinni saanud ja istus näost kahvatuna ühe kivi najal . </s> <s> Nägin sealtsamast , et see , keda mina olin tulistanud , oli ikka veel oma puu taga . </s> <s> Ma ei olnud ka Jaani hetkekski silmist lasknud , teda küll enam otseselt kirbul hoidmata . </s> <s> Kui ma tema poole tagasi läksin , hakkas ta ise rääkima : </s> </p>
<p> <s> " On üks jõuk . </s> <s> Nad usuvad ... saatanasse . </s> <s> Satanism . </s> <s> Nad viivad end transsi ja soovivad saada üleinimlikku jõudu , ohverdades ristimata last . </s> <s> Neis ei ole kõik korras , aga meid huvitab , mis on siin taga , miks nendega nii juhtub ? " </s> </p>
<p> <s> " Mustlased ? " </s> </p>
<p> <s> " Mustlased ? </s> <s> Jah , vist küll ... nii ilmselt kohalikud ütlesid . </s> <s> Nad ei ole mustlased . </s> <s> Elule jalgu jäänud inimesed ; vanasti öeldi — paadialused . </s> <s> Prükkarid . </s> <s> Mõned ühinesid jõuguga alles hiljuti . </s> <s> Nad on ohtlikud . " </s> </p>
<p> <s> " Oli see Ellu laps ? " </s> </p>
<p> <s> Ta kõhkles hetke , ja ma plahvatasin : " Räägi , mees ! </s> <s> Kui ma su valelt taban , siis löön sul vähemalt hambad kurku . </s> <s> Ja ma vannun ... ükskõik mille nimel , et kui sa sellega seotud oled , siis teen su tümaks ! </s> <s> Mida sa , kurat , keerutad ? </s> <s> Kus on Ellu ja Susanna ? " </s> </p>
<p> <s> Ta suunurk tuksatas . </s> <s> Adusin järsku , et ta peab olema professionaal . </s> <s> Küllap ta oli juba taibanud , et oli mind seal auto tagaluugi juures asjata lolliks pidanud ja hoiatanud , kõike muud — kuni relva puhastamiseni — oli ta aga teinud elukutselise vaistliku perfektsusega . </s> <s> Kuidas ta siis lasi end kirbule võtta ? </s> <s> Järelikult me olimegi ühel poolel ? </s> <s> Miks ta tahtis mind siit minema saada ? </s> <s> Et mulle kuidagi selgeks teha , et pean nähtust vaikima , ja mind mängust kõrvaldada ? </s> <s> Siin oli muidugi võimalus kauplemiseks . </s> <s> Aga ma ei tohtinud seda meest alahinnata , sest kui ta tõesti oli USA valitsuse teenistuses , pidi ta päris palju oskama ja teadma . </s> </p>
<p> <s> Enne , kui ta vastata jõudis , hakkas esimene kaltsakas eemal puu taga karjuma ja tormas siis longates ja veritsevat külge kinni hoides kabeli poole . </s> <s> Jälgisin teda sihikuga . </s> </p>
<p> <s> " Ära lase , " napsas Jaan kiiresti . </s> <s> Kogu kadus uttu , ja mõni sekund hiljem kostis sealt pikk loomalik õudus- ja valukisa , mis läks üle korinaks ja lõppes siis järsult . </s> <s> Vaatasin kulme kergitades Jaani poole , kes ignoreeris mu sõnatut küsimust vaevutajutava , pisut kohatuna tunduva lõbususega ja vastas hoopis eelmisele küsimusele : </s> </p>
<p> <s> " Ei , ma olen kindel , et see ei ole Ellu laps . </s> <s> Õigemini on see loogiline järeldus . </s> <s> Kadunud on veel üks laps . </s> <s> Krutaja Triin , kui see sulle midagi ütleb ? " </s> </p>
<p> <s> " Olen seda nime korra kuulnud . " </s> <s> Milline oli seos Pille ja Jaani vahel ? </s> </p>
<p> <s> " Ta ema oli joodik . </s> <s> Mul ... ma ... see on pikk jutt . </s> <s> Mul on tõendeid , et see Krutaja oli nende satanistidega kuidagi seotud ... võib-olla mitte otseselt . </s> <s> Ja see laps seal oli suurem . </s> <s> Susanna oli väiksem . </s> <s> Ma võin muidugi eksida . " </s> </p>
<p> <s> " Sa teadsid sellest siin ... </s> <s> Sa mõõtsid teda . " </s> </p>
<p> <s> Ta muigas kurvalt . </s> <s> " Ja fotografeerisin ja võtsin tükikesi näidiseks . </s> <s> Sa ei kujuta ette , mida ma kõike näinud olen ... ja läbi elanud . " </s> <s> Ta andis mulle peaga märku jääda auto taha , kus ma niigi olin , ja nihkus ise kuus-seitse sammu kõrvale , ühe tüve taha . </s> </p>
<p> <s> " Nii et see on tõesti laps ... " ei suutnud ma ütlemata jätta . </s> </p>
<p> <s> Ta ringivilanud pilk jäi mul häiritult pidama . </s> <s> " Sa olid nii veendunud ? " </s> </p>
<p> <s> Oli minu kord ebamääraselt noogutada . </s> <s> " Silmad nägid , järeldus oli ... aga sellist asja uskuda ... " </s> <s> Taandusin pisut ja toetusin seljaga vastu autot , sest mul hakkas jälle paha . </s> </p>
<p> <s> " Ellu on pastori tütar , ta laps peaks olema igal juhul ristitud ? " meenus mulle järsku . </s> </p>
<p> <s> Jaan vaatas mind kaastundlikult ja irvitas nüüd varjamatult : " Kas sa tõesti usud , et sel on tegelikult vähimatki tähtsust ? " </s> </p>
<p> <s> Ta vinnastas revolvri ja tõi vasaku käe parema randmele toeks . </s> <s> Ta õieti ei pööranudki mulle enam tähelepanu , puurides valvsa pilguga udu . </s> </p>
<p> <s> Kabeli läheduses muutusid eristatavaks kaks tumedat varju . </s> <s> Esimesel hetkel näis , et tegu on suurte koerte või huntidega , siis aga tõusid nad püsti ja meie poole liikusid ebaloomulikult pikkade hüpetega umbes kahemeetrised halli karusnahka rüütatud kogud . </s> <s> Edasine toimus väga kähku . </s> <s> Jaan pidi endapoolsega ise hakkama saama , sest jõudsin parasjagu relva tõsta ja korralikult sihtida , jõudes veel täheldada , et neil on nagu koeramaskid peas . </s> <s> Sõdur , kes imetleb vaenlase rõivamoodi , on surnud sõdur . </s> <s> Pigem automaatselt vajutasin päästikule . </s> <s> Distants oli kahanenud vähem kui viiele meetrile ja sellelt kauguselt on võimatu mööda lasta , seda enam , et mul olid laengud üle ühe kartetš ja kuul , ja peale lasku oleks ründaja rindkere pidanud välja nägema nagu sõelapõhi , nagu ka selg , sest need rasked haavlid lendavad näiteks metsseast läbi . </s> <s> Tüüp aga mörises vaid , vankus pisut jalgadel ja tuli siis edasi . </s> <s> Teine laeng . </s> <s> Ta koperdas taas tahapoole , ent sai tasakaalu tagasi ja jätkas tulemist . </s> <s> Olin juba peale esimest lasku arvanud , et tal on ehk soomusvest , kuid sellisest lööb suurekaliibriline kuul läbi . </s> <s> Tal pidi olema kõrgema klassi kaitse . </s> <s> Kolmanda laengu , jälle haavlid , saatsin talle näkku . </s> <s> Lendas karvatuuste ja midagi tumedat , ta möirgas , ent jätkas tulemist . </s> <s> Midagi oli nüüd väga viltu . </s> <s> Ega mul muud teha polnud , järjekordne laadimisliigutus — ja tuld ! , seekord kuul näkku , toruots oli tulija lõustast juba vaevalt vaksa kaugusel . </s> <s> Oli muidugi hämar , ent kuul näis temast läbi minevat , ja selle asemel , et veel kord tulistada , virutasin talle püssipäraga . </s> <s> Sellel oli rohkem mõju — ta lendas selili , ent hakkas end kohe jälle püsti ajama . </s> <s> Peast lipsas läbi , et halva unenäo moodi päev kogub aina tuure , sest need neli lasku oleksid pidanud peatama ka ründava dinosauruse . </s> <s> Õnneks polnud mul aega masendusse langeda , jätkus muudki tegemist . </s> <s> Olin kõrvalt kuulnud , et ka Jaan tulistas kaks korda , ent mul polnud aega vaadata , kuidas tal läheb . </s> <s> Nüüd raksatas kolmas revolvrilask ja kogu mu jalge ees haaras endal rinnust , kähises vaikselt ja vajus maha tagasi . </s> <s> Kuni ta suremisega ametis oli , jõudsin ringi vaadata ja fikseerida , et ka teine ründaja lamab liikumatult . </s> </p>
<p> <s> Tardusime , relvad tõstetud , valmis järgmiseks rünnakuks . </s> <s> Oli juba üsna hämaraks läinud , nii et nähtavus polnud enam suurem asi . </s> <s> Keegi tormas eemal pimeduses , kuulsime jalgade tatsumist , ent nägime vaid varje nelja-viiekümne meetri kaugusel puude vahel . </s> <s> Siis jäi kõik vaikseks ja liikumatuks . </s> </p>
<p> <s> Kummardusin meie ründajaid uurima , kuid Jaan kähvas : " Get back ! " </s> </p>
<p> <s> Ta sihtis hoolikalt ja tulistas mõlemale kuuli pähe . </s> </p>
<p> <s> " Vii auto eemale . </s> <s> Umbes sada meetrit . " </s> </p>
<p> <s> Kummardusin siiski enne korraks neid lamavaid kogusid uurima ja märkisin silmanurgast , et Jaan jälgis mind natuke lootusetul ilmel , ise kiiruga revolvrit laadides . </s> <s> Laipadel ei olnud koeramaske ega karusnahkseid kombinesoone . </s> <s> Need seal maas olid libahundid . </s> <s> Olid , lamasid ja jooksid verd — ümberlükkamatu fakt , mis vilistas mu arvamusele taoliste ebausu sünnitiste võimalikkuse kohta . </s> <s> Muide , nad meenutasid hunti ainult " näo poolest " , sest nende jalad lõppesid selliste sõrmede ( või varvastega ) , mille põhjal oleks võinud neid hallikarvalisteks gorilladeks pidada . </s> </p>
<p> <s> Kaalusin , kas süüdata lamp , et neid paremini näha , kuid Jaan mõistis mu kavatsust ja raputas keelavalt pead . </s> </p>
<p> <s> " Kas sa saad nii , et ka auto laternaid ei süüta ? " </s> </p>
<p> <s> Noogutasin . </s> <s> " Vajad sa lampi ? " </s> </p>
<p> <s> Ta raputas pead ja andis märku kuulatada . </s> <s> Keegi liikus taas kusagil kaugemal pimeduses . </s> <s> Jaan vaatas kiiresti taha ja panin alles nüüd tähele , et hauaplaadi najal istunud haavatu on kadunud . </s> </p>
<p> <s> " Mine ! " </s> </p>
<p> <s> Ajasin auto eemale ja kiirustasin tagasi , käigu pealt püssi laadides . </s> <s> Poolel teel sain Jaaniga kokku . </s> </p>
<p> <s> " Läksime , " tahtis ta minust mööduda . </s> </p>
<p> <s> " Aga ... " </s> </p>
<p> <s> " See ei ole sinu mure . " </s> </p>
<p> <s> " Me ei saa ju ometi laipu siia niisama vedelema jätta ! </s> <s> Ja ma tahan neid lähemalt vaadata . " </s> </p>
<p> <s> Astusin edasi , oodates iga hetk selja tagant käsklust seisma jääda . </s> <s> Seda ei tulnud , Jaan hoopis järgnes mulle . </s> </p>
<p> <s> Laibad olid kadunud . </s> <s> Uurisin maapinda , algul niisama ja siis lambivalgel , ning tundsin ennast järjest tobedamalt . </s> </p>
<p> <s> " Mis sa nendega tegid ? " </s> </p>
<p> <s> " Ma ütlesin , see pole sinu mure . " </s> </p>
<p> <s> Oli juba üsna pime , udu oli hajunud ja kui valgusvihk libises üle pärani kabeliukse , olin kindel , et laibad on sinna peidetud . </s> <s> Ent mul ei olnud mingit tahtmist seda uurima minna . </s> </p>
<p> <s> Aga Jaaniga ei olnud ma veel lõpetanud ... </s> </p>
<p> <s> " Lepime kokku , et enam ei sihi teineteist ? " kuulsin oma selja taga asjaosalise pehmet tooni , enne kui mõtte lõpuni jõudsin mõelda . </s> <s> " See teeb närviliseks . </s> <s> Läheks ehk korraks minu poole , Undva tallu ? </s> <s> Pisut brändit ? </s> <s> See kulub ära . " </s> </p>
<p> <s> Mu õlad vajusid longu . </s> <s> Korraga olin lihtsalt väsinud ja segaduses . </s> <s> Noogutasin ja pöördusin . </s> </p>
<p> <s> " Mis need su püstolis olid ? </s> <s> Hõbekuulid ? " küsisin , kui auto poole tagasi kõndisime . </s> </p>
<p> <s> Ta raputas pead . </s> <s> " Depleted uranium , kuidas iganes see eesti keeles võiks olla . " </s> <s> Ta otsis taskust ja ulatas mulle ühe padruni , mis väljanägemiselt oli küll igatpidi tavaline 0.357-ne Magnum . </s> </p>
<p> <s> " Need vist ei ole enam satanistid ? " turtsatasin seda talle tagasi andes . </s> </p>
<p> <s> " Ei . " </s> </p>
<p> <s> " Mis need siis on ? </s> <s> Ma usun , et sa pead oma loo tagasi võtma ja uue jutustama . " </s> </p>
<p> <s> " Jah . " </s> </p></div1>
    </body>
  </text>
</TEI>
</teiCorpus>
</teiCorpus>
