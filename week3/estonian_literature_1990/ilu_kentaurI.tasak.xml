<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kentaur I </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kentaur I </head>
<p> <bibl> <author> <s> Nikolai Baturin </s> </author> </bibl> </p>
<p> romaan </p>
<p> <gap rend="ilmumisandmed"/> </p>
<p> <gap rend="esikaane_tekst"/> </p>
<p> <s> PÖÖRIPÄEV </s> </p>
<p> <gap rend="luuletus"/> </p>
<p> <gap rend="luuletus"/> </p><div2 type="alaosa"><head> Nimede imering </head>
<p> <s> Mitte meie ei vali nimesid – nimed valivad meid . </s> <s> Inimese nimi , kõnelevad ürikud , peidab oma sügavuses saladust , mis seob teda hilisema elu ja saatusega . </s> </p>
<p> <s> Nomnomantika , nimede järgi ennustamine . . . </s> <s> Mida tähendas ende järgi nimi BIGART ? </s> <s> Suur kunst saada sigitatud ( sängimängudes on suure kunsti palangut ) . </s> <s> Suur kunst sündida ( köietrikk nabaväädil ) . </s> <s> Suur kunst elada ( võtta elu kui suurt kunsti ) . </s> <s> Suur kunst surra ( “ Surmatants ” kui viimane suur kunst ) . </s> </p>
<p> <s> NIKYAS BIGART sündis ( aasta pole paljuütlev , küll aga aastaaeg – kirsiõites kevad ) kõrbemaal Taarimi Emiraadis , Õlilinnas . </s> <s> Mõistagi oli linnal veel teinegi nimi , kuid teades seda , et ta oli Õlilinn , polnud tol teisel enam suuremat tähendust . </s> </p>
<p> <s> Ühest küljest piiras Õlilinna õlilapiline liiv , tumedad teated kõrbeõlist . </s> <s> Teisest küljest uhtis õlilinna Õlimeri , mida katsid õlilaikude virmeldavad palakad – isegi suurimad tormid ei käristanud neid puruks . </s> </p>
<p> <s> Õlimere mehed olid mustad kui kuradid , ning orgasmi ajal , kõneldi , purskasid nad Õli . </s> <s> Õlimere naistest räägiti , et kui nad olid kurvad , siis nutsid nad tavalisi pisaraid , ja kui nad olid rõõmsad , siis Õlipisaraid . </s> </p>
<p> <s> Kalaparved ja delfiinid õlis . </s> <s> Õlised merilõvid lesisid liival . </s> <s> Tumedad kajakad tiiblesid õhus ja kiitsusid mahedalt , õliselt . </s> </p>
<p> <s> Kõrbemaod jätsid liivale vonklevaid õlimustreid ja sisalikud vikeldasid õlivinjette . </s> </p>
<p> <s> Varjud lõhnasid õli järele . </s> <s> Sõnad ja suudlused , tuuled ja jäljed vihjasid õlile . </s> </p>
<p> <s> Õli õilmitses kõikjal – ka kirsiõitel . </s> </p>
<p> <s> Õli värv , õli lõhn , õli maik oli kõigel – ainult mitte vihmal , sest vihma ei sadanud siin pea kunagi . </s> </p>
<p> <s> Õliparadiis , Õlielüüsium oli Nikyas Bigarti sünnimaa ! </s> </p>
<p> <s> Kogu see lõputu luiteriik oli läbi imbunud “ mustast maaverest ” : kõik suri ja sündis siin naftast nagu ingel Elia Jumala pisarast . </s> </p>
<p> <s> Ega saanud see olla teisiti ka Bigarti puhul . </s> <s> Nikyas sündis ja sirgus Õlilinnas , põliste õliammutajate perekonnas . </s> <s> Tema vaarisa Michael Bigart , esimene õppind naftaluuraja ( sõna “ geoloog ” tol ajal ei tuntud ) , tuli Euroopast , lõi oma rännusaua neitsilikku kõrbeliiva . </s> <s> Kui sealt purskas naftat , noor punastas noor insener ning lausus uhkelt : “ Mina olin esimene ! ” </s> </p>
<p> <s> ( Õnneks ei varjutanud Michaeli esmaläbijauhkust teadmine , et esimene oli Qini riigi keiser , kes kaks aastatuhat varem soola puurides oli tunginud liiga sügavale , sattunud naftafontäänile . . . ja lausunud needsamad sõnad . ) </s> </p>
<p> <s> Pärast Michaeli õlileidu ( tema leiukas sau leidis väärika koha Naftamuuseumis ) tõusis kõrbesse esimene puitpuurtorn . </s> <s> Seejärel puurtornide mets : hakkasid tööle esimesed kaamelajamiga kiikõlgpumbad . “ Must maaveri ” jooksis rennidesse , sealt edasi tammepuuvaatidesse . . . </s> <s> Ning lõputu pikad õlikaravanid rändasid mööda lõputu pikki karavaniteid Õlilinna poole . </s> <s> ( Naftast , kaameli- ja inimluudest sillutatud suur Õlitee on kõrbes tänini . ) </s> </p>
<p> <s> Õlivälja puurmeister bai Bigart nais endale elukaaslaseks heleda jumega kreeklanna Dido , kelle luikvalge lambakari kord Michaeli õliväljale eksis . </s> <s> Vaadeldes üheskoos õlilapilisi lambaid , valgusid nende südamed kokku nagu õli . </s> </p>
<p> <s> “ Kogu õnnistus on õlis . . . ” lausus katoliiklane Michael . </s> </p>
<p> <s> “ . . . ja lammastes ! ” nihvas kreeka õigeusku Dido . </s> </p>
<p> <s> Sellest kaugest , aegade hämarusse jäävast õnnelikust sündmusest saab nafta Bigartite suguvõsa kultusõliks ; panatseaks iga alanduse vastu ja võideõliks iga ülenduse puhul . </s> </p>
<p> <s> Pärast kümmekonda õnnelikult koosrännatud aastat juhtus seletamatu : </s> </p>
<p> <s> Dido seisatas kord naftajoa all , läks kaugele kõrbesse ja põletas enda ära . </s> <s> Karjused tõid ta söestunud keha õliväljale . </s> <s> Ning puurmeister Michael võttis ta omaks – tumeda tähekese järgi kulmukaare kohal , mis ta veatuvalgest näost oli ainsana põlemata . </s> </p>
<p> <s> Too sajanditagune , samavõrd kurb kui kaunis inimkehast tõrvik ei vähendanud Bigartite õlikiindumust . </s> <s> Vastupidi : nafta kohale tõusis nüüd ka Ohvriõli oreool – mis lõpuks andis “ mustale maaverele ” seni puuduva pühapaiste . </s> </p>
<p> <s> Didost ja Michael Bigartist jäi maailma maha . . . </s> </p>
<p> <s> . . . </s> <s> Odid Bigart , Nikyase vanaisa . </s> <s> Võis öelda ka ühe olemusliku sõnaga : Naftainsener . </s> </p>
<p> <s> Tol ajal juba kasutati õliverbaale nagu “ naftageoloogia ” , “ metallpuurtornid ” , “ naftatöötlus ” ( krakkimine ) . </s> <s> Kõrbet läbisid torujuhtmete läikivad metallmaod . </s> <s> Must piitsavorp kõrbe kollasel seljal – Õlitee – paakus pikkamisi , kattus tuiskliivaga ; kaamelid pääsesid hirmsast sunnitööst ning Euroopa tammikute laastamine õlivaatide alla lakkas . </s> </p>
<p> <s> Kõrbes leiti üha uusi naftaallikaid , rajati aina uusi puurauke , nende hulgas mitmed kuulsad “ purskajad ” . </s> </p>
<p> <s> Õlimerest pumbati merenaftat ; platvormideks kasutati vedudest väsinud reisiaurikuid ja vanu kaubapraame : poolest saadik uputatud alustele aeti püsti puurtornid – mastimets , mis paistis merel kaugele . . . </s> <s> Kummaline “ uppunud laevade sadam ” sai sellest . </s> </p>
<p> <s> Taarimi Emiraadis toimusid järjest õlitööliste streigid , õlišeikide mässud , verised sõjaväepöörded . </s> <s> Isegi üks revolutsioon leidis aset , mis tõotas kõrberahvale kõike hüüt , muuhulgas vabadust : “ Olge vabad , aga allakugistatuna , minu maos ! ” ( Selle poolest sarnanes iga revolutsioon kõrbepüütoniga . ) </s> </p>
<p> <s> Pärast järjekordset paleepööret tõsteti Taarimi valitsejaks Muhammad ibn Bridž . </s> <s> Peale kaardimänguvõimaluse emiiri palees sai valitseja kõrbest Euroopa õlimängurite meelispaik . </s> </p>
<p> <s> Valitsegu kes tahes . . . </s> </p>
<p> <s> . . . aga naftamaardlate valdajaks oli “ kolme kõrbe õlikuningas ” Erebus Emerson . </s> <s> Tsivilisatsiooni üleküpsend vili , inimprügimägede heidik , vaene ja harimatu – ent eht Erebusliku energiaga ( tegevvulkaan Antarktises ) . </s> <s> Kuid sellest vulkaanist kuulis ta alles üsna oma elu lõpul geograafist palatikaaslaselt oma isiklikus vaimuhaiglas . </s> </p>
<p> <s> Emerson seikles mitmes Aafrika , Araabia , Aasia kõrbes . </s> <s> Enne kui hakata avastama naftat . . . </s> </p>
<p> <s> . . . avastas ta lihtsameelseid šahhe , šeike , külavanemaid ; andekaid naftageolooge ja töökaid otsingugruppe , ostis kokku kontsessioone kõrbealadele , kuhu isegi kitsekarjadel polnud asja , teenides sellega ära häbistava hüüdnime Kõrbetrukker . </s> </p>
<p> <s> Kahekümne aasta pärast oli “ tulisesse liiva tagujal ” haarem , millist polnud šahhidel ega emiiridel , tema endistel pilkajatel . </s> </p>
<p> <s> Erebus Emerson omas kõrbealadel arvukaid õlivälju , õlilinnakuid , töölisarmeed . </s> </p>
<p> <s> Emersoni naftabisnis tegi miljardeid ( kõige rohkem sõja ajal , täites nii oma kui ka vaenlase sõdurite välgumihkleid ) . </s> <s> Ta andis õliturul nooti ja tegi kvoote . </s> </p>
<p> <s> Omades niiditõmbamiskeskusi maailma paljudes metropolides . . . </s> </p>
<p> <s> . . . rajas sir Emerson ehk Vana Purskaja , nagu teda vulkaanilise loomuse tõttu nimetati , oma peakorteri Õlilinna . </s> <s> Selle kirev elanikkond – siin olid esindatud pea kõik ilmarahvad – moodustas paljunäolise müstilise miljonilinna . </s> </p>
<p> <s> Oma marmortsitadelli oli Erebus rajanud väljapoole linna kõrbepiirile , kuhu võrdselt hästi paistsid ära nii kõrbe- kui ka mereavaruste puurtornidemets . </s> </p>
<p> <s> Ebaharilik mees oli Erebus Emerson : Õliröövik , Naftakäsn , orjapidaja . </s> <s> Samas tööandja miljonitele , kes ahtral kõrbemaal varem või hiljem oleksid temata hukkunud . </s> <s> Õlikuningas , kes südamest õli armastas ( kuigi see oli aheldanud ta nooruse ja valmistanud talle ränka alandust ) , oli õliasjanduses täielik profaan – näiteks ei teadnud ta elu lõpuni nafta keemilist valemit . . . </s> </p>
<p> <s> . . . </s> <s> Teine mees oli Odid Bigart , Nikyase vanaisa , Taarimi kõrbe üheksanda ruudu õlivälja vahetusinsener . </s> <s> Tema teadis naftast kõike . </s> </p>
<p> <s> Odid armastas naftat nagu salanaist ega jaganud seda tunnet . . . </s> </p>
<p> <s> . . . </s> <s> Fatimaga , türgi päritolu tüdrukuga , kellelt oli üle võtnud islami usu ; kellega elas kõrbe servas , usteta-akendeta valges majakeses . </s> <s> ( Fatima oli üheksandast eluaastast prostituut ning valdas oma kunsti täiuslikult . ) </s> </p>
<p> <s> “ Kogu õnn ja õnnistus on õlis . . . ” sampsis Odid tüdrukut armastades . </s> </p>
<p> <s> “ . . . ja minu puusades ! ” nihvas Fatima . </s> </p>
<p> <s> Odid nõustus : Fatima keha oli tõmmu , nagu oleks ta õlis supelnud , ning tema vetruvad puusad meenutasid õlikõrbe tumedaid volüüme . </s> </p>
<p> <s> Odidi isa Michael oli rangelt selle õliusu äravalgumise vastu : </s> </p>
<p> <s> “ Kooselu hooraga on dionüüsilise enesesalgamise vabatahtlik vorm , ” koolitas ta kolmekümneaastast poega . </s> </p>
<p> <s> “ Fatima ei ole hoor , vaid õliparadiisi huur , ” püüdis poeg avada isa silmi . </s> </p>
<p> <s> “ Allah , aita ! </s> <s> Isegi nende sõnad tilguvad naftat ! ” kostis korraga nende selja tagant . </s> <s> Bigartid pöördusid ringi nagu õlitatult : uksel seisis tulivihane Fatima . </s> <s> Niipaljukest nad teda nägidki – igaveses naftajoobes isa ja poeg . </s> </p>
<p> <s> Valge savimajake kõrbepiiril jäi tühjaks ning mattus lõpuks rändliivade alla . </s> <s> Võib-olla jäi Fatima sinna ? </s> <s> Odid väljakaevamisi ei teostanud . </s> </p>
<p> <s> Siis lõi Allah kõrbet katkuga . </s> <s> Esialgu tulid teated kaamelikatkust . </s> <s> Lõppes palju karju , toredaid dromedare ja vadides elutsevaid metsikuid baktriane . </s> <s> Lõkendava kõrbepäikese all lagunesid loomad kiiresti , linnud ja paariakoerad kandsid katku inimasulatesse . </s> <s> Õlilinna turmas epideemia – tüüfus , difteeria , difteriit ( heal lapsel mitu nime ) . . . </s> <s> Õlitöölisi langes kui loogu , pooled puurtornid jäid seisma . </s> </p>
<p> <s> Bigartid kümblesid naftas , jõid naftat , olles kindlad , et see panatsea neid päästab . </s> <s> Michael jäigi terveks , aga Odid , kes kukkus otse naftavahis jalalt , kanti punaristiga automobiili ja toimetati koos kümnete teiste nakatanud õlitöölistega kliinikusse . </s> </p>
<p> <s> Otsatu oli sanitaride imestus , kui nad avastasid , et tõbialuse noormehe taguots ei töötanud samal fluidumil kui teistel haigetel , vaid . . . </s> </p>
<p> <s> . . . tumedal kvaliteetsel kõrbenaftal . </s> </p>
<p> <s> Kui Odid meelemärkusele tuleb . . . </s> </p>
<p> <s> . . . näeb ta üht tähte enda kohal . </s> <s> Sinkjat , väga kaunist . </s> <s> Veidi rohkem endasse tulles näeb ta , et see täht ei ole õliväljade kohal kõrbetaevas . . . </s> </p>
<p> <s> . . . vaid valges kitlis tütarlapse kulmukaare kohal . </s> </p>
<p> <s> Noormees võtab oma kuumade tukslevate näppudega ta jaheda rahuliku käe . “ Fatima . . . ” liigahtavad haige palavikus huuled . </s> <s> Ja ta kaotab uuesti meelemärkuse . </s> <s> Kui Odid kahe päeva pärast taas meelemõistusele tuleb . . . </s> </p>
<p> <s> . . . sirab sinkjas täheke südilt ta kohal ning ta hoiab endiselt kinni rahulikust jahedast käest . </s> </p>
<p> <s> “ Ma tean su pruudi nime , ” ütleb halastajaõde – või kes ta muud on – , tehes talle kelmavalt silma ( toda , tähekesepoolset ) . “ Fatima . ” </s> </p>
<p> <s> Odid noogutab , rohkem ta ei jaksa , ja kaotab taas meelemärkuse . </s> <s> Kolmat korda ärgates – see on nüüd juba kindel , et elusana ja pisut tugevamana – tõmbab ta tütarlapse jahedad sõrmed oma põlevate huulte juurde ja küsib ta nime . </s> </p>
<p> <s> “ Dido . </s> <s> Kreeklane . </s> <s> Kursustelt . </s> <s> Kui tüüfus hakkas , kursus lõpp . </s> <s> Meid kliiniku kästi . </s> <s> Mina … sind põetama . ” Õde naeratab . “ Arst ütleb , see suur nafta insener , tema elama peab ! ” Ja lisab kurvalt ( täheke kulmul otsekui kustub poolenisti ) : “ Noored mehed palju katku sureb . ” </s> </p>
<p> <s> “ Dido . . . ” alustab Odid paljutõotavalt . </s> </p>
<p> <s> Halastajaõde paneb jaheda näpu ta tulitsevatele huultele . </s> </p>
<p> <s> “ Ei vaja ütelda , mina las : Dido , sinu naine . ” </s> </p>
<p> <s> Nõnda kõlab Odidi ja Dido , Nikyase vanaisa ja vanaema , väike-suure armastuse lugu . </s> </p>
<p> <s> Jääb vaid soovida kõigile , kel veel ei ole suurt armastust , üht korralikku kõhulahtisust , et see suur armastus nii või teisiti tuleks . </s> <s> ( Armastuse žanr on tragikomöödia . ) </s> </p>
<p> <s> Pärast tervenemist Odid ja Dido abiellusid ning asusid elama vanalinna moslemite hulka , sest tagasi ristiusku pöörduda Odid ei soovinud . </s> <s> Miks ? </s> <s> See oli tema vaimu saladus . </s> <s> ( Võib-olla oli kõik palju lihtsam – naftapõhjaga kõrb oli rohkem Muhamedi kui Kristuse kodumaa . ) </s> <s> Mehe südi usupööramatus tegi kreeka nüansiga õigeuskliku Dido kulmudeni kurvaks . . . </s> </p>
<p> <s> . . . kuid ta armastas oma meest ning elas temaga pika piinarikka elu ( Odid purjutas kõvasti ja hullas endiselt huuridega ) . </s> </p>
<p> <s> Nende elamu ( Nikyase lapsepõlvekodu ) asus Õlilinna iidsemas osas , kaljuvaablaste pesa meenutavas kärgkvartalis , kus ühe maja katus oli teise elula õueks , kus räägiti Didole võõrast keelt ( Odid oli selle Fatimalt ära õppinud ) , kus hommikust õhtuni kilksusid nardikivid ( islamimaailma meelismäng ) , undas surna , tärises däff ja kostsid venivad mugaamid . </s> </p>
<p> <s> Mida Odid avalikult armastas , seda Dido endapeidus põlgas . </s> <s> Nende tülid ei võtnud suurt tuld , sest Odid kustutas nad sõnadega : </s> </p>
<p> <s> “ Allah 'a 'lam ” . </s> <s> ( “ Allah teab seda paremini . ” ) </s> </p>
<p> <s> Dido ja Odidi esmasündinu , tütar Aele , suri imikueas skorpionihammustuse kätte ( neid elukakesi pudenes läbi katusepragude naabri õuest ) . </s> <s> Tütrekese surm vapustas Didod sedavõrd , et kustus sirav täheke ta kulmul . . . </s> </p>
<p> <s> . . . ja süttis taas , kui sündis puhta palgega poisslaps ( puhtad olemused ei sigi sängivõnkeist , vaid saavutatakse erilise intuitsiooni abil – kreeklanna pidi seda antiikpärimust teadma ) . </s> <s> Nii võrsus sugupuu kandvaim oks Kiryl , Nikyase isa . </s> </p>
<p> <s> Kiryl Bigart kasvas moslemite hulgas , õppis ära nende keele , nende armastuse armastada maist , vaimu poolt põlatavat ( see vast oli sügavam põhjus , miks teda hiljem islamimaailmas austati ja lugupidavalt koheldi ) . </s> </p>
<p> <s> Aga Dido muutus sellest ärevaks : siit õhkus ohtu puhta vaimsuse vastu , mida ta ihuvili pidi endas kandma . </s> <s> Ning kreeklannas sündis kindel otsus . </s> <s> Sel ajal kui Odid õliusus puurtorne kummardas . . . </s> </p>
<p> <s> . . . võttis Dido ette oma usurännaku . </s> <s> Mitte mõtteski Meka suunas , vaid kreeka linnaossa , väikese valendava õigeusukiriku poole . </s> </p>
<p> <s> Suur on kreeka kiriku preestriiIsa Georgiose üllatus , vahest pahameelgi , kui vaiksel keskpäeval kiriku puhastuspalvuse ajal ilmub pühakotta tikitud rahvarüüs , suure seljakorviga noor kreeklanna ning nõuab kindlalt : “ Püha isa , tahan ristida oma last ! ” </s> </p>
<p> <s> Vagamees sulgeb pühakirja … ning avab registri , et kuupäeva kirja panna . </s> </p>
<p> <s> “ Kunas lapse ema seda soovib ? ” </s> </p>
<p> <s> “ Kohe . ” </s> </p>
<p> <s> “ Aga k-kus on . . . ? ” </s> </p>
<p> <s> “ Takistust ei ole ! ” ütleb kreeklanna , libistab kiiresti kanderihmad õlgadelt alla , paneb viigimarju täis kandekorvi maha ja kaevab nende alt välja . . . </s> </p>
<p> <s> . . . umbes kuueaastase embrüopoosis kügeleva poisikese . </s> </p>
<p> <s> “ Magama jäänud , väeti , ” sõnab preester . </s> </p>
<p> <s> “ Teeskleb ! ” ütleb ema , näpsab poisikest kõrvast : poiss ärkab , haigutab , lausub : </s> </p>
<p> <s> “ La il ? ha illa – El ? h ! ” ( “ Ei ole muid jumalaid – peale Allahi ! ” ) </s> </p>
<p> <s> “ Veel on Jeesus Kristus , mu poeg ! ” lausub preester poisile . </s> <s> Ja sõnab tolle emale : “ Siin on ristikirik , mošee on üle tänava . ” </s> </p>
<p> <s> “ Eiei , olemeõigeskohas ! ” räägib kreeklanna kiirkõnel . “ Ta isa on islamiusku ja poiss on selle mõju all . ” </s> </p>
<p> <s> Preester silmitseb neid mõlemaid rangelt ning lausub : </s> </p>
<p> <s> “ Teadku mu lapsed , et selle eest võib teid oodata surm . ” </s> </p>
<p> <s> “ Jumal meid kaitseb ! . . . </s> <s> Olgu ta nimi Kiryl ! ” ütleb kreeklanna kirglikult ja langeb preestri ette põlvili . </s> </p>
<p> <s> “ Sündigu , kui see on Jumala tahtmine ! </s> <s> Aga ristituna tõuseb inimese Kaal – kuis jõuad sa teda koju kanda ? ” </s> </p>
<p> <s> “ Olen siis tugev kui muul ! ” ütleb noor ema , ning hämar kirik lööb äkki helendama , sädeleb . . . </s> </p>
<p> <s> . . . sinkjas täheke kreeklanna kulmukaare kohal . </s> </p>
<p> <s> Selline on lühike histooria poolmoslemi Kiryl Bigarti saamisest poolkristlaseks ristivee abil ( ehkki nafta abil oleks olnud oodatum ) . </s> </p>
<p> <s> Kiryl kasvas , õlikutsumus temas tugevnes . </s> </p>
<p> <s> Dido vastuseisust hoolimata pani Odid poisi medrese-kooli , põhjendades seda sellega , et mulla Mahmud al-Almahan oli nende üleaedne . </s> </p>
<p> <s> “ Kristus ja Muhamed olid samuti üleaedsed , ” kinnitas Odid naise rahustuseks . </s> </p>
<p> <s> Et poisist ei tuleks kaameliajajat ( Kirylile küll meeldisid need haisvad armsad elukad ) , vaid vannutatud naftainsener . . . </s> </p>
<p> <s> . . . pandi ta edasi õppima inglise setelmendis asuvasse kolledži . </s> <s> Sellele järgnes õlilõhnane Naftainstituut , mille diplomi andis talle komplektis kuldmedaliga kätte lõpuaktuse aukülaline , ta tulevane leivaisa . . . </s> </p>
<p> <s> . . . sir Erebus Emerson isiklikult . </s> <s> ( Bigart mäletas läbi elu Emersoni laia , punaste karvadega kaetud käelamikut , mis olid tihedalt täis lükitud vääriskive , just nagu poleks see inimese käsi , vaid teemandifondi rändnäitus . </s> <s> Kiryl mäletas nii selle käe raudset pigistust kui ka sõnu , mis seda saatsid : </s> </p>
<p> <s> “ Mu naftaväljad ootavad sind , kuldpoiss ! ” </s> </p>
<p> <s> Need erebuslikult mürisevad võlusõnad võisid noorele naftainsenerile tähendada üksnes paljutõotavat õlikarjääri . ) </s> </p>
<p> <s> Emersoni poolt talle kaelariputatud medal veel viipus paela otsas ning vastsaadud diplom õnnestas ta kätt . . . </s> </p>
<p> <s> . . . kui aula kõrge lae all kostis reproduktorist üksainus mahukas sõna : </s> </p>
<p> <s> Sõja lõppedes leiab Kiryl Bigart end Kreekast mägismaalt hospidalist , ohvitseri auastmes , ilma käeta . </s> <s> Seda olematut kätt hoiab valges kitlis tütarlaps . . . </s> </p>
<p> <s> . . . kelle kulmukaare kohal , otsekui tema ellujäämist õnnistav märk , sirab sinkjas täht . </s> </p>
<p> <s> “ Ema ! ” sampsib haavapalavikus Kiryl . </s> </p>
<p> <s> “ Dido , ” naeratab tütarlaps . “ Halastajaõdede kursustelt . </s> <s> Kui sõda puhkes , võeti meid hospidali . </s> <s> Põetan sind . . . </s> <s> Mitte nii . . . </s> <s> Armastan sind ! ” </s> </p>
<p> <s> Nõnda kõlab Kiryli ja Dido , Nikyase isa ja ema , väike-suure armastuse lugu . </s> </p>
<p> <s> Jääb vaid soovida kõigile , kel veel ei ole suurt armastust , üht õnnelikku pommiplahvatust . . . et käsi otsa jääks , ning et suur armastus nii või teisiti tuleks . </s> </p>
<p> <s> Kiryl Bigart naasis sõjast koju nagu sõdur muistegi . </s> </p>
<p> <s> Vasemal pool saatis teda pilkuköitvalt kaunis ning võimatult noor ( viieteistkümnene ) naine , paremal . . . </s> </p>
<p> <s> . . . tühi sinelikäis . </s> </p>
<p> <s> Isa Odid rõõmustas , et suurem osa pojast sõjast tagasi tuli . </s> </p>
<p> <s> Ema Dido samuti ; ent heites pilgu poja naisele , võpatas ta läbi keha ning vaimu ; ta ei vaadanud pojanaise kaunist palet , figuuri ega kuhte , ta ei näinudki teda , sihkis vaid kivinenud silmil ühte punkti : . . . </s> </p>
<p> <s> . . . sinkjat tähekest minia kulmu kohal , mis pulseeris ühes rütmis tema südametuksetega . </s> </p>
<p> <s> “ Sa ei k-kirjutanud , et tuled k-kahekesi . . . ” kogeles teemantkõva Dido . </s> </p>
<p> <s> “ Kolmekesi , ” hõiskas Kiryl , keerutades ema oma ainsa käe haardes ringi , “ aga teda näed sa mõne kuu pärast ! ” </s> </p>
<p> <s> Dido-ema ei võtnud Dido-miniat vastu . </s> <s> Majja küll võttis – südamesse mitte . </s> </p>
<p> <s> Mehed ei saanud nende vaenust aru ; nemad pidid , et mõista tähti , tõusma tähetorni . </s> </p>
<p> <s> Pärast viljatuid tööotsinguid leidis halastajaõe paberitega veetlev Dido lõpuks rakendust inglise linnaosas paiknevas vaimuhaiglas . </s> </p>
<p> <s> Sõjaväeinvaliidist insener aga ei saanud tööd kusagil : ei kõrbes naftaväljadel ega õlimerel . </s> </p>
<p> <s> Siin äkki meenus Odidile Naftainstituudi lõpuaktuse episood ( see täitis tema isapõue veel nüüdki uhkusega ) : </s> </p>
<p> <s> “ Emerson . . . </s> <s> Vana Purskaja surus sul kätt ! ” lausus ta pojale . </s> </p>
<p> <s> “ Ta ei saa seda korrata , ” muigas Kiryl kõveriti ja sorkas tühja käise sügavamale taskusse . </s> </p>
<p> <s> “ Käe pärast … mitte pää pärast ! ” surus Odid hammaste vahelt . </s> <s> Ja tormas minema . </s> </p>
<p> <s> Odid Bigart pani end Emersoni vastuvõtule kirja . “ Kolme kõrbe Õlikuninga ” juurde audientsile polnud lihtsal Õlipluusil kerge pääseda . </s> <s> Ent veel raskem oli Odidi peatada . </s> <s> Murdnud läbi peainseneride kabinettide ja peadirektorite büroode . . . </s> </p>
<p> <s> . . . seisis tormi täis Odid – nagu ta puuraugult tuli – õlist lätsuvates saabastes heledal pöökpuuparketil Emersoni ees . </s> <s> Too tõestas oma hiilgavat mälu : </s> </p>
<p> <s> “ Kuldpoiss , muidugi mäletan ! . . . </s> <s> Üks käsi ees või taga . </s> <s> Tulgu aga ! ” Ja Õlijumal kallas masuudise õlikuradi üle vägeva naeruga . </s> <s> ( Piiritu rikkus andis talle piiramatu vabaduse suhtlemisel . ) </s> </p>
<p> <s> “ Ütle Kuldpoisile , et ta läheb mul Õlimerele . . . </s> <s> Ühekäelised kroolivad kõige paremini ! ” Taas purskas tulemäelaava ning kostis vallutav naer . “ Pea ! ” ütles Erebus naeru vahele . </s> </p>
<p> <s> Bigart , kes oli juba uksest väljumas , pöördus ringi . </s> </p>
<p> <s> “ Et sa , va Õlikurat , teaks – Õlijumala pöögisallu ei tulda õlistes saabastes - haahhh ! </s> <s> Oled tänasest vallandatud . ” </s> </p>
<p> <s> Naftainsener Odid Bigart , kes kui preester oma rituaalis ei vahetanud reeglina õliseid jalatseid puhaste vastu , märkas seda alles nüüd . </s> <s> Hilja . </s> </p>
<p> <s> Nikyas sünnib kirsiõites kevadel . . . </s> </p>
<p> <s> Tuul hõljutab uksekardinaid ja mõned juba langevad õielehed kleepuvad lapsevaevas Dido higisele palgele . . . </s> </p>
<p> <s> Dido-vanem seisab ta peatsis ning vaatab äraoleval pilgul skorpioni , kes ukerdab üle kivipõranda – maas nöörmatil sünnitaja poole . </s> <s> Kui ämmelgas on jõudmas Dido kõrvaleheidetud käerandme juurde . . . </s> </p>
<p> <s> . . . litsub ämm ta sandaalininaga puruks . </s> <s> Ja ärkab võpatades . </s> </p>
<p> <s> “ Au-ooo ! ” oigab sünnitaja . </s> </p>
<p> <s> Ämmamoor Selima aitab Nikyasel tulla – ehkki ta tuleb aitamatagi : pisike , kõhetu , kipras . </s> </p>
<p> <s> “ Lapselt , ja veel laps ! ” toriseb Selima , et nii üks kui teine võiksid veel kasvada . </s> </p>
<p> <s> Poiss on vupsti väljas . </s> <s> Rusikad püsti pea kohal , sibeleb valgel verisel matil . </s> <s> Tõmmu , just nagu õline . </s> </p>
<p> <s> “ Veel üks naftainsener ! ” lausub vanaema Dido hella irooniaga . </s> <s> Sinkjad tähekesed mõlema Dido kulmukaare kohal sädelevad vastamisi . </s> <s> Sedapuhku unisoonis , leplikult . </s> </p>
<p> <s> Kiryl Bigart sai lõpuks tööd ( saamata iial teada , millise hinnaga ) . </s> <s> Ta määrati Õlimerele puurmeistriks , ning juba esimene tema juhtimisel läbitud puurauk tabas naftasoont . </s> <s> Seejärel teine , kolmas . . . </s> </p>
<p> <s> . . . ja varsti levis kuuldus noorest , hea õlihaistmisega läbijast , kes ei vaevunud naftat otsima – nafta otsis teda . </s> </p>
<p> <s> Kiryl Bigarti originaalse projekti järgi alustati Õlimerele platvormlinnaku ehitamist , mis mitme avastatud “ purskaja ” tõttu sai hüüdnimeks “ Erebus-erekteeriv . ” </s> </p>
<p> <s> Õliakvatooriumi ülevaatav Emerson , kes seisis kiirkaatri sillal ning silmitses läbi binokli merest tõusnud linna , lausus kaaskonnale : </s> </p>
<p> <s> “ Tõeline Õli-Atlantis ! </s> <s> Kes selle püstitas ? ” </s> </p>
<p> <s> “ Bigart , “ Mereõli ” peainsener , ” vastati talle . </s> </p>
<p> <s> “ Pole kuulnud , ” ühmas Emerson . </s> <s> Ning järsku möirgas : ” Kuldpoiss ! </s> <s> Eks ma öelnd , et ühekäeline kroolib kõige paremini . ” </s> </p>
<p> <s> Kasutades ära vana Möira soodsat tuju , otsustati tõsist juttu elavdada naljaga : </s> </p>
<p> <s> “ Linna tegelik nimi on “ Erebus-erekteeriv ” . ” </s> </p>
<p> <s> “ Siin on ta mind üle hinnanud , ” heitis Emerson kuivalt . . . </s> </p>
<p> <s> . . . nähes binoklis sadu puurtorne . </s> </p>
<p> <s> Odid Bigart sestast nagu soikus . </s> <s> Kolmekümneaastase staažiga õliäss istus päevavaraste seltsis plataanide all ja sirvis peos kaardinolke , milllel polnud küljes õliplekkigi . </s> <s> Vaikis päevade viisi . </s> </p>
<p> <s> “ Justkui oleks suu õli täis võtnud ! ” nihvas talle Dido . </s> </p>
<p> <s> Seepeale avas Odid suu ning näitas , et õli sealt just puuduski . </s> </p>
<p> <s> Mõnikord ei pidanud ta vastu : pani käima oma vana , naftast läbiimbunud istmetega džiibi . . . </s> </p>
<p> <s> . . . ja sõitis kõrbesse , üksikute vähetootlike puurtornide juurde . </s> </p>
<p> <s> Või veel kaugemale liivamerele , kus paiknesid sootuks seisvad puurtornid – mahajäetud ja kõrvale heidetud , kujutasid nad endast otsekui Odidi teisikuid . </s> </p>
<p> <s> Ta seisis seal , laup vastu laatunud masuudiga kaetud metalli . . . </s> </p>
<p> <s> . . . ning hingas kogu rinnaga sisse ääspalava päikese ja kirbe liiva segust õlihõngu . </s> <s> Ta nimetas seda “ tühja hinge tankimiseks ” . </s> </p>
<p> <s> “ Odid , kas oled juba täis ? ” hõikas pojapoeg talle luiteharjalt džiibi juurest . </s> </p>
<p> <s> “ Kohe-kohe , Nikyas . . . </s> <s> Mõned barrelid veel ! ” </s> </p>
<p> <s> Pärast seda võis vana Õliäss jälle mõnda aega plataanide all päevavarastega nardikive kilksutada . </s> <s> Kõik kordus , kuni Dido-kaasa ühel päeval pättidele heldelt maksis , et nood džiibi ära ajaksid . </s> <s> Õlilaikudes taguotste järgi polnud raske äraajajaid kindlaks teha . </s> </p>
<p> <s> “ Kuule , kas sa arvad , et meil mujalt polegi naftat ammutada kui sinu džiibi istmetest ! ” hurjutasid vargad Odidi , kes asitõenditele osutades nõudis oma sõiduriista tagasi . </s> </p>
<p> <s> Odid lõi lõpuks raudkaamelile käega ja ostis turult ühe karjuse käest . . . </s> </p>
<p> <s> . . . tõelise kaameli , pikkade neitsilike ripsmetega noore dromedari . </s> <s> Nii jätkusid vana naftanõrgutaja retked südakõrbesse mahajäetud puuraukudele , kus ta pidas oma salajasi õli-destorysid , ainsaks pühendatuks pojapoeg Nikyas . </s> </p>
<p> <s> Mõnda aega elasid Bigartid , vanad ja noored , koos islami linnaosa massiivses , ent mitte rõhuvas kivimajas . </s> <s> Nikerdatud uste , sepisvõredega akendega ning kõrgete kuppellagedega majal ei puudunud mõningane toreduski – endisaegadel võis hoone kuuluda mõnele mullale või kaupmehele . </s> <s> Lõõskavast kuumusest hoolimata oli majasisemus alati meeldivalt jahe ning rahustavalt hämar . </s> <s> ( Nikerplaatidega kaetud põrandad aga lausa hellitasid paljaid jalgu ! ) </s> </p>
<p> <s> Mööblit polnud palju ; aeglases rütmis mööduv moslemite elu kulges enamasti iste- ja palvevaipadel . </s> <s> Euroopa harjumustega külaliste jaoks seisis saalis kuldtupsudega diivan , paar tumbat ja pronksjalgadega kaardilaud . </s> <s> Seinu katsid lillemustrilised vaibad , millel sädelesid vanad inkrusteeritud relvad , kilbid ja muud naftatööliste poolt buldooserite eest üleskorjatud kõrbeleiud . </s> </p>
<p> <s> Kohta majas jätkus kõigile Bigartitele ning jäi ülegi . </s> <s> Selle eluruumi kasutasid ära maaväringulõhedest majja tunginud skorpionid , maod ja sisalikud ( vanad moslemid mäletasid suurejoonelisi maavärinaid , mil läbi seinapragude pääsesid majja ka inimesed ja koduloomad ) . </s> </p>
<p> <s> Dido-vanemal oli omaette ruum : tikitud vaipade , kiretute vaaside ja kirglikult kriuksuva raudvoodiga kambrik . </s> <s> Ehkki ammendatud säng vaikis juba aastaid , ning vanad elasid kumbki eraldi majasopis . </s> <s> See-eest oli poja ja minia magamiskamber otse seina taga . . . </s> </p>
<p> <s> . . . millest jooksis läbi lai maaväringulõhe . </s> <s> Sakilist pragu ei pandud kummalgi pool tähele – rahutu Maapõuevaim oli selle leidlikult sobitanud mõlema toa lihtsasse seinamustrisse . </s> </p>
<p> <s> Dido-vanem avastas selle juhuslikult . </s> <s> Kambriseina müüritud vaskpeegli ees juukseid kammides . . . </s> </p>
<p> <s> . . . märkas ta äkki seinas sõrmelaiust pragu ning selle taga mingit talle esimesel pilgul arusaamatut liikumist . </s> <s> See meenutas õlist läikiva pumbakolvi sukeldumist kahe heleda liivakünka vahele . </s> </p>
<p> <s> Ent mitte see ei üllatanud Didot ( minia keni näkke oli tal olnud juhust silmata varemgi , kui nad temaga kahekesi pesuruumis kümblesid , ja Kiryli suguti ei saanudki meenutada midagi muud kui hea tootlikkusega õlipumba kolvi ) , vaid üllatas see , et tähekesed tema ja Dido-noorema kulmukaare kohal tuikasid ühes rütmis . </s> <s> Ning kui pumbakolb viimaks seiskus . . . </s> </p>
<p> <s> … tundsid mõlemad Didod end ühtviisi rahuldatuna . </s> </p>
<p> <s> Nikyas – ehkki hukule määratud – , nagu kidur kõrbetaim , aina kasvas kõigi kiusajate kiuste . </s> <s> Eraklapsena mängis ta enamasti üksi maja taga nõlvaaias , kuhu Odid oli aastakümnete jooksul seljakorviga kandnud mulda , istutanud viljapuid ning põõsaid . </s> <s> Kevaditi puhkes aias tõeline õiepillerkaar . </s> <s> Õitsesid kirsi- , õuna- ja mooruspuud ; kõiksugu kodustatud ja metsikud lilled nagu viigikaktused , soomuk- ja õrnaõieline kõrberoos ( need meenutasid Nikyasele pärituult hõljuvaid värvilisi suitsupilvekesi ) . </s> </p>
<p> <s> Nõlvaaeda pistsid nina ka kutsumata külalised nagu rünnakas seedrimaadjas ja viljapuid ahistav kõrbeliaan . </s> <s> Vanaema Dido lõikas neid võsanoaga ühtjärge välja , köitis kubudesse ja põletas lamedal kaljul keset aeda . </s> <s> Nikyasele meeldis vaadata seda mühinal taevasse tõusvat tulekeeritsat . </s> <s> Hoopis kummaliselt mõjus see metsik Tuleõis . . . </s> </p>
<p> <s> . . . vanaema Didole : ta kangestus pikkamisi , käed tõusid mööda keha ülespoole , vallandasid teel juuksed ning jäikusid pea kohal . </s> <s> Silmis kivinenud kujupilk , seisis vanaema puhk aega tardunult – ja hakkas siis vakshaaval liikuma Tuleõie poole , nagu veaks teda sinna nähtamatu käsi . </s> </p>
<p> <s> Kord tõmbas Nikyas Dido tagasi just hetkel , kui too oli tulesambasse astumas . </s> <s> Seik kohutas poissi sedavõrd , et ta värisedes karjus : </s> </p>
<p> <s> “ Vanaema ! </s> <s> Miks sa lähed tulle ? ! ” </s> </p>
<p> <s> “ Armastan , tuld kallistada tahan , ” lausus Dido kahvatunud huultega . </s> </p>
<p> <s> “ Mitte tuulelipp ei käi tuule järgi , vaid tuul käib Tuulelipu järgi , ” suvatses Erebus Emerson öelda oma õlipoliitikat ajades . </s> <s> Pidades end Kuldpoisi ristiisaks . . . </s> </p>
<p> <s> . . . määras ta Kiryl Bigarti kõigi oma merenaftaleiukohtade tootmisjuhiks . </s> <s> Ametikõrgendus nägi ette tõhusat palgatõusu ja plutokraatiale vastavaid elukondlikke ümberkorraldusi ( erebuslikus tõlgitsuses polnud need soovituseks , vaid täitmiseks ) . </s> </p>
<p> <s> Tootmisdirektor Bigartile oli ette nähtud . . . </s> </p>
<p> <s> . . . koloniaalajastu stiilis puitpalee Õlilinna inglise setelmendis koos teenijaskonna , aedniku ja autojuhiga . </s> <s> ( Kogu inglise linnaosa kui vanim naftatööliste asum kuulus müüridest katusteni õlikuningas Emersonile . ) </s> </p>
<p> <s> Kirylile mõjus lahkumine lapsepõlvekodust valuliselt . . . </s> <s> Ent pärilik õlivanne kohustas teda taluma suurematki valu . </s> </p>
<p> <s> “ Nikyas , ” ütles Kiryl , kutsunud poja nõlvaaiast majja , “ sa jääd veel mõneks ajaks vanaisa-vanaema juurde . </s> <s> Kuni me emaga uue kodu soojaks elame ja sinu toad seal sisse seame . ” </s> </p>
<p> <s> Nikyas ei vastanud : ta tahtis naerda ( mitte alati ei ole sul peos sisalikku , kes teeb naljakat kõdi ) , kuid ei julgenud . </s> <s> Üldse oli ta laastkõhn kartlik poiss , igavesti oma ulmade-luulude kütkes ( hiljem , et oleks täiskomplekt , lisandusid vinnid ja nautlev komme nina urgitseda ) . </s> <s> Peale omade ei valmistanud ta rõõmu kellegi silmale . </s> </p>
<p> <s> “ Sa ei vastanud isale , ” ütles ema Dido ( ta valdas keelt üha paremini ) , libistades peoga üle poja juuste . </s> </p>
<p> <s> “ Sisalik ! . . . </s> <s> Ei tea , ” lausus Nikyas . </s> </p>
<p> <s> “ Selge , ” ütles Odid , mõistes , et poiss kipub tagasi aeda , “ las lippab . ” </s> </p>
<p> <s> Kiryl ja Dido naeratasid teineteisele , lehvitasid pojale , viskusid uhiuude autosse , mis õõtsatas raugelt kui unine vaal , ja vurasid minema . </s> </p>
<p> <s> Nikyas tunneb end kõrbetaimede-loomade seltsis koduselt . . . </s> </p>
<p> <s> . . . nii nagu nemadki tunnevad end hästi tema seltsis . </s> <s> Poiss ronib puuokstel niisama osavalt kui kameeleonid ning muudab , kui vaja , vilkalt värvi . </s> </p>
<p> <s> Pole sugugi imestada , kui hamstrid ja hüpikud liival mängiva poisi sülle vupsavad ja mürgine eefa kerratõmbunult ta jalutsis puhkab . </s> </p>
<p> <s> Näib , et mingi kaitsev vägi , Jumala hõlm ( Allahi , Kristuse ) laotub poisikese üle . </s> </p>
<p> <s> Nikyast ja Odidi võib tihti kohata avakõrbes – poiss kõrgel kaamelisadulas , vanamees ohelikku hoides ees – , otsimas liivalt tumedaid Õliõisi . </s> </p>
<p> <s> Vahel nad põikavad vadile , kus kasvab kadalat haljust : Odid otsib siit mingit võlutaime . </s> </p>
<p> <s> “ Mida sa otsid ? ” </s> </p>
<p> <s> “ Oga , mida Didole sisse torgata . . . </s> <s> Ta pole rahul , et minu oma läbi paindub , ” nihvab vanamees . </s> </p>
<p> <s> Seal silmab Nikyas ( ta peab seda esmalt liaaniks ) oksalt oksale sööstvat süstmadu : välkkiirelt heidab siug saba ümber linnu ja halvab saagi mürgiga . </s> </p>
<p> <s> Poiss haarab vadi põhjast kive ja hakkab madu pilduma : </s> </p>
<p> <s> “ Lase . . . </s> <s> Lase lahti ! ” </s> </p>
<p> <s> “ Pea , Nikyas , ” püüab Odid ta käe , “ kas sa oled hommikust söönud ? ” </s> </p>
<p> <s> “ Jah . ” </s> </p>
<p> <s> “ No vaat . </s> <s> Madu veel mitte . ” </s> </p>
<p> <s> ( Seda , ja palju muud julmust näeb Nikyase lapsesilm kõrbe kollastel teedel : </s> </p>
<p> <s> Karakal , suur luitekass , murdmas saigat </s> </p>
<p> <s> Verise põllega lihunikud tapmas oaasiturul lihaks kaameleid – neid leebeid , peaaegu inimlikke olendeid </s> </p>
<p> <s> Hammaadas , kivikõrbes , hukkunud teelist , kelle sisikonda raisakullid harutavad nagu beduiini naised värvilist lõnga </s> </p>
<p> <s> Hõlmapidi täistuuridel ringleva puurvarda külge jäänud õlitöölist ( ja pärast seda , mis temast järele jäi ) </s> </p>
<p> <s> Õlilinna taga kõrbelagedal poiste kaklust , kus käiku lähevad noad ja kivid ( ning hiljem nende käsi murdvaid vanemaid pooliti liiva tuisanud laipade kohal ) </s> </p>
<p> <s> Ootamatult nagu kaamelivarss , kes võinuks temast ka mööda minna . . . </s> </p>
<p> <s> … jõudis Nikyasele ligi kooliminekuaeg . </s> <s> Ning seoses sellega tekkis küsimus : millist kooli valida ? </s> <s> Polnud ju Nikyas seni ei moslem ega kristlane , ning enne kui see perekondlikule otsustamisele määrati . . . </s> </p>
<p> <s> . . . oli Dido seljakorviga teel kreeka õigeusukiriku poole . </s> </p>
<p> <s> “ Nii et jälle korvitäis viigimarju on saanud küpseks , ” sõnas nüüd juba hallipäine isa Georgios . </s> </p>
<p> <s> “ Pistaatsiamandlid seekord , püha isa , ” lausus hallinev kreeklanna . </s> <s> Ning libistas seljakorvi vagamehe ette . </s> </p>
<p> <s> “ Öeldud on : “ Kitsas , väga kitsas on Tee Jumala juurde ja vähesed on need , kes selle leiavad . ” Ehk valite seekord laia tee , šariaadi ? ” </s> </p>
<p> <s> Tumm vaenlev silmavälgatus oli kreeklanna vastus . </s> </p>
<p> <s> Ristimistseremoniaali ette valmistades lausus isa Georgios : </s> </p>
<p> <s> “ Pistaatsiamandlid , kauge kodumaa kibedad viljad ! ” </s> </p>
<p> <s> “ Las olla , püha isa . . . </s> <s> Ei loom siis neid õgi ega inime kauple nendega ! ” </s> </p>
<p> <s> “ Nikyas Kiryli poeg , ” kirjutas preester raamatusse , “ BIG. . . ART . ” Muhelus näol , pöördus kirikuisa ringi , leides nüüd alles põhjust ristilast silmitseda . </s> <s> Ent muhelus kustus äkki nagu ärapuhutult , kui ta nägi keset kirikut valgusvoos seisvat . . . </s> </p>
<p> <s> . . . lausa läbipaistvat kõhna poisikest , kelle aukuvajunud silmakoobaste miniatuursetes kuristikes loitsid kaks rohelist silma . </s> </p>
<p> <s> “ Kui vägev ja kaunis ! ” pomises preester ja tegi poisikese üle ristimärgi . </s> </p>
<p> <s> Nad väljusid päiksekuumale-valusvalgele väljakule . </s> <s> Varjud olid siin sügavtumedad , teravapiirsed ning tundusid elavamad kui varjude heitjad . </s> </p>
<p> <s> Oli kalendaarne pühapäev . </s> <s> Ent kellele püha . . . kui pea kohal kumisesid kirikukellad , minarettidest hüüdsid muezzinid , võplevate gaasileekide kohal kostis tulekummardajate palvesosin ning merelt kuulutasid õliusku tankerite tumedad huuatused . . . </s> </p>
<p> <s> “ Uske on palju – Jumal on üks ! </s> <s> Uske on palju – Jumal on üks ! ” korrutas Dido , Nikyas kättpidi järel , terve tee , nagu kartes , et kaotab ses jumalate paljuses oma Jumala enne , kui nad jõuavad koju . </s> </p>
<p> <s> Väike ere kodulahing punavalge poolkuu ja taevasinise ristilipu all peeti Bigartite pool veel samal õhtul . </s> <s> Kui nad vanaemaga kirikust koju jõudsid . . . </s> </p>
<p> <s> . . . seisis maja ees juba kord nähtud lai tume limusiin . </s> </p>
<p> <s> “ Nagu õliloik ukse ees ! ” nähvas Dido . </s> </p>
<p> <s> “ Me tulime siia , et üheskoos otsustada , kuhu kooli Nikyas panna , ” avas Kiryl perekonnanõukogu . </s> </p>
<p> <s> “ Kreeka kooli ! ” kuulutasid ühel häälel mõlemad Didod ( tähekesed nende kulmukaarel sädelesid sedapuhku solidaarselt ) . </s> </p>
<p> <s> “ Medrese-kooli endastmõista , ” ütles Odid . “ Iga korralik naftainsener peab tundma nende keelt ja kombeid ! ” </s> </p>
<p> <s> “ Naftainsener . . . ” nihvas Dido-vanem , “ elu sees pole kuulnud ! ” </s> </p>
<p> <s> “ Mina ka mitte ! ” nöökas Dido-noorem . </s> </p>
<p> <s> “ Medrese-kooli ! ” ütles Kiryl kindlalt . “ Kus õppis isa , seal õppigu poeg . ” </s> </p>
<p> <s> “ Oleb õige temalt endalt küsib , ” ütles Mahmud , naaber katuselt . </s> </p>
<p> <s> “ Mis tähendab “ kool ” ? ” jahmas Nikyas kõiki küsimusega . </s> </p>
<p> <s> “ K-kool . . . ” kokutas Dido-noorem , “ kreeka keeles “ schóle ” , tähendab “ jõudeolek ” . ” </s> </p>
<p> <s> “ Lähen kreeka kooli ! ” kõlas Nikyase reibas otsus . </s> </p></div2><div2 type="alaosa"><head> Pilliroog ja Võllaroog </head>
<p> <s> Soovid tähendavad veel vähem kui sosinad – hoolimata Nikyase valikust , pandi ta medrese-kooli . </s> <s> Peainsener Bigarti sekretariaat ajas joonde poisi koolivõtmise ametliku , moslem Odid usulise külje ( mitmed mošeevaimulikud – Odidi nardipartnerid – andsid poisile lahkelt oma soovituse ) . </s> </p>
<p> <s> Dido-noorem , näinud pärast meestelt saadud lüüakut äkki võiduka kaotuse võimalust . . . </s> </p>
<p> <s> . . . otsustas ise Nikyase medrese-kooli viia . </s> <s> Üleni mustas , palgest valge , sõitis ta ohverdushommikul poisile järele . </s> <s> Nikyas , kelle pea raseerimist Odid parasjagu lõpetas , sai kiila nupu otsa valgest vildist koorikmütsi , selga halli halati ning jalga püstninaga pärsia käimad . </s> <s> Vanaema Dido sõnul nägi ta välja nagu helmes derviši palvekees . </s> </p>
<p> <s> Harutades oma laia autoga vanalinna kitsaid vaeserikkaid tänavaid ( linna muinasnimi oli Sadachiba ( Telkide Õnn ) , see tekkis aastatuhandeid tagasi mere äärde kõrbesse , oma õnnetuseks õlirikkale alale ) , jõudsid nad järgemööda välja prantsuse , hiina , inglise , kreeka jt kvartalitesse . </s> <s> Kõigi nende linnaosade elanikud – kes töö , kes kutsumuse , kes seikluse otsinguil – olid kokku tormanud “ musta kulla ” peale , millest Sadachiba mulksus kui ülejoodetud kaamel . </s> <s> Tänaval summiva rahva tüübistik oli kirev nagu kujutis pilditorus , ja kui mõni näotüüp hakkaski kindla rahvatõu ilmet võtma . . . </s> </p>
<p> <s> . . . keeras keegi kaleidoskoopi – ja taas lagunes kõik värvilisteks kildudeks : kollasteks , valgeteks , pruunideks nägudeks , välkuvateks pilkudeks ja tulisteks žestideks . </s> </p>
<p> <s> Dido juhtis autot , linnaplaan põlvedel – Sadachiba iidne osa , kus asusid emiiri serail ja enamus kultusehooneid , oli talle samahästi kui tundmatu . </s> <s> Ta oli seda näinud vaid linnulennult , Kiryli ametikopterilt , neil harvadel kordadel , kui mees oli võtnud ta kaasa inspekteerima kaugkõrbes asuvaid õlivälju . </s> <s> Ülalt võis hästi näha kõrbe pealetungi iidlinnale : rändliivad olid matnud pea kõik madalamad ehitised , muinasvaremed ja osa linnamüürist . </s> <s> Liivade väehulgad vallutasid linna veretult , millega ei tulnud sajandite vältel toime vaenlaste hordid . </s> </p>
<p> <s> Vanalinnas polnud mingeid liiklustähiseid – võis kohata vaid märke “ Ettevaatust , kaamel ! ” ja “ Aetakse kitsekarju ! ” Seetõttu Dido eksis sageli : keeras valesse tänavasse , sõitis kitse asemel otsa kaamelile või tänavakaupmehe puuviljavankrile . . . </s> <s> Punastes pearättides valgete portupeedega politseinikud üksnes muhelesid selle peale – ilusat naist kalli auto roolis ei peatanud ses linnas keegi . </s> </p>
<p> <s> Kogu aeg ta rääkis pojale midagi üle õla , andes pisut edvistades endale aru , et kujutab noort võluvat hoolitsevat ema – ning sai ka selle eest karistatud . </s> <s> Vaadanud lõpuks tagasi , et küsida , miks poeg talle sõnagi ei vasta . . . </s> </p>
<p> <s> . . . leidis ta Nikyase õndsaunes magavana , portfellist väljalibisenud vihikud körtsus külje all : oli selge , et ka moslemina valib too kreeka kooli . </s> </p>
<p> <s> Stopp-märk keelas edasisõidu . </s> <s> Dido jättis auto seisma ning hakkas minema – riided lotsi maganud haigutav Nikyas käekõrval – üle valge ornamentaalselt sillutatud väljaku medrese suunas . . . </s> </p>
<p> <s> . . . kuhu oli suundumas teisigi vanemaid koolijütsidega . </s> <s> Kõik olid eranditult poisslapsed , välimuselt nagu üksteise suust kukkunud : hallides halattides , raseeritud peanuppudel vildist koorikmütsid . </s> </p>
<p> <s> Dido ja Nikyase kõrvale võttis heledapäine moekalt riietatud noor naine , kelle kõrval kargles haukanäoga tõmmu poiss . </s> </p>
<p> <s> “ Salam ! ” kraaksas poiss , enne kui ema sai suud avada . </s> </p>
<p> <s> “ Nad on eurooplased , sa sikhi röövel , ” ütles blondiin poisile . </s> </p>
<p> <s> Järgmisel hetkel lendas Nikyas täies pikkuses väljakule , tegi seal paar ringi ning jäi nagu kadunud asi liikumatult lebama . </s> </p>
<p> <s> “ Võllaroog , sa pead seda igakord tõestama ! ” kihvas blondiin poisile . </s> </p>
<p> <s> “ Minu oma on Pilliroog , ” ütles Dido vaoshoitult . </s> </p>
<p> <s> Koos blondiiniga tõstsid nad Pilliroo püsti . </s> <s> ( Võllaroog , jalad harkis , seisis eemal ja irvitas . ) </s> </p>
<p> <s> “ Olen Fanny . . . </s> <s> Pean Emersoni avenüül salongi . . . </s> <s> Mu mees Rashid töötab õliväljal . . . </s> <s> Poisist tuleb terrorist või mafiooso , ” vuristas Fanny . </s> </p>
<p> <s> “ Dido , ” ütles teine jahedalt , pühkides poja veritsevat nina . </s> <s> Nikyas vaatas kõike tuimal osavõtmatul pilgul . </s> </p>
<p> <s> Medrese hiigelportaali ees seisatasid kõik järsku : aega ja ruumi täitev hiidehitis tegi nad hoobilt olematuks . </s> </p>
<p> <s> “ Islamimaffia istandus . . . </s> <s> Terrorismi taimelava . . . ” pilkusid pabinas Fanny huuled . </s> <s> ( Dido noogutas kiirelt . ) </s> </p>
<p> <s> “ Tulete valesse kohta – siin pole kumbagi ! ” kostis nende ees seisev valges rüüs vanur ringi pööramata . </s> </p>
<p> <s> ( Kostja oli , nagu peagi selgus , Ahmad Assan , islami õpetlane , medrese imaam ( schóle tähenduses direktor ) . </s> </p>
<p> <s> Niisama äkki kui põhjatu islam oli nad endasse kaotanud . . . </s> </p>
<p> <s> . . . niisama äkki lasi ta neil end leida . </s> <s> Igaüks tundis ära enese ja puhk hiljem ka oma lapse . </s> <s> Oli keskpäev : hämune kõrbepäike nagu tuhm sõrmejälg paistis vaevu läbi hõljuva liivatolmu – kuumus oli talumatu ! </s> <s> Valges riides vanur liikus sagedal sammul ees , et kiiremini viia inimesed põletava päeva eest varju . </s> <s> Inimvoog läbis hiigelportaali rüsinal nagu kvartsiterad liivakella koonuse . . . </s> </p>
<p> <s> . . . ning kogunes keset lõputu avarat õue taas imaami ümber . </s> <s> Alles siis , kui õpetlane hakkas seletusi jagama , vaadati areldi ringi . </s> </p>
<p> <s> “ Medrese , kus Allahi õnnistusel , püha koraani valguses hakkavad õppima teie lapsed , on ehitatud kalifaadi ajal , budistliku kloosterülikooli põhimõttel . . . </s> <s> Näete seda suurt valget õue , marmorbasseini selle keskel ; neid taevasse tõusvaid minarette – kõik see hüüdleb mõistuse avatuse ja hinge valgustatuse poole . . . </s> <s> Need üllad glasuursed kuplid sümboliseerivad taevasfääre ; nende all neljas küljes paiknevad õpiruumid – neli ivaani . . . ” </s> </p>
<p> <s> “ Ei mingeid Ivaane ! </s> <s> Dah-dah-dah !!! ” kostis korraga nende selja taga . </s> <s> Kõik pöördusid ettevaatlikult ringi . . . </s> </p>
<p> <s> . . . ning nägid originaalses üksinduses seisvat haukanäoga poissi : jalad harkis , hävitav muie suul , kihutas ta automaadist nende pihta tuliseid kuule . </s> </p>
<p> <s> “ Võllaroog ! ” sisistas Fanny . </s> </p>
<p> <s> “ Automaat oli kujuteldav – liigume edasi , ” ütles imaam rahustavalt . </s> </p>
<p> <s> Esimese kooliaasta lapsed ning nende vanemad seisavad ühes eelpoolnimetatud ivaanis , müstilise mustriga seina ääres ning ootavad vastuvõttu õpetaja juurde . </s> </p>
<p> <s> Aeg-ajalt avaneb siseuks ja liikumatu näoga koolisulane kutsub järgmise paari sisse . </s> <s> Jaheda seina ääres tundub õhk talutav ; läbi võlvukse paistab ruumi sinine taevasegment ning kostab hõrke helisid – keegi õpilastest sõrmitseb suusi . </s> </p>
<p> <s> On Fanni ja ta poja kord siseneda . </s> </p>
<p> <s> FANNY ( pabinas ) : Kardan ! muud ei midagi , neid mehi kardan ! </s> <s> Surmahirm . </s> <s> Aga armastan – ja kõik ! . . . </s> <s> See on tal neljas kool , kui ka Allah ei aita . . . </s> </p>
<p> <s> DIDO ( sorkavalt ) : Keda siis veel . </s> </p>
<p> <s> FANNY : Teil pole probleemi . . . </s> <s> ( Silmitseb haletsedes Nikyast . ) </s> </p>
<p> <s> DIDO ( äkki valuliselt ) : Kes teab ! </s> </p>
<p> <s> KOOLISULANE ( ruumist ) : Järgmine . . . </s> <s> Arman an Ambra . </s> </p>
<p> <s> FANNY ( nihvab üle õla Didole ) : See Võllaroog lõhnab hästi ! </s> <s> ( Kaovad vastuvõturuumi . ) </s> </p>
<p> <s> DIDO : Palav . . . </s> <s> Umbne ! </s> <s> ( Võtab žaketi seljast – all on loorõhuke must pluus . ) </s> <s> Aga sinul . . . </s> <s> Pi1liroog ? </s> <s> ( Jääb poja uue ootamatu nime kütkesse . ) </s> </p>
<p> <s> Samas lendab uks lahti ning koolisulase jäme ranne tõstab Haukanäo nattipidi ukse taha . </s> <s> Poiss pöördub välkkiirelt ümber ja virutab mehele jalaga hargivahesse . </s> </p>
<p> <s> KOOLISULANE : Võllaroog ! </s> <s> ( Peod hellal kohal , vangub tagasi ruumi . ) </s> </p>
<p> <s> DIDO ( juhtunust lõbustatud ) : Lähme , Pilliroog ! </s> <s> ( Siseneb pojaga väljuvast Fannyst mööda ruumi . ) </s> </p>
<p> <s> Vastuvõturuumis kohtab neid range ilmega ebatavaliselt ilus noor mees . “ Mulla Suleiman , ” tutvustab ta end kirjutuspuldi tagant välja astudes . </s> </p>
<p> <s> DIDO : Dido . </s> <s> ( Lööb õhetama , teeb segaduses kniksu . ) </s> </p>
<p> <s> MULLA ( rangelt ) : See on kultuslik kool . </s> <s> Siia tulles pole nõutav , et euroopa naine kannaks näoloori , aitab , kui tal on rinnahoidja . </s> </p>
<p> <s> DIDO ( silmade välkudes ) : Naise rinnad pole kaamelid , et nad peavad rakmes olema . . . </s> <s> Siin põrgukuumuses ei kanna ma seda kunagi ! </s> </p>
<p> <s> MULLA : Elate islamimaal ja teil tuleb meie seadusi austada . </s> <s> Hidžabi-koodeks nõuab , et naine peab katma oma keha . </s> <s> Usun , et te ei unusta seda , kui järgmisel korral medresesse tulete . </s> <s> ( Osutab ainukesele toolile ruumis . ) </s> <s> Istuge palun . </s> <s> ( Läheb puldi taha , lappab mahukat matriklit . ) </s> </p>
<p> <s> DIDO : Tänan . </s> <s> ( Libistab žaketi selga . ) </s> </p>
<p> <s> MULLA ( leidnud otsitava lehekülje ) : Teil tuleb oodata . </s> <s> Panen teie poja andmed kirja ja arvutan õppemaksu välja . </s> </p>
<p> <s> DIDO ( Nikyasele ) : Istu . </s> <s> Meil tuleb osaleda arheoloogilistel väljakaevamistel . . . </s> <s> ( Mullale . ) </s> <s> Arvutil oleks kõik palju lihtsam . </s> </p>
<p> <s> MULLA ( sulge pidurdamata ) : Arvuti , inimsoo veretu surm . </s> </p>
<p> <s> DIDO : Te pole Euroopas käinud ? </s> </p>
<p> <s> MULLA : Ei . </s> <s> Õppisin seal , lõpetasin doktorantuuri . </s> <s> ( Klõbistab vilunult abakust . ) </s> </p>
<p> <s> Õpetaja Suleiman lõpetab kirjutamise . </s> <s> Hoiab puhk aega lehekülge kuivatamise eesmärgil päikeselaigus ning pöördub nende mõlema poole . </s> </p>
<p> <s> MULLA : Loen teile nüüd matrikli sissekannet . </s> <s> Kui on midagi puudu või liigset , palun katkestage mind ja teatage sellest : </s> </p>
<p> <s> “ Nikyas Kiryli poeg BIG . . . </s> <s> ART . . . ” </s> </p>
<p> <s> Mulla vakkab , tõstab pilgu kirjarealt ja langetab selle orientaalse vaoshoitusega . . . </s> </p>
<p> <s> . . . keset ruumi üksikul toolil istuvale kõhnale , lagritsakommina läbipaistvale poisile . </s> <s> Mõistnud , et kohe ei tule tollest midagi , jätkab muutumatul häälel matriklisissekande lugemist . </s> </p>
<p> <s> Medrese-koolis , see sai Nikyasele kohe selgeks , ei õpetatud – seal õpiti . </s> <s> Õpiruumid paiknesid avatud õue neljas küljes ja eri vanuses õpilastele : algajad , edasijõudnud ja edukad . </s> <s> Kogu õpiprogramm põhines koraanil ja sunnal : </s> </p>
<p> <s> Olemisõpetus : Jumal tegi teid ja selle , mida te teete . </s> </p>
<p> <s> Ajalugu : enne islamit oli “ Jahilia ” , eimiski . </s> <s> Peale islamit on “ Jahilia ” , eimiski . </s> </p>
<p> <s> Aritmeetika : kui Muhamedil oli nelisada isakaamelit ja nelisada emakaamelit , siis kui palju oli Muhamedil kaameleid kokku ? </s> <s> ( Õige vastus : koos vasikatega tuhat kakssada . ) </s> </p>
<p> <s> Kunstiõpetus : ära loo endale ebajumalat , elavat ornamenti ega lõpetatud pillilugu . </s> </p>
<p> <s> Laulmine : </s> </p><lg type="free"><l> Kui päike pimeneb , </l><l> kui tähed varisevad , </l><l> kui tiined kaamelimärad jäetakse ilma hooleta , </l><l> kui kiskjad kogunevad , </l><l> kui veed paisuvad , </l><l> kui hinged taas liituvad kehaga , </l><l> kui elavalt maetud tütarlastelt küsitakse , miks nad on surmatud , </l><l> kui saatuse raamatud avatakse , </l><l> kui taevas lahti läheb , </l><l> kui põrgutuli süüdatakse ja </l><l> kui paradiis läheneb – </l><l> siis teab iga hing , mis peab tulema . . . </l></lg>
<p> <s> ( Kaheksakümne esimene suura . ) </s> </p>
<p> <s> Viiel palvekorral päevas elustusid minarettide kivinenud hääled – muezzinid hüüdsid õpilasi palvele : </s> </p>
<p> <s> “ Allah on jumalatest suurim ! </s> <s> Muhamed on prohvetitest ülim ! ” </s> </p>
<p> <s> Medrese hämaratest soppidest valgusid õpilased valuvale õuele ning langesid Meka suunas põrmu . . . </s> </p>
<p> <s> Tolm tõusis kõige üle – püha tolm , mis ajas õpilased kooris aevastama . </s> </p>
<p> <s> “ Seda teeb kurat Iblis teiega , ” ütles noor mulla muheldes . </s> </p>
<p> <s> Nikyasele meeldis algusest peale medrese-koolis . </s> <s> Kuna “ jõudeoleku ” poolest oli too selgelt parem samasisulisest kreeka asutisest . </s> <s> Siin ei pidanud õpilane tingimata vastama , kui õpetaja küsis , küll aga said tingimata vastuse , kui küsisid õpetajalt . </s> </p>
<p> <s> Kui sa jäid istevaibale tunni ajal magama , ei äratatud sind armutult , vaid õpetaja kattis su oma kuuega kinni . </s> </p>
<p> <s> Medrese-kooli metodoloogia oli lihtne : </s> </p>
<p> <s> “ Allah näeb teie kõigi pähe , teie südamesse ja küünte alla . ” </s> </p>
<p> <s> Sellepärast õppisid lapsed hästi , olid ausad ja kasitud . </s> <s> Usust otsesõnu ei räägitud : usaldati igaühe taju leida oma ainuline tee läbi elukõrbe Olemise Oaasi juurde . </s> </p>
<p> <s> “ Usud ja pühad raamatud on erinevad , kuid üks ja sama on nende sisu , nagu üks ja sama on valgus , mis läbib erinevaid aknaid , ” rääkis mulla Suleiman oma õpilastele . </s> </p>
<p> <s> Islami valgus tungis sestast Nikyase hinge mitte kui vaenlane , vaid kui liitlane kristlikule valgusele . </s> </p>
<p> <s> Medrese-koolis oli üle viiesaja õpilase . </s> <s> Seal õpiti kõike : muusikat , täheteadust , keeli . </s> <s> ( Õpiaja jooksul sai Nikyas selgeks mitmed turgi ja semi-hami keeled : araablased pidasid teda läbi elu araablaseks , pärslased pärslaseks , aserbaidžaanlased aserbaidžaanlaseks . ) </s> <s> Hoolimata oma “ paljurahvuslusest , ” ei tekkinud Nikyasel identiteediküsimust iial : </s> </p>
<p> <s> “ Otsi identsust inimesega , ja kui sa oled selle leidnud , siis oled sa identne ka rahvusena , ” rääkis mulla oma vaiksel väärikal häälel edasijõudnuile . </s> </p>
<p> <s> Kõigile õpilastele oli kohustuslik koolipagu ( ühiselamu sch ? le tähenduses ) . </s> <s> Ühel nädalavahetusel kuus lubati linnalastel kodu külastada ; nomaadide lapsed , kes olid kõrbest ja kaugematest oaasidest , said sel päeval linnaloa . </s> </p>
<p> <s> Medrese-koolis tehti kõik ise . </s> <s> Söödi lihtsat toitu ja napilt ; pidev näljatunne sundis tugema vaimutoidule . </s> </p>
<p> <s> Õpiti aastaringselt ; see ei tähendanud sundust seal aasta läbi õppida – igal ajal võis panna tahvlid-krihvlid kompsu ja näidata koolile kandu . </s> <s> Oriendi demokraatiat ja inimõigusi ( see ei tähendanud , et su pea pidi jääma õlgadele ) kujundasid kõrbeavarused – udu silma lasta siin ei saanud , kuna see hajus kiiresti . </s> </p>
<p> <s> Niipalju medrese-koolist , mille valgete müüride üheks Kõnelevaks Kiviks sai Nikyas Bigart . </s> <s> Seda mitmeks pikaks aastaks . </s> </p>
<p> <s> Tema läbisaamine kõigiga oli hea , kuna ta ei jäänud kellelegi ette ; ja kui see tahtmatult juhtus , siis ta lihtsalt tõugati eest . </s> <s> Või paisati ümber , nagu toimis ta ainus vaenlane . . . </s> </p>
<p> <s> . . . </s> <s> Arman , heleda Fanny tume ihuvili . </s> <s> ( Mulla , kellele haukad meeldisid , võttis kooli vaimulikkonna vastuseisust hoolimata poisi oma õpilaseks . ) </s> </p>
<p> <s> Pilliroog ei saanud ega püüdnudki Võllaroale vastu seista . </s> <s> Viimane jälitas teda kõikjal . </s> <s> Lausa sõbraliku hoolekandega piinas ta kaaslast : andis talle hämaras kujas peksa . </s> <s> Ta tegi seda mõnuga , asjatundlikult : lõi poisi pikali , tagus jalgadega , lohistas enda järel , istus ta seljas ja “ minkis ” sõrmenukkidega tolle silmaalused sinesiniseks . </s> </p>
<p> <s> Nikyas nautis oma välimust nagu surmamõistetu : varsti on ta veel ilusam ! </s> </p>
<p> <s> Õpitunnis võttis Võllaroog oma koha istevaibal sisse Pilliroo kõrval ( pinginaaber sch ? le tähenduses ) , et vassida tolle arvutusi või sodida joonistusi . </s> <s> ( Nikyas tundis piina piinaja pärast , et too ei saanud koolitunnis oma võimeid kasutada täiel määral . ) </s> </p>
<p> <s> Pärast õhtupalvet magamisruumis , kus nad kivipõrandal vildisiiludel olid aset võtnud . . . </s> </p>
<p> <s> . . . puges Võllaroog Pilliroo juurde kaamelivillast teki alla , pigistas tolle tillukesi munandeid , ning et summutada poisi oigeid , naeris vallatult ning valjusti . </s> </p>
<p> <s> Ükskord keskpäevasel puhketunnil , kui medresel lasus sügav rahu ja rõhuv kuumus . . . </s> </p>
<p> <s> . . . istus Pilliroog keset õue paikneva basseini veerel ning vaatas liikumatul pilgul jahedat vett : see värskendas . </s> <s> Korraga tundis ta tõuget selga – ning järgmisel hetkel juba rübeles basseinis . </s> </p>
<p> <s> Pillirool pole paremat põlve kui olla silmini vees ; mere ääres kasvanud poisina ujus Nikyas hästi . . . </s> </p>
<p> <s> . . . kuid peagi väsis , ning ulatumata basseiniservast kinni haarama , hakkas vajuma . </s> </p>
<p> <s> “ Karju . . . </s> <s> Miks sa ei karju ? ! ” nõudis Piinameister . “ Upud ära kui rott ! ” </s> </p>
<p> <s> Nikyas noogutas – ja vajus . </s> </p>
<p> <s> Ta tuli meelemärkusele ülal basseiniraandil ; Võllaroog oli ta välja tõmmanud ja nüüd ta , Pilliroog , kuivas . </s> <s> Kord saadeti nad medrese keldrisse juurvilja järele . </s> </p>
<p> <s> “ Võitleme ! vereni ! ” ütles Piinameister ja surus Nikyasele noanuki pihku . </s> <s> Kui Pilliroog poetas pussi peost . . . </s> </p>
<p> <s> . . . paiskas Võllaroog poisi ümber , kiskus tal keele suust , pani pussitera külge ja kähises : </s> </p>
<p> <s> “ Sa ei võitle , ei karju – lõikan liigse ripatsi ära ! ” </s> </p>
<p> <s> Nikyas tundis palaval keelenibul külma noatera , nägi Armani silmi – nood olid vidus ja halvad – ning mõistis , et too teeb seda . </s> </p>
<p> <s> ( Big art – oli tema hetk ! – , ja ta naeratas oma piinajale julgustavalt . ) </s> </p>
<p> <s> Järgmisel viivul tundis Nikyas , kuis raske keha temast kõrvale viskus . </s> <s> Keldris kostis veider heli : pikk meeleheitlik nuuksatus – kannatav instrument , üks neist , mis õhtuti kajas medrese võlvide all . </s> </p>
<p> <s> Aegamisi , kinnisilmi ajas ta end seina najale püsti . </s> <s> Avas silmad , niipalju kui need avanesid . </s> <s> Ning nägi keldripõrandal vigastatud sisalikuna . . . </s> </p>
<p> <s> . . . visklevat poisikeha . </s> <s> Võllaroog nuttis . </s> </p>
<p> <s> Nikyas kummardus krampides viskleva Armani kohale , mõistmata , mis tollega toimub . </s> <s> Õigemini ta kahtlustas , et Piinameister oli välja mõelnud mingi eriliselt mõjuva piinamisvõtte , ning see , mis toimus , oli rafineeritud eelmäng . </s> <s> Ta taganes usaldamatult ja surus end vastu seina . </s> <s> Ent teine ei tõusnud ega tunginud talle peale . </s> <s> Piinameister , oma jõu välja viselnud , tõmbles vaid , veritsevad süljemullid huulil . </s> <s> Vastu keldrisammaste teravaid nurki oli ta end raskelt ära löönud : ta silmad olid suurelt lahti ning vahtisid klaasisel pilgul oma hiljutisele ohvrile otsa . </s> <s> Nikyas riskis teda puudutada , õlast sangutada , koguni kõnetada : </s> </p>
<p> <s> “ Arman . . . </s> <s> Arman , tõuse ! ” Leidnud äkki ennastjahmatava julguse : “ Võitleme . </s> <s> Vereni ! ” </s> </p>
<p> <s> Piinameistri silmis värahtas elu : </s> </p>
<p> <s> “ Jäta mind siia . . . </s> <s> Kellelegi ei räägi . . . </s> <s> Ära tule mind vaatama ! ” Pööras pea pingutusega kõrvale : “ Nikyas , ma tahtsin sind . . . ” </s> </p>
<p> <s> Võllaroog vaikis – suukramp tarretas ta sõnad . </s> </p>
<p> <s> Nikyas seisis , nägu vastu müüri . </s> <s> Midagi temas liigahtas endekalt nagu paranemist tõotav haav sideme all . </s> </p>
<p> <s> Kui Nikyas hommikuööl unetusest vaevatuna küünlaga keldrisse laskus . . . </s> </p>
<p> <s> . . . ei leidnud ta oma Piinameistrit enam eest . </s> </p>
<p> <s> Kõrbe kuldne kaugusteloor kattis Armani , liivameri lahustas ta . </s> </p>
<p> <s> Medrese-kooli ilmusid eredates pearättides politseinikud ning süngetes kuubedes uurijad . </s> <s> Toimus ülekuulamine . </s> </p>
<p> <s> “ Big. . . aart , ” ühmas uurija protokolli täites , ja ta mustades vuntsides , nagu öistes pistaatsiapuhmastes välk , sähvatas huumor . </s> </p>
<p> <s> Ilmusid Fanny ja Rashid , tumedat tõugu võimekas mees . </s> <s> Nikyas kuulis , kui ta medresest lahkudes naisele lahedalt ütles : </s> </p>
<p> <s> “ Kui ma teda ei leia , käristan sind reitevahet-pidi lõhki , sa luitund libu . ” </s> </p>
<p> <s> Vast ei pea ta oma sõna , mõtles Nikyas . </s> <s> Ning pages põrutatud mardikana neist eemale . </s> </p>
<p> <s> Möödus aasta , teine . . . </s> <s> Nikyas ei jõudnud edasi ; ta pea oli liiga väike , et sinna mingeid teadmisi talletada . </s> <s> Või oli ta pea liiga suur , ja teadmised võisid seal hõljuda tabamatult nagu kosmiline tolm taevasügavuses . </s> </p>
<p> <s> Kõige enam meeldis talle joonistada ; peamiselt elusolendeid – sisalikke , madusid , linde , keda ta kõrberännakutelt mäletas . </s> <s> Nood tulid tal välja nagu tõelised , nii et ka mulla neid märkas . </s> </p>
<p> <s> “ Bigart . . . ” </s> </p>
<p> <s> “ Jah , mulla . ” </s> </p>
<p> <s> “ Sa ei tohi neid joonistada ! ” </s> </p>
<p> <s> “ Miks te keelate , mulla ? ” </s> </p>
<p> <s> “ Mina luban – Muhamed keelab . ” </s> </p>
<p> <s> “ Kui Allah need loomad lõi , ” arvas Nikyas , ” siis üksnes selleks , et neid võiks joonistada . ” </s> </p>
<p> <s> Ühes keeleõppetunnis – ehkki ta ei mõistnud kunagi , mida keeles oli õppida , kui see , nagu kaste rohul , oli temas loomulikult olemas – rääkis mulla neile Idamaa värsivermijatest Hajjamist , Nizamist , Saadist ; seletas lahti sõnamustreid , mille järgi nood peensepad tegutsesid . </s> <s> Kui mulla järsku pani ette igaühel vermida teise kohta ühe värsi . . . </s> </p>
<p> <s> . . . tõusis Nikyase kõrv tirki : korraga kuulis ta rahvarüma pärsia turul , kus nad Odidiga käisid hääli , värve ja hõnge hankimas – ainus kaup , millega seal ei saanud tüssata . </s> <s> Seal turuväravas istus üks hulluke ašuug , kes põlve peal vermis värsse : ülistus- ja itkulaule ning lühikesi pilapalu , mida jagas tasuta . </s> <s> Ašuug luges vastvermitud värsid tellijale ette . . . </s> </p>
<p> <s> . . . ja sealt hiilisid Nikyasele hinge arabesksed idamaa meetrumid . </s> </p>
<p> <s> Seekord pühendas ta need mullale : </s> </p><lg type="free"><l> “ Teab kõik , mis toimub all- ja päälpool mulla , </l><l> me koolis armastatud , auväärt mulla , </l><l> ja kui ta oma tarkust meile jagab – </l><l> laisk haigutades kuulab , hoolas magab . ” </l></lg>
<p> <s> Aasta medrese-koolis möödus tülinata nagu uni õpitunnis ( nagu see aasta ka kreeka koolis oleks tülinata möödunud ) . </s> <s> Nikyas tegi kaasa kõik kelmused , kaklused : pruukis hingepalsamit ja osales poisikeste armumängudes . . . </s> </p>
<p> <s> . . . ent seda passiivse pealtvaatajana , kiretult nagu noorkuu kõrbe kohal . </s> <s> Elu oli põnev ja põhjalik , islami karm tahk ihus ta vaimu üha vahedamaks ning mõistust aina teravamaks . </s> <s> Kuid millest ta päevijadu puudust tundis oli . . . </s> </p>
<p> <s> . . . </s> <s> Arman . </s> <s> Kummaline tunne inimlapsel – vaenlaseigatsus keset summivaid sõpru . </s> </p>
<p> <s> “ “ Kreeka tuli ” . . . ” ütles Dido kuidagi kurdistavalt tasa . </s> </p>
<p> <s> “ Mis sa sellega öelda tahad ? ” küsis Odid häiritult . </s> </p>
<p> <s> Nad istusid kõrvuti pingil oma maja ees nõlvaias , kust avanes kaunis vaade öisele kõrbele , mida valgustasid sajad ja sajad gaasitunglad . </s> <s> Sellest vaatepildist läks Odidi süda purje , mis kandis teda noorusõli õnnemaile . . . </s> <s> Ja nüüd see taktitus kaasa poolt : repliik , millele midagi ei järgnenud . </s> <s> Odidile , kes oli üht sugupuuhargu pidi kreeklane , pidi see endastmõistetavalt midagi ütlema . </s> </p>
<p> <s> “ “ Kreeka tuli ” . . . </s> <s> Kui mu mälu ei peta , siis sõjamehed kasutasid seda võitluses mereteede pärast . ” </s> </p>
<p> <s> “ Ja naised võitluses oma armastuse pärast . ” </s> </p>
<p> <s> “ Salpeetri ja väävli segu . . . mismoodi ? ! ” </s> </p>
<p> <s> “ Sa ei mõista , Odid – see pole naftakeemia , ” lausus Dido . </s> </p>
<p> <s> “ Naine , sa muutud mul päev-päevalt aina enam mõistatuseks , ” lausus Odid , tõmbus Didost eemale ja sulgus endasse . </s> </p>
<p> <s> Puhk aega istusid nad vaikides ; kaugete tungalde tuli valgustas nende nägude tühje näitelavasid . </s> <s> Siis järsku ilmus Dido näole dramaatiline eelmäng : </s> </p>
<p> <s> “ Odid ” – tal polnud sellest enam raske rääkida – , “ meie elu on tühjaks ammutatud : sinu soontes voolab üksnes veel õli … ja minu soontes Lethe haljas vesi . . . ” Dido vaikis just nagu mõtetest kortse välja siludes . “ Odid , ma tahan sõita Kreekasse , külla haudadele . </s> <s> Ja külla neile , kes veel on elus . ” </s> </p>
<p> <s> “ Nüüd vanuhilja ! ” </s> </p>
<p> <s> ''Nooruses kutsusin sind , siis oli vara . </s> <s> Millal on paras ? ” </s> </p>
<p> <s> “ Üksi ? </s> <s> Vaid paariad rändavad üksi ! ” </s> </p>
<p> <s> “ Mitte , Odid . </s> <s> Koos Nikyasega . ” </s> </p>
<p> <s> “ Aga medrese-kool ? ” </s> </p>
<p> <s> “ Sel venuskil pole vahet – medrese või sch ? le . ” Dido naeris omaette tasa . </s> </p>
<p> <s> “ Olgu . </s> <s> Aga mida ütlevad Kiryl , Dido ? ” </s> </p>
<p> <s> “ Rääkisin juba nendega . </s> <s> Kiryl algul tõrkus , siis pikkamisi nõustus . </s> <s> Dido mõistis mind kohe – silmist ! </s> <s> Nii nagu ta pole mind seni kordagi mõistnud . ” Nende vahele sugenes lõkkeasemevaikus , tulvil tulejärgset tundemiila . </s> </p>
<p> <s> “ Kunas teil siis rännuks läheb , mis lennuga ? ” küsis Odid . </s> </p>
<p> <s> “ Homme . </s> <s> Rongiga . . . </s> <s> Tahan , näha kodu maad , mitte õhku ta kohal . </s> <s> Piletid ja , ” ta hääles kõlas jahe noot , “ elukindlustus on juba võetud . ” </s> </p>
<p> <s> Dido vaikis . </s> <s> Täheke hõõgas ta kulmul nagu säde . . . </s> </p>
<p> <s> . . . ühest noist kaugetest kõrbe kohal mühavatest tungaldest . </s> </p>
<p> <s> Hõbehall kiirrong läbis Kreekamaad kui piksesööst . . . </s> </p>
<p> <s> Nikyas kas tukkus või magas kogu tee – sügavad pehmed nahktoolid olid selleks kui loodud . </s> </p>
<p> <s> Päikest tulvil vaguniakendele , nagu nahkhiired heledale rõõvale , liibusid vaimustatud reisijad . </s> <s> Nende hulgas vanaema Dido , kelle tõmmu pale halliseguste juuste raamistuses oli hajevil ja paistis läbi pisarate nagu kalju läbi veeloori . </s> </p>
<p> <s> Kas Nikyasele saigi tema unisust ja huvitust ette heita , kui see oli talle reisijate , valdavalt euroopa rikaste pensionäride poolt peale surutud . </s> <s> Korra või paar püüdis poiss oma pea nende higistavate kehade vahelt aknale lähendada – asjata . </s> <s> Ta oli taas sunnitud tõmbuma tagasi istme pehmesse emarüppe . </s> <s> Silmad sulgenud , kandusid poisi unenäost läbi üksikud sõnarebemed , vaimustuserõkked ning võõrad , miskipärast ta kuulmist hellitavad nimetused : </s> </p>
<p> <s> “ Termopüülid . . . </s> <s> Leonidas ja kolmsada spartalast ! ” “ Teeba . . . seitsmeväravaline Teeba ! ” </s> </p>
<p> <s> “ Molose tunnel – kui imepime ! ” </s> </p>
<p> <s> “ Vaadake alla , mitte üles – see on Korintose kanal , mitte Eiffeli torn ! ” Nikyas avas silmad . . . </s> </p>
<p> <s> . . . ja nägi all sügavat maalõhet , mille sinisel veel paistis liustikvalge reisiaurik . </s> </p>
<p> <s> Kogu see värviküllus vilksatas Nikyase silmist mööda nagu kukkuv palett ; raudteesild kõmahtas kauguva kõuena – ning ees paistis midagi võimatuvalget ja harvkaunist . . . </s> </p>
<p> <s> “ Ateena ! ” kostis kiirrongi valjuhääldist . </s> </p>
<p> <s> Edasi ei mõista ega mäleta Nikyas suurt midagi . . . </s> </p>
<p> <s> Nad uitavad hõõgvalges linnas , ääspalava päikese all , luitunud varemete vahel . </s> <s> Mõnikord jõuavad veekogu äärde , kus sopravad , püksisääred-seelikusabad üles võtnud , värskendavas vees . . . </s> </p>
<p> <s> . . . ning taas jätkub närvutav rännak , Dido taskuraamatuga poolsammu ees , Nikyas kättpidi järel . </s> <s> Nad astuvad sisse paljudesse majadesse , kus nende küsimustele vastatakse lahkelt , ehkki eitavalt . </s> </p>
<p> <s> “ Keda me otsime ? ” küsib Nikyas lõpuks väsinult . </s> </p>
<p> <s> “ Keda . . . ” Dido peatub keset sammu , pahane , et segati , “ Elus sugulasi – kas pole selge ! ” Poissi tõmbab edasi . </s> </p>
<p> <s> Seejärel nad käivad läbi mitmed kalmuaiad , kus Dido loeb pea kõiki hauasteele ; mõne ette põlvitab , palvetab . </s> </p>
<p> <s> “ Vanaema , kas need on . . . ” </s> </p>
<p> <s> Dido naeratab . </s> </p>
<p> <s> “ . . . surnud sugulased ? ” küsib Nikyas . </s> </p>
<p> <s> Dido noogutab . </s> </p>
<p> <s> “ Ühenimelisi on palju . . . ” ütleb Nikyas , vaadates piki haudade tänavat , kus valendab lõputu rodu raidkirjadega sambaid . </s> </p>
<p> <s> Ühelt steelilt ei avasta nad vähimatki hauakirja ning Nikyas parandab kergelt selle vea : </s> </p><lg type="free"><l> “ Siin ükskord suvel seisis Nikyas Big-aart </l><l> ja vaatas üles linnu kõrget lennukaart , </l><l> siis luuletaja kuulsaid luid ning pehkind laudu . . . </l><lg type="free"><l> Ja jõudis maale tagasi nii , haua kaudu . ” </l></lg></lg>
<p> <s> Dido palvetas kaua ja hardalt . . . </s> </p>
<p> <s> . . . kuum tuul kuivatas ta palged ning sinna , nagu õhtused varjukad rajad , jäid ripsmevärvist tumedad pisarateed . </s> </p>
<p> <s> Lõpuks olid kõik haudade tänavad läbi käidud ja nad jõudsid kalmuaiast välja mingi mäe jalamile , kus valendasid varemed . </s> </p>
<p> <s> Kõikjal valendasid varemed , mida pieteeditundeta ründasid ogalised puhmad ja väänkasvud . </s> <s> Kuum tuul oli nad püssirohukuivaks lõõtsutand ja luuvalgeks pleegitand ning nad põimusid ümber sammaste , mis olid nagu veeuputusjärgsete meremadude skeletid . </s> </p>
<p> <s> Kõikjal olid ametis varemetehooldajad ; nad raiusid kirvesnugadega kuivanud põõsad välja , sidusid need kubudesse ning vedasid muuladel mäeveerule kokku . </s> </p>
<p> <s> Dido ja Nikyas istusid väikese ümariku templi künnisel ja vaatasid üles mäeküljele , kus asmerdasid beežides vestides varemetehooldajad . </s> <s> Kuumusest ja pikast rännakust väsinud Nikyas oli loid ja ümbruse suhtes ükskõikne . . . </s> </p>
<p> <s> . . . mida ei saanud öelda Dido kohta : too oli ülimalt huvitatud sellest , mis sündis üleval , kus püssirohukuivad haokubud muuladelt lahti köideti ning kuhelikku tõsteti . </s> </p>
<p> <s> Kõik toimus liiga kõrgel , liiga kaugel , et see mõttetuna näiv inimtegevus võiks Nikyast pikemalt paeluda . </s> <s> Lõpuks puudutas ta Didot küünarnukist , vaatas üles ja üllatus : vanaema ilus nägu oli ebatavaliselt kahvatu . </s> <s> Ta seninägematult suurdunud silmad olid tulvil mingit uudset sisu , mida Nikyas polnud seal varem näinud . </s> </p>
<p> <s> “ Vanaema ! ” kostis poiss . </s> <s> Ta tahtis küsida , kas too viimaks ei silmanud seal mõnda sugulast . . . </s> </p>
<p> <s> . . . kuid tajus , et nali oleks olnud hetke suhtes lubamatult jäme . </s> <s> Ning vaikis . </s> </p>
<p> <s> Mõne aja pärast , kui varemetehooldajad olid läinud ja mäeküljele laskus juba hõre hämarik , kõnetas vanaema teda ise : </s> </p>
<p> <s> “ Armastad sa mind , Nikyas ? ” </s> </p>
<p> <s> Nii otse laupa polnud Dido seda kunagi küsinud ning Nikyas , lasknud pea longu , vaikis . </s> </p>
<p> <s> “ Tean , et armastad . </s> <s> Sellepärast jätan su mõneks ajaks siia . </s> <s> Istu ja oota . </s> <s> Ma ei tule ehk . . . ” Dido vaikis huult naksates , “ nii ruttu . ” </s> </p>
<p> <s> Vanaema Dido tõusis äkiliselt , suudles pojapoega õhult juustele . . . </s> </p>
<p> <s> . . . ning tõttas juba mööda käänulist jalgteed üles mäkke . </s> </p>
<p> <s> Nikyas ootas . </s> <s> Tunnikese , teise . . . </s> <s> Kogu öö ja koidikuaja . </s> <s> Vanaema Dido ei tulnud – ega tulnudki . </s> </p>
<p> <s> ( Kesköö paiku lõi mäeküljel õitsema ere leegiroos . </s> <s> Süttis . </s> <s> Põles vaikse loiduga . </s> <s> Kustus . ) </s> </p>
<p> <s> Naise lahkumisest peale seletamatult ärevil . . . </s> </p>
<p> <s> . . . otsustab Odid Bigart käte rahustamiseks teha elumajale kerge remondi . </s> <s> Ta on maja müürides ja lagedes leiduvatest maaväringupragudest ammugi teadlik – aeg need kinni teha . </s> <s> Hoonet põhjalikult üle vaadates leiab ta ootamatult veel ühe , kõikidest laiema lõhe . . . </s> </p>
<p> <s> . . . </s> <s> Dido toa seinas . </s> </p>
<p> <s> “ See ta on , mis meid lahutas ! ” tunneb Odid leiust rõõmu . </s> </p>
<p> <s> Mõne aja pärast kellu ja segupangega tuppa naastes möödub Odid toaseina müüritud vanast vaskpeeglist , mis veel uskumata selgelt näitab ta habemetüüs palet ja toda seletamatut ärevust palgel . </s> </p>
<p> <s> Visanud seinalõhesse esimese kellutäie segu , tunneb Odid vastupandamatut vajadust veelkord peeglisse vaadata . </s> <s> Ringi pöördunud , surub ta mõlemad mördised käed suule , et hääl sealt välja ei pääseks . </s> <s> Vaskpeegel , mis hetk tagasi viretult helkis ja ta palet kadudeta peegeldas . . . </s> </p>
<p> <s> . . . on servast servani kaetud sajandite raske rohelise halega . </s> </p>
<p> <s> Taas piiras Nikyast politsei , sedapuhku mitte punastes pearättides , vaid valges univormis ; ning mustkuued , kes olid mustkuued üle ilma . </s> <s> Ta andis tunnistusi – manukateks tööleilmunud varemetehooldajad – kastejahedal hommikul ( keegi oli ta õlad katnud oma kuuega ) , taipamata juhtunust mitte kui midagi . </s> </p>
<p> <s> Alles ülejärgmisel päeval , kui Kiryl ( Emerson oli andnud talle lennuks oma personaallaineri ) ta kindlustusagentuuri lastetoast oma ainsa käe kõrvale võttis , hakkas Nikyas midagi mõistma . </s> </p>
<p> <s> “ Kas oled tugev , Nikyas ? ” </s> </p>
<p> <s> ( Enne nad tahtsid teada , kas ma armastan , nüüd , kas olen tugev , mõtles ta usaldamatult – ning vaikis . ) </s> </p>
<p> <s> “ Tean , et ta on tugev ! ” vastas Kiryli selja taga seisev Odid . </s> </p>
<p> <s> Nad sõitsid taksoga läbi linna , peatusid madala kivimaja ees , laskusid selle keldrisse , läbisid jaheda koridori , mis oli lõputu kui nende meeleheide , ning peatusid valge marmorlaua ees . . . </s> </p>
<p> <s> . . . mille peal lamas söestunud inimkeha . </s> </p>
<p> <s> “ Jätame jumalaga – see on vanaema ! ” ütles Kiryl . </s> </p>
<p> <s> “ See on tema . . . ” kinnitas Odid võngataval häälel . </s> </p>
<p> <s> “ Kust te teate ? ! ” ei lasknud Nikyas lahti mõttest , et nad võivad eksida . </s> </p>
<p> <s> Ning alles siis , kui mõlemad mehed kummardusid ning puudutasid huultega tumedat tähekest kulmu kohal , valge nahasaarekese keskel , mis ainsana olid jäänud põlemata , jäi Nikyas uskuma , et see oli vanaema Dido . </s> <s> Jäädes kindlaks , et ta ei olnud surnud . </s> </p>
<p> <s> Pärast leinajumalateenistust väikeses kloostrikirikus . . . </s> </p>
<p> <s> . . . leidis Dido maine keha varjupaiga kodumaal haudadetänava lõpus igihalja puu all . </s> </p></div2><div2 type="alaosa"><head> Käteta dirigendi sümfoonia </head>
<p> <s> Vanaema Dido surm . . . </s> </p>
<p> <s> . . . ei surmanud noores Didos erkugi . </s> <s> Vastupidi , see lisas temasse veelgi eluihku , nagu tuleks tal ühes kehas kanda nüüd kahte vaimu . </s> <s> Ning täheke ta kulmul näis siravat topeltheledalt . </s> <s> Ent koos selle värske elupuhanguga . . . </s> </p>
<p> <s> . . . muutus hoomatavaks saladus , mida Dido endas kandis nagu teist , süüdinud südant . </s> <s> ( Nikyas tajus seda varem kui Kiryl . ) </s> </p>
<p> <s> Väliselt see Dido nimetu süüme peaaegu ei avaldunud . </s> <s> Ta oli noor , võluv , valitsev . </s> <s> Pidas kõigiti korras nende suurt härrandlikku maja ja aeda inglise setelmendis ; korraldas regulaarselt buduaarihommikuid ja balliõhtuid maja ovaalses pilvitusinise laega saalis . . . </s> </p>
<p> <s> . . . sellal kui mustad pilved juba tuprusid Bigartite kohal . </s> <s> Pideva ülepingutuse tõttu ( Kiryl juhtis liiklusvahendeid ise – džiipi kõrbes ning kaatrit Õlimerel ) hakkas üles ütlema ta vasak käsi . </s> <s> Ehkki ta treenis ja ravitses oma viimast kätt kõrgeltkvalifitseeritud spetsialistide juhendusel ( käis salajas lausuja ja bušmanist rohutarga juures ) , kadus jõud sõrmedest ; lihased lõtvusid , liigesemahl kuivas . </s> </p>
<p> <s> Kord armastuse ajal , kui ta oli juhtimas oma taltsutamatut … Dido taltsutavasse . . . </s> </p>
<p> <s> . . . kadus sõrmedest äkki jaks . </s> <s> Riist lipsas näppude vahelt ära nagu voolik hooletu aedniku käest ning seeme purskas ahtrana üle Dido tumeda kõhu . </s> </p>
<p> <s> “ Kallistuste käsi – väsind ! ” oigas Kiryl . </s> <s> Ning surunud näo vastu naise nägu , puhkes lohutult nutma . </s> </p>
<p> <s> “ Mul on , mul on . . . </s> <s> Kallistuste käed mõlemad , ” lohutas teda Dido . </s> <s> Ta tõestas seda – ja katastroof oli selleks korraks möödas . </s> </p>
<p> <s> Nikyase ükskõiksus õli vastu oli Bigartide õlidünastiale mõistmatu ja vastuvõetamatu . </s> </p>
<p> <s> “ Vanaemasse või veel kaugemale , vanavanaemasse läinud ! ” ütles sel puhul Odid . </s> </p>
<p> <s> Kiryl võttis poisi tihti kaasa Õlimerele , seal töötavatele puurimislaevadele ja platvormidele ; rääkis , ise kord jälle poisikeseks muutudes , särasilmil naftageoloogiast , turbiin- ja rootorpuurimisest , kald- ja rõhtläbimisest . . . </s> <s> Selle energiaga , mida kulutas Kiryl , et sütitada pojas õlikutsumust . . . </s> </p>
<p> <s> . . . võinuks maa peale tõsta miljoneid barreleid naftat . </s> </p>
<p> <s> “ Big-aart ! </s> </p>
<p> <s> Big-aart ! </s> </p>
<p> <s> Big-aart ! ” </s> </p>
<p> <s> naerutasid neid puurimisaluse kohal tiirlevad õlised naerukajakad . </s> </p>
<p> <s> Pöördelised sündmused nii looduses kui inimeses . . . </s> </p>
<p> <s> . . . leiavad aset äkitselt nagu tähekillu vallandumine taevamosaiigist , teatamata sellest ette ainsagi endega . </s> <s> Nii toimusid ka Nikyase õliristsed – isa ja vanaisa kirjeldamatuks rõõmuks – järsku ning ootamatult : </s> </p>
<p> <s> Insener Bigart oli sõitnud medrese-kooli pojale järele , et teda kaasa tõmmata järjekordsele õlireidile . </s> <s> Nad võtsid suuna kaugemale kõrbealale , kus naftageoloogide andmete põhjal pidid paiknema tohutud vedelkullavarud . </s> <s> Bigartid sõitsid linnast välja mööda betoonmagistraali , põikasid kõrbepiiril asuva naftaterminaali juurde . . . </s> </p>
<p> <s> . . . kus vahetasid salongauto – džiibi ning linnariided – kombinesooni ja turvakiivri vastu . </s> <s> Oli keskpäev , kõrgkuuma aeg ; päikeselaavat kallas neile otse kaeluse vahele . </s> <s> Nad sõitsid mööda kõvakstambitud karavaniteed , pöörasid järsku kõrvale ning võtsid suuna kõrbesse . </s> <s> Džiip oli automaatkäigukastiga ning Kiryl tuli juhtimisega hästi toime . </s> </p>
<p> <s> Läbinud sileda savikõrbeala , mis laius nende ees kui punane asfalt , tuli edasi liikuda mööda tuiskvirgudes liiva , mis pani džiibi üleni vappuma . </s> </p>
<p> <s> “ Hakkab peale ! ” ühmas Nikyas . </s> </p>
<p> <s> “ Mis ? ” </s> </p>
<p> <s> “ Malaaria . ” </s> </p>
<p> <s> Kiryl pani ühe käega suitsu ning rääkis suitsu kõrvalt suunurgaga : </s> </p>
<p> <s> “ Ükskord sa diagnoosid niisama täpilt nafta . ” </s> </p>
<p> <s> Nikyas noogutas ebamääraselt – samahästi võis see olla ka pearaputus . </s> </p>
<p> <s> Džiibi rappumine tegi oma töö : poolsada kilomeetrit sõitnud , laskis juht äkki rooli lahti ning nad oleksid luitejärsakul peaaegu uppi lennanud . </s> <s> Kehast kange , istus Kiryl hetke liikumatult , puhus järsku suitsuotsa suust ning küsis pojalt : </s> </p>
<p> <s> “ Nikyas , oled sa mõnd sõiduriista juhtinud ? ” </s> </p>
<p> <s> “ Kaamelit . ” </s> </p>
<p> <s> “ Džiip on siis lapsemäng ! ” </s> </p>
<p> <s> Ning Bigart tegi pojale juhiistme vabaks . </s> </p>
<p> <s> Pimedikus jõuavad nad naftapolügoonile . </s> <s> Seal kõrgub kolm puurtorni , töötab võimas diiselgeneraator ja kompressorjaam . </s> </p>
<p> <s> Kogu puurimisväli on tugevatest prožektoritest päevaselt valgustatud . </s> </p>
<p> <s> Peatuvad juhtpersonali vagunmajakeste juures . </s> <s> Neile tulevad vastu uuringurühma ülem ja vabavahis puurmeistrid . </s> </p>
<p> <s> “ Mis altpoolt kuuldub ? ” küsib Bigart sissejuhatuseta . </s> </p>
<p> <s> “ Mitte mulksugi , šeff ! </s> <s> Vaikus nii vali , et võtab mõistuse peast . . . ” </s> </p>
<p> <s> Mehed on viimseni närvis : “ Kolm kuud , kui siin karussellitame – seda vanakuradi lagipead ei puuri me läbi ! </s> <s> Suspensioon saab peagi otsa . . . </s> <s> Kõik joodav baarist juba ammugi otsas . </s> <s> Linnud laiali lennand . . . </s> <s> Ja ega mehi ka kaua enam kinni pea ! ” </s> </p>
<p> <s> “ Jäta itk , Natanson , ” ütleb Bigart külmalt . “ Lao meetrid välja ! ” </s> </p>
<p> <s> “ Zubenil üheksa tuhat , Abrabinskyl üksteist . . . </s> <s> Bacher jõudis eile neljateistkümne tuhande piirile , ” kannab Natanson peainsenerile ette . </s> </p>
<p> <s> “ Küllalt ! ” lõikab Bigart . </s> <s> Ning Nikyasele vaikselt : “ Läheb raskeks . . . </s> <s> Hoiame kokku : kaks meest ikka kaks meest ! ” </s> </p>
<p> <s> Nad jõuavad hiigeltorni juurde , neljateistkümne tuhande meetri puuraugule . </s> <s> Käib parajasti puuraaugu manteldamine . . . </s> <s> Vali mürin , ragin . . . </s> <s> Meeste närvilised hüüded . </s> <s> Raske , ohtlik töö ! </s> </p>
<p> <s> “ Hoia kaugemale . . . </s> <s> Ära liigu . </s> <s> Seisa siin ja vaata ! ” paigutab Bigart poja ohutusse tsooni . </s> <s> Astub puurimisbrigaadi juurde : dirigeerib seda metalli , inimhäälte , pöörlevate mehhanismide ning signalisaatorite võimast sümfooniat . . . </s> </p>
<p> <s> . . . käteta . </s> <s> ( Kiryli puitunud käsi püsib liikumatult taskus . ) </s> </p>
<p> <s> “ Gaasisignalisaator ? . . . </s> <s> Ventiilid ? </s> <s> . . , Rõhk ? ” </s> </p>
<p> <s> “ Korras ! ” </s> </p>
<p> <s> “ Täiskäik läbi “ kuradi lagipea ” ! ” annab Bigart käskluse . . . </s> </p>
<p> <s> . . . ning jäme puurvõll lööb helke pildudes pöörlema . </s> </p>
<p> <s> Bigarti ja puurmeistri kõrvaklappides kostab operaatori monotoonne hääl : </s> </p>
<p> <s> “ Rõhk normis ! </s> <s> Läbimiskoefitsient . . . ” </s> </p>
<p> <s> “ Jää vait , mustaperseline jobu – sa oled mulle seda litaaniat kolm kuud laulnud ! ” karjub raevunud meister . </s> </p>
<p> <s> Peainsener käänab turvakiivrimikrofoni suu juurde : </s> </p>
<p> <s> “ Bacher , vabandage kohe ! </s> <s> Või ma ei vaja enam teie teeneid ! ” </s> </p>
<p> <s> “ Vabanda , sa kuradi musta . . . </s> <s> Vabanda , Zair ! ” Puurmeister sülgab maha , pöörab selja . </s> </p>
<p> <s> Järsku kostab kõrvaklappides kähe karje : </s> </p>
<p> <s> “ Gaas ! ” </s> </p>
<p> <s> Järgneb kõrvulukustav plahvatus . </s> <s> Puuraugust paiskub kiirrongimürinaga välja muda- ja kivisammas . </s> <s> Mehed lendavad laiali kui pebred . </s> <s> Igaüks haarab kinni– kes kust saab , et vaid jääda platvormile . </s> <s> ( Nikyas seisab eendi kaugemas otsas , massiivse ventiilibloki taga , suhteliselt ohutus kohas . ) </s> <s> Muda- ja laavalaviinile järgneb vali vaikus ja siis purskab meeste hullumeelse röökimise saatel puuraugust üles . . . </s> </p>
<p> <s> . . . pruunmust läikiv hiigelfontään . </s> <s> Ülisuur rõhk paiskab meetrise läbimõõduga naftasamba puurtornist kõrgemale . </s> </p>
<p> <s> Nikyas ei mõista , mis meestega toimub . </s> <s> Nood oleks nagu aru kaotanud : Ujuvad kaelani naftas , silmavalged välkumas kui noaküljed </s> </p>
<p> <s> Püherdavad õlis kui pühvlid , klohmivad üksteist turjale </s> </p>
<p> <s> Nutavad , kaelustavad , naeravad , kaelustavad – kõik kordub . . . </s> </p>
<p> <s> . . . mingis Nikyasele seninägematus kordumatuses . </s> <s> Hullumeelne ilmemäng etendub meeste nägudel – ja kandub sealt üle Nikyasele . </s> <s> Kõike käivitab nagu nõidusevägi ; kõiki on haaranud mingi müstiline vaimustuseihk , mille rahuldamiseks ei jätku kujutlusvõimet . </s> </p>
<p> <s> Aga kõigel , kui kõrvale heita müstika , on üsna tavalise nähtuse nimi : </s> </p>
<p> <s> õliekstaas . </s> </p>
<p> <s> Kiryl Bigartti see ei haara – õli pole tema Jumaldatu , vaid tema Usk . </s> <s> Ilme kirgastunud , jalad harkis , seisab ta seninägematu “ purskaja ” all ning tunneb sellest oma usule vaid tõhusat kinnitust . </s> </p>
<p> <s> Aegamisi tõuseb Kiryli käsi ning võtab turvakiivri peast – see on selgelt ta parem olematu käsi . . . </s> </p>
<p> <s> . . . ja seda ei suuda Nikyas enam taluda : ta tormab oma paost välja , ning isa kõrvale naftasaju alla jõudnud , rehmab turvakiivri peast . </s> </p>
<p> <s> Nikyas Bigarti õliristsed on toimunud ! </s> </p>
<p> <s> Inimasumid kasvasid . </s> <s> Ent kõrb nende ees ei taganenud . </s> <s> Vastupidi : see haaras üha uusi ja uusi haljaid alasid . </s> <s> Kõrbe kuuma kollasesse kurku kadusid terved oaasid , külad ja linnad . </s> <s> Määratud luited liikusid kümme kilomeetrit aastas . </s> <s> Ökolingvistika terminites oli see “ antropogeenne kõrbestumine ” . </s> <s> Nomaadidest pärusrahva keel oli lihtsam , ausam : </s> </p>
<p> <s> “ Neetud on maa , kus leidub õli ! ” </s> </p>
<p> <s> “ Inimkond ei või endale lubada luksust elada aardejärvedel , neid üles toomata , ” pareeris Emerson üheainsa läbimõeldud väitega kõiki ökoesteetide kallalekippumisi . </s> </p>
<p> <s> Naftaväljade ja gaasihoidlate rajamisel ülesaetud liivad jätkasid oma lämmatavat pealetungi . </s> </p>
<p> <s> “ Ennem lasen ma lõppeda kitsedel ja kaamelitel kui inimestel , ” ütles Erebus-humanist . </s> </p>
<p> <s> Vastuväiteid polnud . </s> <s> Õlitööliste ja juhtivpersonali töötasu oli Emersoni naftaväljadel kõrgeim . </s> </p>
<p> <s> Õlilinna ilmusid esimesed arglikud pilvelõhkujad ( eelkõige kardeti maaväringuid ) . </s> <s> Esimesele tornidetänavale pandi tema rajaja nimi : Emersoni avenüü . </s> <s> Ühes pilvelõhkujate blokis paiknesid naftakontserni peakorter , bürood ja pangad . </s> <s> Esimestel korrustel asusid õlikuningas Emersoni kuulikindlate akende ja terasseintega ametiruumid . </s> </p>
<p> <s> Erebus : </s> </p>
<p> <s> Luitunud telliskivivärvi näoga mehemürakas . </s> <s> Kohevil krusskarbus , siirad sinisilmad ja õhuke kullinina ( tall ja tallekotkas ühes ülikonnas ) . </s> </p>
<p> <s> Mees , kes võis oma suure juhtimis- ja suhtlemisstrateegi šarmiga sulatada inimolendi nööbid , rääkimata südamest . </s> </p>
<p> <s> Erilise vaimsuseta , nagu taolised luitunud telliskivivärvi näoga mehed võivad olla . </s> <s> Mänguautomaat naistele , kui temasse sobiv žetoon lasta . </s> <s> Mehi , välja arvatud ta ise , mittearvestav . </s> <s> Diagnoositud egomaniakk . </s> <s> Alkohoolik ja narkomaan . </s> </p>
<p> <s> Alibiga kurjategija , teisi hulle mittearvestav hull – muidu aga tavaline kodanik , mõnukas mees , kelle nimi , vanus , koguni ta ise võis olla võltsing , mulaaž . </s> <s> Kuid just sellisena oli ta tõene ja olemas . </s> </p>
<p> <s> “ Tavaline Jumal ! ” tavatses ta nõtkelt kummardades end esitleda . </s> </p>
<p> <s> Lähenesid jõulud . </s> <s> ( Kuna Õlilinnas , kus oli uske sama arvukalt kui rahvaid , lähenesid alati kellelegi jõulud , siis võinuks aastaringi kõiki neid ühendava sümbolina … </s> </p>
<p> <s> . . . särada tuledes jõulupuu . ) </s> </p>
<p> <s> Emersoni õlikuningriigis pühitseti jõule ja uut aastat kristlike tavade järgi , kuna enamik juhtpersonali pärines Euroopast . </s> <s> Uusaastapidustuste tipuks ja kulminatsiooniks oli iga-aastane gala-vastuvõtt . . . </s> </p>
<p> <s> . . . “ Erebuse onnikeses ” , nagu Emerson nimetas miljardeid maksnud marmorpaleed , mis oli rajatud Õlilinna lähistele kõrbesse , kunstlikku oaasi . </s> </p>
<p> <s> Gala-vastuvõtule oli kutsutud eranditult juhtivpersonal , selekta , koos perekondadega – kaasa arvatud lapsed . </s> <s> ( See oli ainus päev aastas , mil tavalised surelikud võisid külastada tavalist jumalat tema paradiisis . ) </s> </p>
<p> <s> Ettevalmistused suurpeoks algasid varakult – ning lõppesid tavaliselt järsku nagu hoolaud vettehüppaja ees . </s> </p>
<p> <s> “ Kiryl , vaata , kas see volang langeb otse ! ” tellis Dido üle õla peeglisse kiigates ( ta oli peoeelselt elevil – täheke tema kulmul siras kui väike Sirius ) . </s> </p>
<p> <s> Bigart , käsi taskus , seisis smokingis ta selja taga ning jäi naise ebatavalise kiirguse lumma . </s> </p>
<p> <s> “ Oled ilus – nüüd alles ! </s> <s> Varem olid sa laps . . . </s> <s> Su ilu kasvas täis koos sinuga , ” sampsis kahvatu Kiryl ega leidnud naisesse kaotatud silmi järsku üles . </s> </p>
<p> <s> “ Volang ! ” karjatas Dido , pöördus . . . ning unustas end hetkeks mehe embusse . </s> <s> ( Ei midagi seesugust , Kiryli käsi jäi liikumatult smokingi taskusse . ) </s> </p>
<p> <s> Dido mõistis oma unukust otse viivult : embas meest kui suurt katkimängitud nukku ; suudles ta silmi , nägu , suud . . . </s> </p>
<p> <s> “ Langeb otse , ” ütles nukkmees kannatades . </s> </p>
<p> <s> “ Mis , Kiryl ? ! ” anus Dido . </s> </p>
<p> <s> “ Volang . ” </s> </p>
<p> <s> Nad suudlesid õhult , distantseerunult – ning pahvatasid naerma . </s> <s> Dido ja Kiryl olid õnnelikud ! </s> </p>
<p> <s> Mida ei saanud öelda Nikyase kohta . </s> <s> Ta istus auto tagaistmel isa ja ema vahel , ülesmukitud ja šikilt sissekeeratud kui pühadekink . </s> </p>
<p> <s> “ Nikyas , mis viga ? </s> <s> Sul nagu pigistaks kuskilt ! ? ” hüüatas Dido . </s> </p>
<p> <s> “ Igatseb oma avara halati järele , ” sõnas Kiryl . </s> </p>
<p> <s> “ Lõpuks on need kristlaste , mitte moslemite jõulud ! ” nähvas Dido meestele . </s> </p>
<p> <s> Nad jõudsid äärelinna kitsekarjade ja kaamelite vahel vikeldades välja . . . </s> </p>
<p> <s> . . . laiale betoonteele , mis kiirsirgelt kulges läbi kõrbe Emersoni tsitadelli suunas . </s> <s> Liiklus oli tihe : iga-aastased kaks-kolmsada külalist , kes olid kutsutud uusaastapeole , kihutasid ülemäära , et määratud ajaks kohale jõuda . </s> </p>
<p> <s> Sõita oli meeldivalt jahe , kuna kahel pool teed töötasid võimsad vihmutusseadmed ( Emerson oli rajanud sadu puurkaeve ) . </s> </p>
<p> <s> “ Kui meeldiv , et kõrbes purskab vahel ka vett . . . ja mitte aina nafta ! ” ütles Dido , pöörates oma näo veepihule vastu . </s> </p>
<p> <s> “ Ülemäärane puurkaevude rajamine pole toonud maale head . . . ” rääkis Kiryl mõtlikult . “ Väär niisutamine , aurumine tõstavad mulla soolsust , haljasmaad hävivad tükk-tüki järel . </s> <s> Karjad lõpevad , rahvas nälgib . ” </s> </p>
<p> <s> Nikyas nookas äkki innukalt . </s> <s> ( Talle meenusid avarad soolakud , endised haljad karjamaad , mida nad Odidiga rännates nägid . </s> <s> Paraku kühmlesid seal sajapealised nälgalõpnud lambakarjad , mille juures pidutsesid end lambalihast paksuks nuumanud , datlipuskarist purju võtnud karjused . ) </s> </p>
<p> <s> “ Bei Bigartil õigus on : joodavad üksnes Allahi allikad ! ” ütles nende mauritaanlasest sohver . </s> </p>
<p> <s> Eespool oli juhtunud ahelavarii : paarkümmend limusiini olid kokku lommitud üheks põlevaks metallikänkraks . </s> </p>
<p> <s> “ Seal põlevad juba küünlad , ” lausus sohver katastroofipaigast ringi sõites . “ Jõulud käes ! ” </s> </p>
<p> <s> Paradiisitsooni jõudnud , läbisid nad kontrollpunkti , kus hambuni relvis valvesalk kontrollis nende peokutseid , sel ajal kui nende nägudele suunatud kaamerad viisid läbi isikutuvastustesti . </s> <s> Kõik see võttis aega vaid minuti murdosa . </s> <s> Ning lõpuks nad pääsesid kauaoodatud . . . paradiisi . </s> </p>
<p> <s> See kujutas endast liivakõrbesse rajatud kunstlikku oaasi , mille võrsutav muld oli kohale veetud tuhandete miilide kauguselt . </s> <s> Peokülaliste pilgule avanes hästiniisutatud , palmialleede , purskkaevude ja basseinidega subtroopiline park . </s> <s> Palmivõrades turnivad dresseeritud ahvid-hulmanid ning õpetatud papagoid lõbustasid jalutajaid kärarikka meelelahutusprogrammiga . </s> <s> Rohked purskkaevud jahutasid nii kuuma ilma kui ka uhmas päid . </s> <s> Basseinides välgatasid ehtsad valgehambulised haid – Erebus armastas nendega koos ujuda . “ Et mu kohta öeldud “ naftahai ” poleks tühi lõmpsimine ! ” andis ta pealtvaatajaile seletust . </s> </p>
<p> <s> Keset paradiislikku aeda kõrgus lõpuks Tavalise Jumala halkjasroosast marmorist hunnitu palee , “ Erebuse onnike ” ( gigandid on haaratavad üksnes vähendatud mõõtkavas ) . </s> </p>
<p> <s> Peainseneri limusiin , liikunud lõputu pikas järjekorras vakshaaval edasi . . . </s> </p>
<p> <s> . . . jõudis viimaks palee paraadtrepi ette . </s> <s> Valgetes livreedes mustanahalised teenrid avasid neile uksed ning hoidsid neid langetud päi lahti , kuni perekond autost väljus . </s> <s> ( Nikyas oli oma šiki ümbrise põhjalikult kortsu lösutanud ning Dido triikimine ja sirutamine pilti oluliselt ei parandanud . ) </s> </p>
<p> <s> Bigartid võtsid pidulikku kimbukesse ning hakkasid koos teiste külalistega tõusma mööda laia kaarduvat paraadtreppi paleeterrassile . </s> <s> Trepiastmeid sai mitu tuhat , mida kahejalgse kohta võis olla palju , ning Nikyas nentis : </s> </p>
<p> <s> “ Medrese trepil on vaid kolm astet . ” </s> </p>
<p> <s> “ Meie jumal elab kõrgemal ! ” nähvas talle Dido . </s> </p>
<p> <s> Palee hiiglasuur , arvukate sisetreppide ja rõdudega fuajee . . . </s> </p>
<p> <s> Sajad jäätunud koskedena hiilgavad kroonlühtrid . </s> <s> Maast laeni ulatuvad viretud itaalia peeglid . . . </s> </p>
<p> <s> . . . mille ees daamid siluvad tualette , kohendavad kuafüüre . </s> <s> ( Didol on topeltpalmikuga kreeka soeng , mis sobib hästi ta näokuju ja kauni laubaga . </s> <s> Seljas on tal peplos , ühelt küljelt lahtine kreeka kuht , mis jätab kõrgelt avatuks ta sireda sääre . </s> <s> Õlgadele on ta heitnud peenest linasest riidest peleriini , mida palistab – nagu kivikesed Egeuse randa – sinakas kreeka tikand . </s> </p>
<p> <s> Dido Bigart – nähku seda kõik – on kreeklanna . </s> <s> Ning Kiryl koondab kogu oma käe jõu . . . </s> </p>
<p> <s> . . . et Dido õlgadelt võtta toda hundsat kuhti . ) </s> </p>
<p> <s> Külaliste juurde , kes on tulnud jõulupidustustele lastega , vilksavad euroopa metsloomadeks-lindudeks kostümeeritud paažid , võtavad lapsed nende vanematelt üle ning tormavad kilatsedes treppidest üles . </s> <s> Nikyase käest napsab kinni “ jänesepoiss ” – aga Nikys rapsib end lahti ja varjub vanemate selja taha . </s> </p>
<p> <s> “ Peab eriti jänesepüks olema , kes jäneseid kardab , ” nähvab paaž ja põikab järgmise lapse juurde . </s> </p>
<p> <s> “ Lähme siis koos , kui sa nii pelglik oled ! ” ütleb Dido pojale teda käe kõrvale võttes . </s> </p>
<p> <s> Nad liiguvad käratsevas summas lastesaali , kus särab üks kolmest hiigelkuusest ( Emerson oli lasknud need tuua kaugelt Põhjamaalt sihtreisiga , spetsiaalsel külmutuslaeval ) , mille okkad kuumas kõrbekliimas juba pudenevad . </s> </p>
<p> <s> Saalis tulevad Bigarteid ootamatult vastu võtma . . . </s> </p>
<p> <s> . . . võõrustajad : Erebus , ta aadlist abikaasa , eakas Umi Emerson ja nende ainus poeg , ülikliku hoiakuga kena poiss . </s> <s> ( Umi Emerson oli lapse ilmale toonud eas , mil sünnitamine pole enam kuigi ilus . ) </s> <s> Ent resultaat lepitanuks paadunumagi esteedi – poiss on tõesti kena : lainjad juuksed , avar laup , julged silmad , uhke hoiak ( taolisi viimistletud inimlapsi maalisid kuningakodades hästimakstud õukonnakunstnikud ) . </s> <s> Poiss astub neile vastu , sirutab Nikyasele käe : </s> </p>
<p> <s> “ Tere . </s> <s> Minu nimi on . . . ” </s> </p>
<p> <s> ( Tal võis ju olla mingi nimi , kuid Nikyas unustas selle samas , nagu oleks ta nime ettevaatamatusest maha pillanud . </s> <s> Mõned nimekillud siiski helahtavad tal kõrvus nagu , “ Ed . . . ” või “ En . . . ” Või muud . ) </s> </p>
<p> <s> “ Nikyas . . . ” pomiseb ta silmast teise helkivaid kingapandlaid sihkides . </s> </p>
<p> <s> Ent poisile käe ulatanud , tunneb otsekohe : see on sõbrakäsi . </s> <s> ( Poisid on ühepikkused , Nikyas ehk veidi vanem . </s> <s> Nad sobivad teineteisega nagu ühe ja sama kinda näpud . </s> <s> Seda tajuvad ka nende vanemad . ) </s> </p>
<p> <s> “ Nad lähevad omavahel ! ” ütleb Umi , kinkides külalistele särava jõulunaeratuse . </s> </p>
<p> <s> “ Eks ole , Kiryl ! ” ütleb Erebus ja lööb naeru mugistades Bigartlei õlale . </s> </p>
<p> <s> “ Dido , ” ütleb rahulolev Kiryl , “ harv juhus , kui Nikyas kellegagi sob . . . ” Bigart pöördub naise poole , jahmub : Dido on sedavõrd kahvatu , et ta mingitud suu näib näos veritseva haavana . </s> </p>
<p> <s> “ Sul on halb . . . </s> <s> Dido ? ” </s> </p>
<p> <s> Naine väärutab äraolevalt pead . </s> </p>
<p> <s> “ Jalutame ! ” Kiryl ulatab naisele oma hapra käsivarre . </s> </p>
<p> <s> Nad teevad tühjas jalutussaalis ringi , peatudes jäästalagmiidina helkiva marmorsamba juures . </s> <s> Dido toetub sambale . </s> </p>
<p> <s> “ On sul nüüd parem ? ” küsib Kiryl , puudutades oma tulitseva laubaga naise jahedat laupa . </s> </p>
<p> <s> “ Kallista mind . . . </s> <s> Kõvemini ! . . . </s> <s> Nii kõvasti , nagu tahaks sa mind surmata ! ” nõuab naine , surudes oma keha mehe embusse . </s> </p>
<p> <s> Ballisaalis mängib viini orkester vihurdavaid valsse . . . </s> </p>
<p> <s> Tavaline Jumal astub oma kõrguselt alla ning teeb mõne tuuri juhtivpersonali daamidega – nende briljandid ta punakarvaliste käppade vahel löövad pööreldes sädelema kui õliväljade puurvõllid . </s> <s> ( Oma mäemassist hoolimata tiirleb Erebus tantsides kergelt , püüdmatu kui võilillelaju ! ) </s> </p>
<p> <s> “ Vaat mis tähendab , kui daam ja orkester on mõlemad Viinist ! ” lausub Emerson Didot abikaasa juurde tuues . </s> </p>
<p> <s> “ Üks vähemalt on Ateenast . ” </s> </p>
<p> <s> “ Pisiasjad , Kiryl , kui see kõik kuulub meile ! ” hõirab Erebus ning haarab uue tantsupartneri järele . </s> </p>
<p> <s> “ Kas tohin teid paluda ? ” küsib Dido mehe ees kniksu tehes . </s> </p>
<p> <s> Ses kutses on jagu väljakutset . </s> <s> Kiryl , võtnud kokku oma tahte ning jõu , tõmbab käe taskust nagu taime sügavast kõrbeliivast . . . </s> </p>
<p> <s> . . . ning paneb parketi valsituuris nende all pöörlema . </s> </p>
<p> <s> Vaevalt oli möödas euroopalik kuusepüha ja kuumad kõrbeluited uudistasid kõrbesse lohistatud pudenevaid Põhjamaa hiiglasi . . . </s> </p>
<p> <s> . . . kui Emersoni naftaväljadel toimus senistest suurim õlipõleng . </s> <s> Süttisid järgimööda mitukümmend reservuaari ning tuli tõotas haarata kogu naftahoidlat . </s> </p>
<p> <s> Peainsener sai häireteate öösel ja oli vähem kui veerandtunniga põlengupaigas . </s> <s> Tulekuma , kunstlik , kuid lummav nagu ooperilava koidik , laotus kaugele üle kõrbe . </s> <s> Leegilipud , mis tõusid nafta kohale , tõotasid reeglina kellelegi võitu , kellelegi kaotust . </s> </p>
<p> <s> “ Oli see isesüttimine või diversiooniakt ? ” tõusis peainseneri ette küsimus , kui ta põlengu kohal õhuluuret teostas . </s> </p>
<p> <s> Võis olla nii üks kui teine . </s> </p>
<p> <s> Kestis islami usupüha bairam-huram ning Bigart oli lasknud õlihoidlate moslemitest operaatorid ning valvemeeskonnad palvelduste ajaks vabaks . </s> <s> Töötute hulgast neile asendajaks värvatud dekvalifitseerunud naftatöölised võisid suitsu süütamise või mõne elektriapsuga küllalt tõenäoliselt põlengu põhjustada . </s> </p>
<p> <s> Niisama reaalne oli tahtlik süütamine . </s> <s> Emerson , kellele diversioon ja terror polnud tundmata vahendid , pidi arvestama , et ta oma vastaseid karistades neid ka haris . </s> </p>
<p> <s> Nii või teisiti oli vastutajaks peainsener , kelle ülesandeks tippinstantsil oli naftahoidlate tuleohutushoole . </s> </p>
<p> <s> Aega oli talle mõõdetud napilt , leek tuli naftareservuaaridelt loetud minutite jooksul maha lüüa . </s> </p>
<p> <s> “ Võtke madalamale , Mayer , ” kostis ta rahulikult mikrofoni . </s> </p>
<p> <s> “ Pole võimalik – kopteri kütusepaagid võivad plahvatada ! ” </s> </p>
<p> <s> “ Õige , saite minust aru ! ” kihvas Bigart . </s> <s> Ning andis käskluse all veekahureid suunavale tuletõrjekomandole . “ Katkestage reservuaaride jahutamine ! ” </s> </p>
<p> <s> “ Hullumeelsus ! </s> <s> Temperatuur on hirmus . . . </s> <s> Nad süttivad kohe ! ” karjus tuletõrjekomando ülem talle vastu . </s> </p>
<p> <s> “ Täitke käsk , ” lausus Bigart . . . </s> </p>
<p> <s> . . . ning jälgis võlutult koos meeskonnaga , kuis kopteri värv kuumuse käes aeglaselt koordus ning pruuniks tõmbus . </s> </p>
<p> <s> “ Kohe oleme küpsed ! ” surus piloot hammaste vahelt . </s> </p>
<p> <s> “ Madalamale . . . </s> <s> Veel ! ” käskis Kiryl ( tal hakkas nina verd jooksma ) . “ Faiz , toppige mulle midagi ninna . . . </s> <s> Tänan ! ” Ning lausus õhkimismeeskonnale : “ Kuula minu komandot : emulsioonipommid valmis panna ! </s> <s> Rakett ! … Läks ! ” </s> </p>
<p> <s> Kopter tegi kriitilises kõrguses tulemere kohal ringi ning laskis viitsütikuga pommid alla . </s> <s> Plahvatuselaine murdis kopteri sabatiiviku – kuid meeskond maandus eluga . </s> </p>
<p> <s> Bigart hüppas kopterist alla kõrbeliivale ( see oli suures kuumuses klaasjaks sulanud ) ning jooksis põlengu poole . . . </s> </p>
<p> <s> . . . mis tema kohale jõudes oli juba kustunud . </s> <s> Reservuaaride kohal pöörlesid vaid jämedad mustad suitsudžinnid ning hõõgkuumade paakide visisev emulsioonikiht eritas lämmatavat lehka . </s> </p>
<p> <s> Korraga . . . </s> </p>
<p> <s> . . . käis terav laksatus , järgnes hele leegilahvatus – hõõguvate reservuaarivaiade vahele valgunud nafta süttis uue tulepesana . </s> </p>
<p> <s> Bigart tardus hetkeks paigale , ning tõstnud skafandri , karjus prantslasest õhkijale : </s> </p>
<p> <s> “ Achille . . . </s> <s> Kaks DL-pakendit , emulsiooniballoon ! </s> <s> Minu järel ! ” Bigart ees , õhkija pakendite ja ballooniga järel . . . </s> </p>
<p> <s> . . . kadusid mehed veejulgestusel mäslevasse tulle . </s> </p>
<p> <s> Üleni tahmasena ning kõrbenuna vankus esimesena reservuaaride vahelt välja Achille , jooksis ohutusse kaugusse ning oli valmis pöidlaga distantsõhkija nupule vajutama . . . </s> </p>
<p> <s> “ Bigart !!! ” karjusid mehed talle peatavalt . </s> <s> Hilja , Achille vajutas . </s> <s> Kostis plahvatus , emulsioon läigatas üle põleva nafta . . . </s> </p>
<p> <s> . . . viimane ohtlik tulepesa oli likvideeritud . </s> </p>
<p> <s> Ajakirjanikke ja telemehi kõrvale tõrjudes asus päästemeeskond tegutsema : võimsad toruventilaatorid suunati reservuaaride vahele , paks must toss tõrjuti osaliselt välja . . . </s> </p>
<p> <s> . . . ning skafandrites päästjad kadusid kanderaamiga auru- ja suitsupilvedesse . </s> </p>
<p> <s> “ Stopp ! ” peatas päästemeeskonna ülem prantslase , “ elu sa talle sisse ei hinga . ” </s> </p>
<p> <s> Päästjad ilmusid Bigartiga mõne minuti pärast . </s> <s> Kanderaamil lebas plahvatuselainest räsitud elutu inimkeha . </s> <s> Hoides kinni kanderaamist , käis Achille nende kõrval , ning suur mehine nägu märg ja lossis kui lapsel , poetas nuuksete vahele : </s> </p>
<p> <s> “ Bigart . . . monsieur Bigart . . . </s> <s> Ma ei . . . </s> <s> Ma ei teadnud ! ” Kui hukkunu kiirabikopterisse lükati , langes prantslane põlvili . . . </s> </p>
<p> <s> . . . ning palvetas tõusva kopteri ja taeva poole . </s> <s> Keegi õhkijatest astus mehe juurde ning tõmbas ta püsti : “ Achille , tõuse ! </s> <s> Sa ei võinud teada . </s> <s> Ta oleks pidanud ammu väljas olema . . . </s> <s> Üksnes süü – süüdlast ei ole ! ” </s> </p>
<p> <s> Nikyas Bigart näeb kõike toimuvat teleekraanil . </s> </p>
<p> <s> Olles medrese-kooli köögitoimkonnas , on nad teise poisiga saadetud lähimasse pagaripoodi tellitud saiateo järele . </s> <s> Kuni pagar sortimendi järgi saiu korvi laob . . . </s> </p>
<p> <s> . . . kiikavad poisid üle leti teleekraani poole ( medreses polnud ainustki televiisorit , arvutit , isegi mitte telefoni ) , kus tupruvad mustad pilved ja segivad päästjad . </s> </p>
<p> <s> “ Tulekahi kuskil . . . ” seletab poiss selget üle . </s> </p>
<p> <s> Pagar tõstab korraks pilgu , kuulatades diktorit : </s> </p>
<p> <s> “ Kõrbes . . . </s> <s> Emersoni õliväljal . . . </s> <s> Kahju küünib miljonitesse . . . ” ( Ekraanil episood hukkunuga : kanderaam lükatakse kiirabikopterisse . </s> <s> Hukkunu nägu suures plaanis . ) </s> </p>
<p> <s> “ Poiss , mis sul hakkas ? ! ” hüüatab pagar ning püüab üle korvi hüppavat Bigartit peatada . </s> </p>
<p> <s> Jooksja jalg riivab korvi : saiad- kuklid lendavad sõõrdu laiali . </s> </p>
<p> <s> “ See oli tema isa , ” ütleb teine poiss longuspäi pagarile . </s> </p>
<p> <s> Nikyas ja Dido istusid haigla intensiivravipalati ooteruumis . </s> </p>
<p> <s> “ Näita , mis sul on . . . nõudis Dido ja kiskus poisi krampitõmbunud sõrmi sirgeks . “ Kukkel . . . </s> <s> Oled sa siis nii näljane ? ! ” </s> </p>
<p> <s> Avanes palatiuks . </s> </p>
<p> <s> “ Palun astuge sisse , ta ootab teid ! ” lausus luikvalge naeratav halastajaõde . </s> </p>
<p> <s> Kiryl oli pärast rasket kontusiooni jõudsalt kosunud . </s> <s> Optimistina sündinud , ei püsinud mustad põlengupilved tema kohal pikalt . </s> <s> Ta vilistas naisele ja pojale tervitusmarssi ( kõrbetrummarite lugu , mis tal ühest beduiinilaagrist oli meelde jäänud ) . </s> </p>
<p> <s> “ Ki-ryl ! ” hüüatas Dido ning sulges oma suuga mehe suu . “ Kuidas sul on ? ” </s> </p>
<p> <s> “ Parem kui kunagi varem ! ” </s> </p>
<p> <s> “ Allah aita – ta naljatab ! ” </s> </p>
<p> <s> “ Kas te ajalehti tõite ? </s> <s> Tellisin endale lugemisraami . ” </s> </p>
<p> <s> “ Käsi siiski aitas sind . ” ( Naise nägu tumenes valust . ) </s> </p>
<p> <s> “ Viimasel ajal rohkem segas . ” </s> </p>
<p> <s> “ Hea , et nüüd ei sega ! ” ütles Dido peaheitega . </s> </p>
<p> <s> ( Bigarti viimase käe hõrenenud luud purunesid plahvatusel ning kehaliige tuli amputeerida . ) </s> </p>
<p> <s> “ Ajalehti , ma küsisin ! ” </s> </p>
<p> <s> “ Nikyas – sina pidid tooma . . . ” </s> </p>
<p> <s> “ Mm-mõhõh , ” ütles Nikyas oma väljendusrikkas keeles . </s> <s> Tõi ajalehed halati alt esile ja ulatas Kirylile . </s> </p>
<p> <s> “ Ta on meil hajameelne , ” lausus Dido kõrvale . </s> </p>
<p> <s> “ Kuis medrese-koolis läheb ? ” küsis Kiryl . </s> <s> ( Poja hajameelsust usaldades võttis ta ajalehed vastu . ) </s> </p>
<p> <s> “ Tahan sealt ära tulla , ” ütles Nikyas . </s> </p>
<p> <s> “ Nii kohe . </s> <s> Miks ? ” küsis Dido , kellele see oli uudiseks . </s> </p>
<p> <s> “ Tahan saada . . . ” </s> </p>
<p> <s> Bigart vajutas järsku kuklaga balanssiirile – ja voodi paiskas ta istukile . </s> </p>
<p> <s> “ Sa pole meile kunagi öelnud , kelleks sa tahad saada ! ” </s> </p>
<p> <s> Poiss pöördus neist kergelt ära : </s> </p>
<p> <s> “ . . . </s> <s> Naftainseneriks . ” </s> </p>
<p> <s> Järgnes seitsmepalline maavärin , mis loksutas Õlimerd , vapustas õlikõrbe mäestikke ning kaikus nõrga kajana ka Õililinnas vastu . </s> <s> Majaseintesse lõid mõned uued praod , inimeludesse mõned uued mõrad . . . </s> </p>
<p> <s> Tõre ja tõrkuv Nikyas jäeti medrese-kooli kursust lõpetama . </s> </p>
<p> <s> “ Koolipoiss pole kaamelikirp , et küürult-küürule kargab ! ” selgitas vanaisa seda perekonna ühisotsust . </s> </p>
<p> <s> Niisiis jäi Nikyasele alles ta noorusepagu Odidi juures . . . </s> </p>
<p> <s> . . . kes juhuslikult eeslinnarentslist oli leidnud oma vana armastuse Fatima , tolle türgi saunas puhtaks küürinud ja majja neile perenaiseks toonud . </s> <s> ( Vaskpeegli eelnevalt tellistega kinni müürinud . ) </s> </p>
<p> <s> Nikyas taltus , allus . </s> <s> Salajas isegi tervitas perekonnakogu otsust seetõttu … </s> </p>
<p> <s> … et medrese-kool asus vanalinnas asuva kodu lähedal . </s> <s> Ühine õlikirg kutsus neid Odidiga kõrbesse – neil oli seal teoksil midagi , millest teadsid üksnes kobrad ja kotkad . </s> <s> Oma härrandlikku kodu inglise setelmendis ei pidanud Nikyas meeles rohkem kui mõnel põgusal külastustunnil nädalalõpus . </s> <s> ( Ta oli sündinud avarilmalaps – luksurioossed maailmad , ehkki ta mõne aja oma maisest eksistentsist oli sunnitud neis viibima , ei sobinud talle . ) </s> </p>
<p> <s> Ka kohutas Nikyast härraskodust eemale too juuspeen mõra , mis läbis ta vanemate elu . </s> <s> Ta aimas , et nagu pragu portselanis , ei saa seda keegi kinni teha – ilma portselani lõhkumata . </s> </p>
<p> <s> ( Kui suhted pojaga olid Didol olnud seni soojad ning lähedased , siis nüüd , pärast õnnetust Kiryliga tajus ta Nikyase poolt selget võõrastust . </s> <s> Lähendamaks nende hingi Jumala abiga . . . </s> </p>
<p> <s> . . . käisid nad salajas pühapäevapalvusel kreeka kirikus . </s> <s> Moslem muutus kristlaseks iseenesest lihtsalt : hall halatt rändas auto pagasiruumi , valgest linasest kreeka särp ilmus ülle . ) </s> </p>
<p> <s> Nagu kuldsesse rüüsse riietatud lumine mäetipp , kõneleb pikkade valgete juustega preester : </s> </p>
<p> <s> “ Inimene lapsena – kas pole ta alles liiga väike , et Mõõtmatu Jumal tema sisse mahuks ? </s> <s> Ja inimene täiskasvanuna , kas pole ta juba liiga suur , et Jumalat enda sees veel üles leida ? ” </s> </p>
<p> <s> “ Anna mulle abi ahistaja vastu ! ” palub Dido pühakirjasõnul . </s> </p>
<p> <s> “ Loo mulle , Jumal , puhas süda ja uuenda mu sees kindel vaim ! ” palub Nikyas vaiksel pominal , sedapuhku Kristust . </s> </p>
<p> <s> “ Aeg antud armastada ! ” pühitseb preester jumalateenistuse lõpus rahvast . </s> </p>
<p> <s> Kärmelt heidab Dido pilgu pojale . . . </s> </p>
<p> <s> . . . kelle nägu on ligipääsmatu , suu umblukus . </s> </p>
<p> <s> “ Sa oled kaugendanud must armastaja ja sõbra ! ” ahastab Dido pühakirjasõnul . </s> </p>
<p> <s> Võimas on Jumal . </s> </p>
<p> <s> Võimas on kutsumuse käsk mehele , kelle jumal on õli . </s> </p>
<p> <s> Peainsener Bigart , vaevalt paranenud , oli taas ahkralt tegutsemas . </s> <s> Rohkem õliväljadel , vähem büroos . </s> <s> Tuli välja arvutada viimase naftapõlengu konkreetne kahjum ning sellest bossile ette kanda . </s> <s> ( Šeff polnud teda seni välja kutsunud . </s> <s> Erebuse puhul oli see põhjendamatu , veider vaikimine . ) </s> </p>
<p> <s> Dokumentide viseerimiseks , telefonitoru tõstmiseks , püksiluku kinnitõmbamiseks , liftinupu vajutamiseks , suitsu süütamiseks , söömiseks-joomiseks jm . . . </s> </p>
<p> <s> . . . tuli Bigartil värvata kaks ustavat abikätt . </s> <s> Ta leidis need käed Alois Hulmani , oma senise sekretäri näol , võttis Kätelt ametivande – ja töö võis jätkuda ! </s> </p>
<p> <s> Sel raskel ajal oli Kirylile kõige kindlamaks toeks Dido . </s> <s> Naise armastus ta vastu avaldus äkki uutmoodi : see polnud enam põletav , vaid valgustav . </s> <s> Tuli , mis ei kiiranud otse nagu kõrbepäike , vaid mõjus mingi kauge kaitsva kumaga ( see võis olla tähekese miil ) , nagu jumalannad armastavad surelikke mehi . </s> </p>
<p> <s> Ta lahustus hõrgult mehesse nagu vana viin , et tunda polnud teda ennast , vaid tema joovet . </s> <s> Dido loobus endast . </s> <s> Loobus kõigest – tennisekordist , võimlemisseanssidest , kus ta figuuri hoidmiseks kõigil nende kooselu aastail vahele jätmata oli käinud . </s> </p>
<p> <s> “ Hakkan aias tööle . . . </s> <s> Naine on muld , Kiryl ! , kuhu mees külvab , ” ütles Dido kirkalt , uudselt . </s> </p>
<p> <s> Umbes kuu pärast haiglat jõudis Kiryl ühel päeval tavalisest hiljem koju ( meri tormas ning kaater ei saanud naftaplatvormilt varem tulema kui ööhakul ) . </s> <s> Lasknud büroos kätel veel habet ajada , jõudis ta pärale alles kella koIme aegu . </s> </p>
<p> <s> Didot ei olnud . </s> </p>
<p> <s> Aed ja maja olid tuledes . </s> <s> Aednik , teenijad üleval . </s> <s> Politseile oli teatatud . . . </s> </p>
<p> <s> Dido tuli hommikuööl . </s> <s> Ikka oma õlgu uhkelt nakkis hoides , nagu oleks neil epoletid . </s> <s> Ent tal ei olnud nägu peas ! </s> <s> See oli kips juuste raamistuses : kael siniseks muljutud , riided katki , kortsund . </s> </p>
<p> <s> “ Kiryl , ” ütles ta võõral häälel vannituppa minnes , “ ära tule mulle järele . </s> <s> Ära tänase öö kohta minult eales midagi küsi . </s> <s> Ma armastan sind rohkem kui iganes varem . ” </s> </p>
<p> <s> Mehe elus on teelõike , mida ta peab läbima paljajalu , mõõgateral nagu moslem teel paradiisi . </s> <s> Või saatma korraga kõik põrgu . </s> </p>
<p> <s> Kiryl Bigartile ei sobinud kumbki tee . </s> <s> Ta valis lunastuse õli läbi . </s> <s> Üha kauem viibis ta puurlaevadega Õlimerel ja tungis puurtornidega aina kaugemale õlikõrbesse . </s> </p>
<p> <s> Naiselt , nagu too oli palunud , ei küsinud Kiryl midagi . </s> <s> Isegi siis mitte , kui Dido sellesama nuriöö koidikul , peale vanni , valges mantlis ( nagu võiks valge asendada puhast ) mehe kabinetti astus ning künniselt rääkis : </s> </p>
<p> <s> “ Kiryl , ma pole enam nii julge . . . </s> <s> Kardan me kõigi pärast . </s> <s> Vannutan sind , ära käi nüüdsest kaitseta ! </s> <s> Ja ma palun sinult majale relvavalvet . ” Dido astus tagasi , hajus ukselt nagu sünge unenäopilt . </s> </p>
<p> <s> “ Halloo , Bigart kuuleb ! ” Aga mobiil Kiryli kõrva ääres vaikis ; teda kõnetanud hääl lidutas end maha nagu kiskja . </s> <s> Ent ta võis vanduda , et mees teispool oli talle tuttav . </s> </p>
<p> <s> “ Mister Bigart , ” ütlesid Käed ta kõrval , “ pole lugu : kui ta teid vajab , helistab uuesti . ” Alois lülitas telefoni välja ja libistas selle vöötaskusse . </s> </p>
<p> <s> Parrasteni masuudine kiirkaater lõikas lainet kui hai uim : peainsener tuli kaugmere platvormilt , mille juures asus poolenisti sukeldatud naftatöötlemistehas . </s> <s> Lahendanud seal ekvivalendinihke põhjustanud tehnilise probleemi . . . </s> </p>
<p> <s> . . . oli Bigart tagasiteel ning juba lähenemas Õlilinna naftasadamale . </s> <s> Midagi polnud seal paari äraolekupäevaga juhtunud : reidil , nagu kütkendatud vaalad , õõtsusid tumedad , täitmist ootavad tanklaevad . </s> <s> Õhus kiitsusid õlimere poolt märgitud kajakad . </s> <s> Sadamasillal lõhnasid mõnusalt ( Bigarti sõõrmetele oli see parim parfüüm ! ) masuudised vendrid . </s> <s> Kui kõik oli endine . . . </s> </p>
<p> <s> . . . mis siis oli teisiti ? </s> </p>
<p> <s> Vastus oli täpselt ajastatud : niipea kui Bigart jala kaatrilt kaile tõstis , kostis kutsungsignaal . </s> <s> Hetk enne , kui panna telefon Bigarti kõrva juurde , peatasid Käed selle oma kõrva kohal : </s> </p>
<p> <s> “ Emerson . . . ” </s> </p>
<p> <s> “ Ta ise ? ” </s> </p>
<p> <s> “ Ei , kaadrite direktor . ” </s> </p>
<p> <s> “ Bigart kuuleb ! ” lausus ta telefoni . </s> </p>
<p> <s> Lühikese kõne kestel muutus Bigart tundmatuseni . </s> <s> Mehe kõrbepäikesest ja meretuulest pargitud tõmmu nägu läks kahvatades malmhalliks . </s> <s> Ta vankus üle kai lähima pollari poole . </s> <s> Vajunud õliste trosside otsa istukile , vahtis ta pärani silmi Õlimerele . </s> <s> Ning hakkas tasa naerma ; see algas sügavamal , kusagil ta sees , murdis oma teel nagu tammi ja koskas välja pidurdamatu homeerilise naeruna : </s> </p>
<p> <s> “ Hhhh-haaah-haaa . . . ! ” </s> </p>
<p> <s> Alois astus ligi ning lausus kohmetult : </s> </p>
<p> <s> “ Teis on mingi lõbus vägi vallandunud . . . ” </s> </p>
<p> <s> Bigart tõsines hoobilt : </s> </p>
<p> <s> “ Täiesti õige , Hulman . </s> <s> Olen vallandatud . ” </s> </p>
<p> <s> Kontserni direktorite nõukogu on kokku tulnud tund enne , kui pidi kohale jõudma peainsener Bigart . . . </s> </p>
<p> <s> Avar , valge jaheda nahkmööbliga nõukogusaal on kõrbekuumusest eraldatud konditsioonisüsteemiga seinte ja ventileerivate akendega . </s> <s> ( Sigaretisuits hajus siin enne , kui jõudis tõusta . ) </s> </p>
<p> <s> Ümarlauas valitseb ängistav vaikus . </s> <s> Kõikide pilgud on kui rõhknaeltega kinnitatud Emersoni näole . </s> <s> ( Erebus polnud oma tavalises mäetipurahus , ent kas needuse või õnnistuse läbi omandatud võime valitseda kõiki olukordi , ei jätnud talle hetkelgi muud teed kui olukorda valitseda . ) </s> <s> Emersoni massiivne keskendunud kogu täidab tooli kui malmivalu vormi : ta annab täistunnil sekunditäpsusega käeliigutusega märku alustada . </s> </p>
<p> <s> “ Sina , Bogomil , teatad talle sellest , ” ütleb valmispandud sõnad välja peadirektor . </s> </p>
<p> <s> “ Ütlesin talle kord telefoni teel . </s> <s> Teist korda ei tee ma seda , ” sõnab kaadrite direktor , puudutades kergelt kohta , kus ootamatult oli liigahtanud südametunnistus . </s> </p>
<p> <s> “ Jaakyn , sa ju tunned loogikat , ” kordab peadirektor . “ Selle järgi on kaadrid sinu kantida – nii sisse kui välja . ” </s> </p>
<p> <s> “ Mis te mõtlete . . . ” lausub kõnetatav mees ja tõuseb pikkamisi püsti . “ Tal pole käsi , ta ei saa meile vastu vahtimistki anda . ” </s> </p>
<p> <s> “ Bogomil , ” lausub Emerson , sõnad ta sügavast rinnast kostavad kui kuminad kraatrist , “ see nimi vist tähendab Jumalaarmas . </s> <s> Võime end ootamatult leida oma jumala rinnalt . ” Emersonil võtab otsustamine viivu aega : “ Mina ise teatan talle sellest . ” </s> </p>
<p> <s> Robotsekretäri ekraanile ilmub nimi : </s> </p>
<p> <s> BIGART ? </s> </p>
<p> <s> Emerson annab peanookega sisenemisloa . </s> </p>
<p> <s> Käed avavad peainseneri ees ukse – meresoola- ja masuudilõhnane Bigart astub sisse . </s> </p>
<p> <s> “ Teie oodake väljas , ” ütleb peadirektor Kätele . </s> </p>
<p> <s> “ Olen andnud ametivande , mille järgi on mul kohustus peainseneri kõikjal saata , ” ütlevad Käed nende järel ust sulgedes . </s> </p>
<p> <s> “ Me ei tee teist vandemurdjat – jääge ! ” ütleb Emerson . </s> <s> Ning vaatab ainitise pilguga Bigartit . “ Istuge . ” </s> </p>
<p> <s> “ Tänan . ” Astunud mõned sammud , jääb Bigart keset nõupidamisruumi seisma . </s> <s> Emerson vaikib , keskendub . </s> <s> See , mis tal ees seisab , pole üldsegi kerge . </s> <s> Mehe krusskarbus tõuseb turri nagu kohevil kaktusekakk ning luitunud telliskivi karva nägu värvub aina punasemaks . </s> </p>
<p> <s> “ Kiryl . . . ” teeb ta algust , “ oled sa kunagi mõelnud , et su õliarkaadia sinult ära võetakse ? ” </s> </p>
<p> <s> “ Mitte kunagi . ” ( Ehkki Bigart ei liiguta , astuvad Käed toetavalt ta kõrvale . ) </s> </p>
<p> <s> “ Sa oled vaba , Kiryl , võid minna kuhu tahes ! ” ( Emerson tunneb korraga kergendust nagu mees päästekomandost , leides , et päästa pole kedagi – vettehüppaja on enesetapja . ) </s> </p>
<p> <s> “ Ma . . . ei saa . . . sellest aru , ” murrab Bigart suud , nagu oleks see äkki külmast kahmetunud . </s> </p>
<p> <s> Emerson hiivab oma suure kogu kergelt tugitoolist üles , läbib kiirustamata nõupidamisruumi ning jääb Bigarti ette seisma . </s> </p>
<p> <s> “ Kordan , et aru saaksid : sa oled vaba kui kõrbetuul , neli ilmakaart on lahti su ees , vali neist sobiv – ja mine , mine Kiryl ! ” </s> </p>
<p> <s> Käed võpatavad , libisevad Bigarti ja bossi vahele : “ Emerson , kui te kõneldes sülge pritsite – tehke seda distantsilt ! ” </s> </p>
<p> <s> “ “ Sir ” , kui te minuga räägite . ” </s> </p>
<p> <s> “ Silt – teie “ sir ” . ” </s> </p>
<p> <s> “ Tiitel anti mulle teenete eest Maailmasõjas . ” </s> </p>
<p> <s> “ Hoor , kes kõigile annab , saab kõigilt ka tiitli . ” </s> </p>
<p> <s> ( Al , topeltohvrist pole kasu ! käib ohtlev mõte läbi Bigarti pea . ) </s> </p>
<p> <s> “ Lühemalt , noormees , mida te taotlete ? ” Juba Emersoni rahu on tappev . </s> </p>
<p> <s> “ Õigust – kui jurist . </s> <s> Õiglust – kui inimene . </s> <s> Näen Bigarti fabritseeritud vallandamiskäsus kuritegu ja vägivalda tema füüsilise abituse vastu . ” </s> </p>
<p> <s> Emerson vaatab neid puhk aega rauge hellitava pilguga . </s> </p>
<p> <s> “ Mis süüdistusse puutub , siis tõelus ei vaja tõestamist : peainseneri nimetatud tervisepuudulikkuse tõttu on tema töös ilmnenud lekked , mis on toonud kontsernile suuri kahjumeid . . . </s> <s> Kuuekümne seitsmendas ruudus paiknevast maa-alusest naftahoidlast on ära valgunud üle miljoni kuupmeetri kõrgeväärtuslikku toornaftat . . . ” </s> </p>
<p> <s> Bigart võpatab ja lausub : </s> </p>
<p> <s> “ Naftahoidla sai rajatud soolalademetesse teie teadmisel ja otsesel käsul . </s> <s> Viimase maaväringu ajal tekkinud lademenihe põhjustas kambrite purunemise ja nafta äravalgumise . . . ” </s> </p>
<p> <s> “ . . . </s> <s> Mis omakorda põhjustas katastroofiastmel loodusereostuse ning uhtis meie pankadest trahvidena ära ligi kaks miljardit ! ” </s> </p>
<p> <s> “ Olen naftainsener , mitte jumal , kes suudaks maaväringuid ära hoida , ” lausub Bigart kõrvale . </s> </p>
<p> <s> “ Kellelegi pole teadmata , ” sekkuvad Käed , “ et Bigarti avastatud maardlad korvavad kogu maailma kahjud , peale . . . ” </s> </p>
<p> <s> “ Nimetage . ” </s> </p>
<p> <s> “ . . . autunde närude juures . ” </s> </p>
<p> <s> “ Al , vaiki ! ” käsib kaeluseni kahvatunud Bigart . </s> </p>
<p> <s> “ EI ! </s> <s> Kui vaikin , siis igavesti . </s> <s> Olgu teiel teada , Emerson , et teie soolalademeist ärajooksnud nafta püüdis Bigart kinni põlengul , ” Käed kisuvad Kiryli vasakpoolsest taskust välja tühja käise ja löövad Emersonile vastu nägu , “ selle käega ! ” </s> </p>
<p> <s> Emerson ei pilguta silmagi : ta suunurk tõuseb kergelt naeratuseks , enne kui lausub : </s> </p>
<p> <s> “ Minu vallandamiskäsk kujutab seega humaanset akti saata invaliid teenitud puhkusele . </s> <s> Olete mõlemad vabad . ” </s> </p>
<p> <s> Emerson läheb jalutades ümarlaua poole . </s> <s> Seisatab jõngalt ning lausub ümber pööramata : </s> </p>
<p> <s> “ Hulman , Pakistani püha ahv . . . </s> <s> Te meeldite mulle , noormees . </s> <s> Teises elus garanteerin teile koha oma paradiisiaia palmiladvas . ” </s> </p>
<p> <s> Bigart ning teda toetavad Käed eemalduvad mööda veripunast vaiprada väljapääsu poole . </s> <s> Uksel Kiryl peatub viivuks nagu veel millelegi lootes . </s> </p>
<p> <s> “ Pagan võtaks , ” ei pea keegi direktoritest vastu , “ kas pole kedagi , kes selle käsu võiks peatada ? ! ” </s> </p>
<p> <s> “ On , ” liigahtavad Erebuse huuled , “ kuid kahjuks ta ei viibi siin . ” </s> </p></div2><div2 type="alaosa"><head> Kutsumuse Teemantpurded – elu säravamad sillad ! </head>
<p> <s> Nad võivad kanda mägesid , võivad variseda ainsast sõnast “ vaba ” . </s> <s> Mida sellega peale hakata , kui tema vabadus on talle ainsal vastuvõetaval kujul õliväljad ! </s> </p>
<p> <s> Peainsener ei mõistnud veel ikka , millest tulenes ta tööandja niivõrd järsk pöörak . </s> <s> Nende isiklikud ja töösuhted olid seni olnud head . </s> <s> Isegi väga head . </s> <s> Emerson hindas Bigartit tehnilise juhtpersonali hulgas kõige enam : maksis talle kõrget palka ning kandis iga arveldusaasta lõpus tema pangaarvele tõhusa summa kontserni painavalt suurest kasumist . </s> <s> Veelgi enam : Emerson võttis ta oma meremaardlate aktsionäriks . . . </s> </p>
<p> <s> . . . mille aktsiad ta nüüd osava tehinguga sundmüügile lasi . </s> </p>
<p> <s> Bigart oli paljas väljast ja tühi seest . </s> <s> Nädalate kaupa ei väljunud ta majatiivast , kus asusid tema kabinet ja eluruumid . </s> </p>
<p> <s> Käed ei lasknud Kiryli juurde kedagi , isegi Didod mitte . </s> </p>
<p> <s> “ Olen ta naine , ta poja ema , pean teadma , mis temaga toimub ! ” </s> </p>
<p> <s> “ Kardan , et ei midagi head . ” </s> </p>
<p> <s> “ Laske ! ” Dido ründas lõpuks ust . </s> </p>
<p> <s> “ Dido . . . ” Bigart ilmus uksele , ei enam elus ega veel surnud . “ Helistati . </s> <s> Meil tuleb majast välja minna . . . </s> <s> Lõpparve teenijatele . . . ” Bigart varises kokku . </s> </p>
<p> <s> Naine taganes , litsus end vastu seina , nagu tahtnuks end sinna kaotada . “ Kutsuge arst . . . </s> <s> Tehke kõik ! ” Dido jooksis , niipalju kui kitsas seelik seda võimaldas , keerdtrepist alla . </s> <s> Rantsatas välisuks , seejärel autouks . . . </s> </p>
<p> <s> . . . ja ta sööstis suurel kiirusel … teadmata kuhu . </s> </p>
<p> <s> “ Halloo , Kiryl kuuleb . . . </s> <s> See oled sina , Odid ! ” </s> </p>
<p> <s> Bigart , olles kaotanud ka oma Abikäed , oskab juba lõuaga hargilt telefonitoru haarata . </s> <s> Ta on oma majas , kabinetis : näeb välja nagu iga uuestisündinu . </s> </p>
<p> <s> “ Jah , isa , mul on nüüd parem . </s> <s> Parim . </s> <s> Sain tööd !!! </s> <s> Kellelt ? </s> <s> Sa ei arva ära : Emersonilt . </s> <s> Ta palus vabandust . </s> <s> Ütles , et uskus hetkeks minu kohta levitatud laimu . </s> <s> Palus mult andeks , ta olevat siiski vaid Tavaline Jumal . . . ” </s> </p>
<p> <s> Kiryl naerab . </s> <s> Odid vaikib reserveeritult . </s> </p>
<p> <s> Juhtus see keskpäevases kõrbes , kus päikese eest varju võis leida vaid maetu . . . </s> </p>
<p> <s> Bigarti džiip oli alustanud tagasisõitu kõrbe kõige nooremalt õliväljalt ( viimase “ purskaja ” ümber oli lühikese ajaga kerkinud tihe puurtornide mets ) kella üheteistkümne paiku . </s> <s> Poolpäeval kuulsid nad kauguses kopterilõginat , mis oli naftapiirkonnas üsna tavaline . </s> <s> Nii Bigart kui ka roolis istuvad Käed ei teinud teraskiili nägemaks . . . </s> </p>
<p> <s> . . . enne kui tiivikute mõõkadetants neist madallennul üle vuhises . </s> <s> Kõik oli mõlemale korraga selge : </s> </p>
<p> <s> “ Tavalise jumala ingel . . . </s> <s> Lendas mu hinge järele ! ” laususid Käed , sülitades kopterile järele . </s> </p>
<p> <s> Et mitte jääda tulejoonele , sõitsid nad edasi vongeldes . </s> </p>
<p> <s> “ Fennekijaht ! ” surus Alois läbi hammaste . </s> </p>
<p> <s> “ Võta kurss gaasihoidlale – seal on valvemeeskond , ” suunas Bigart . </s> </p>
<p> <s> “ Kaugel . </s> <s> Nad taipavad ja avavad tule . ” Käed keerasid järsult rooli : džiip tõusis liivageisreid üles paisates kahele külgmisele rattale , seejärel vastaspoolsele kahele rattale . </s> </p>
<p> <s> Kopter tegi ringmanöövri ; džiibi kohale jõudnud , avanes kopteriuks ning ukseavasse ilmusid maskides mehed , üks neist andis autokummide pihta lühikese valangu . </s> <s> Kuulijada pani liiva džiibi ümber keema . </s> <s> Kopter eemaldus ning asus kaugemal kõrbes uuele ringile . </s> <s> Käed pidurdasid ootamatult auto ning rääkisid kiirukõnel : “ Kirylmalähen . . . </s> <s> Ütlesinsulle “ sina ” – andesta . . . ! ” Bigart püüdis teda peatada : </s> </p>
<p> <s> “ Al . . . </s> <s> Al , neil on keeld mind tappa . </s> <s> Me pääseme mõlemad ! ” </s> </p>
<p> <s> “ Nadtapavadmöödalastes . . . </s> <s> Mismõtetontopeltohvril ! ” </s> </p>
<p> <s> Haakinud vöölt lahti joogiplasku , jätsid Käed selle autoistmele </s> </p>
<p> <s> “ Automaatjuhtonsees , süüdetkeerahammastega . . . </s> <s> Jumalaga , Kiryl ! ” </s> </p>
<p> <s> Bigartit tugevasti emmanud , eemaldusid Käed džiibist . . . </s> </p>
<p> <s> . . . ning jooksid kogu jõust avakõrbe poole . </s> </p>
<p> <s> Sooritanud ringmanöövri , asus kopter varjamatu jahikirega jooksjat jälitama . </s> </p>
<p> <s> Veripunaste soontega halkjasroosast marmorist paleesse on kogunenud maailma õlivägevad , nende briljantides abikaasad ja armukesed . </s> </p>
<p> <s> Naftapoliitika on naljatades paika pandud ; pärast seda . . . minnakse paarides paradiisiaeda , et enne balli patseerida alleedel kirevate lillepeade ja värviliste purskkaevude vahel . </s> </p>
<p> <s> Omaette Palmyrat meenutavate pikkade palmialleede latvades istuvad külaliste lõbustuseks antud etendusest väsinud , kummalisi elusvilju meenutavad ahvid . </s> </p>
<p> <s> “ Hulmanid , ” jagab Tavaline Jumal külalistele teavet , ” paremalt seitsmes – Alois . ” </s> </p>
<p> <s> Peainseneri kaitseks kavandatud naftatööliste streik jäi ootamatult ära . </s> <s> Keegi ei teadnud , mis põhjusel , tänu kellele . </s> </p>
<p> <s> Nonde pühendamatute hulgas oli ka Bigart ise , suuremalt sellepärast kurvastamata . </s> <s> Nii nagu ere valgus järsku nägijaks saanud pimeda silmi . . . </s> </p>
<p> <s> . . . täitis õli nüüdsest jälle ta päevi ning öid . </s> <s> Kiryl oli endaga rahul ja perekonna pärast rahulik : Nikyas võis jätkata õpinguid , Odid muretut vanuripõlve ning Dido taas mängida tennist ning käia võimlemissaalis . </s> </p>
<p> <s> Kiryl Bigarti elu oli rütmis ning näis , et polnud enam väge , mis seda rütmist välja lööks . </s> <s> Ehkki kõrbe eelmäestikke raputasid jälle kord värinad : nõrgad sedapuhku . </s> <s> Igal muul juhul poleks peainsener neid tähelegi pannud . . . </s> </p>
<p> <s> . . . kui eelmäestikuga ei külgneks ulatuslik soolaladestu , millesse rajatud reservuaarides suikus tuhandeid kuupmeetreid toorõli . </s> <s> Bigartil püsis teravalt meeles viimane ökoskandaal . </s> <s> Seda ei tohtinud lasta korduda . </s> </p>
<p> <s> “ Konsulteerin isiklikult Emersoniga . </s> <s> Kui ta teeb korralduse nafta ümberpumpamiseks pealmaahoidlatesse , teatan teile , ” ütles Bigart pumbajaama dispetšerile . </s> <s> Ning lausus hiljuti ametisse võetud uuele Kätepaarile : “ Ferhad , ühenda mind . . . ” </s> </p>
<p> <s> “ Kuulan , sahib ! ” Hindust sekretär , endine turvapealik , soleeris raadiotelefonil . “ Bossi liin ei vasta . ” </s> </p>
<p> <s> “ Võimatu – see töötab ööpäev läbi ! ” Bigart saatis hääle eetrisse . “ Täiesti tumm . </s> <s> Välja lülitatud või rike . ” Hetke pingeliselt mõelnud , lausus ta omaette hämmeldunult : “ Mida pergel see tähendab : iga viivitamine tundub vale – kiirustamine samuti . ” Kuuldavalt andis ta käskluse : “ Ferhad , stardime . . . </s> <s> Lendan ise kohale ! ” </s> </p>
<p> <s> Nad tõusid pumbajaama platvormilt õhku väikeses neljakohalises kopteris . . . </s> </p>
<p> <s> . . . ning maandusid peale tunnipikkust lendu kontserni peakorteri katusplatvormil . </s> <s> Bigart ruttas . </s> <s> Ta seismiline süda tundis maailma vankumist , mis ei olnud maaväring . </s> </p>
<p> <s> Kiirlift viis Kiryli mõne kummalise minutiga allkorrusele , kus asusid bossi tööruumid . </s> <s> Pikad , dramaatilisi peeglipragusid meenutavad koridorid olid tühjad ja vaiksed nagu tavaliselt lõunatunnil , mil õlimasinavärk töötas puhkerežiimil . </s> <s> Vastaka tundega liikus Bigart mööda peakoridori , kus talle andsid teed kummargil koristajad . </s> <s> Jõudnud bossi bürooruumidele eelnevasse ootehalli . . . </s> </p>
<p> <s> . . . sattus ta miniatuursesse ruumioaasi : siin õitsesid agaavid , sulisesid allikad ning hõljus purskkaevude jahutav veepõrm . </s> <s> Kirylile oli kõik see tuttav ; teda kiirustas astuma bossi bürooukse poole ilma muljuvam mure – mure õli pärast . </s> </p>
<p> <s> Ukse juures võttis Bigartit vastu tuttav , lausa tarretavalt tuttav parfüüm . </s> <s> Ta seisatas ning tõstis pikkamisi silmad : ukse kõrval nikeldatud pöördnagis rippus üksainus kuht . . . </s> </p>
<p> <s> Avastus tabas Kiryli kui pikselöök – millele järgnev lahendus mõjus talle toibutavalt . </s> </p>
<p> <s> “ Keeld , mister ! ” ütles purskkaevuveerel kalakesi söötev turvamees . </s> </p>
<p> <s> “ Ka mulle ? ” </s> </p>
<p> <s> “ Mister või kanister – ikkagi keeld ! ” vastas vormis eliitpoiss . </s> <s> Tõusis ning astus , jalad harkis , ukse ette kaitseseisangusse . </s> </p>
<p> <s> “ Kaua Vanal Purskajal läheb ? ” laskus ta kavaldavalt semutoonile . </s> </p>
<p> <s> “ Kuni end tühjaks purskab – tavaliselt paar tundi . ” </s> </p>
<p> <s> “ Kuidas . . . ? ” Edasi Kiryli keel ei kandnud , </s> </p>
<p> <s> “ Kobe . </s> <s> Kulmul sihuke saareke , et. . . et . . . ” </s> </p>
<p> <s> “ . . . t-tahaks Robinson olla . ” </s> </p>
<p> <s> “ Justament ! ” </s> </p>
<p> <s> “ Võtab ta teda tihti ette ? ” </s> </p>
<p> <s> “ Paar korda nädalas . ” </s> </p>
<p> <s> “ Veame kihla : teisipäeval kella kahest , reedel kella viiest , ” ütles teine nagi juurde astudes . </s> </p>
<p> <s> Eliitpoiss oli jahmunud : </s> </p>
<p> <s> “ Kust . . . ? ! ” </s> </p>
<p> <s> “ Ole hea , heida mulle see kuht õlgadele . ” </s> </p>
<p> <s> Turvamees täitis masinlikult teise palve . </s> </p>
<p> <s> “ Kust ma tean ? ” ütles Bigart lahkudes . “ Täna on teisipäev . </s> <s> Ja teine päev peab olema Reede – kui on Saar ja Robinson . ” </s> </p>
<p> <s> Väljas ootas teda džiip , Käed rooli taga . </s> <s> Bigartile autoukse avanud ning puhk aega vaikides sõitnud , küsisid Käed : </s> </p>
<p> <s> “ Kuidas jääb naftaga ? ” </s> </p>
<p> <s> Vastust kuulmata heitis Ferhad pilgu kõrvalistujale näkku . . . </s> </p>
<p> <s> . . . ning võpatas : Bigart näis olevat kurtunud ; ta silmi ja nägu kattis veeloor , mida kuum sõidutuul asjatult üritas kuivatada . </s> </p>
<p> <s> Maja ees džiibi peatanud , avasid Käed Bigartile auto- ning seejärel majaukse . </s> </p>
<p> <s> “ Mister Bigart . . . sahib , ” rääkis Ferhad kohmetult . “ Kas vajate abi ? ” Vastust kuulmata astusid Käed ukselt kõrvale . </s> </p>
<p> <s> Eurooplasest portjee Josephe ruttas jalal vankuvale peremehele vastu , ent näinud tolle liikumatut , otsekui söestunud puidust nägu . . . </s> </p>
<p> <s> . . . tõmbus aupaklikult kõrvale . </s> </p>
<p> <s> Aeglaselt , sügavas eneseunus , läbis Bigart keskpäevapäikesest erevalge trepihalli ( seal võinuks märgata iga väiksematki hõljuvat ehmest , kuid heledat kreeka tikandiga kuhti Bigarti õlgadel ei märganud autojuht ega portjee ) . </s> <s> Ammugi mitte Kiryl ise , kui ta mööda nagisevat , sajandite sarvekandjate sammudest kulunud treppi üles teisele korrusele tõusis , oma kabinetti sisenes ning kirjutuslaua vastas pöördtoolile vajus . </s> </p>
<p> <s> Kaua ta seal oli istunud – hetki . . . aastaid ? </s> </p>
<p> <s> Must kõrbevöö öö läigatas aknasse nagu õli purunenud torujuhtmest ; teenija tuli aknaid sulgema ega märganud samuti heledat kuhti peremehe õlgadelt maha võtta . . . </s> </p>
<p> <s> . . . enne kui tuli Dido , sirutas välja peened tundlikud sõrmed , puudutas oma kuhti – ning enamaks tal söakust ei jätkunud . </s> <s> Põlvili vajunud , näo Kiryli rüppe vaotanud , liikusid ta huuled vaevu nagu surevad liblikad : </s> </p>
<p> <s> “ See kõlab nüüd kui koletu huumor . . . </s> <s> Armastan sind ! </s> <s> Armastasin , kui me veel teineteist ei tundnud , armastan , kui me enam teineteist ei tunne . ” </s> </p>
<p> <s> Kiryl istus sirgelt , kuulas abikaasat tähelepanelikult , näis isegi , et osalevalt . </s> <s> Ent kui Dido tahtis teda emmata . . . </s> </p>
<p> <s> . . . pöördus ta naisest järsult ära . </s> </p>
<p> <s> “ Kiryl , ” karjatas too . “ Sa põlgad mind ! ” Naine taganes seljaga vastu rõduakent : Dido ümber säras kõrbe tähistaevas . </s> <s> Ent “ täheke ” ta kulmul oli kustunud . </s> <s> Järsku vankus ta mehe poole ning ütles leiukalt : </s> </p>
<p> <s> “ Kallis , nagu sa mind ära lükkasid – võid mind ka enda ligi tõmmata ! ” </s> </p>
<p> <s> “ Mul ei ole käsi . </s> <s> Nüüdsest . ” </s> </p>
<p> <s> “ Kiryl ! ” karjatas Dido . “ Räägin sulle kõik : tegin seda armastusest sinu vastu . . . </s> <s> Ma ei suutnud enam ! </s> <s> Ma ei võinud su ihu ja hinge kuivamas näha , kui igast luitest su ümber uhkas õli . . . </s> <s> Andsin järele : hakkasin jälle teisipäeviti “ tennisekordis ” käima ja reedeti “ võimlemas ” . . . ” Dido uhke õlajoon murdus äkitselt nagu liigkandami all . “ Kannata , sa jõuad . </s> <s> Räägin sulle , kunas ja kuidas see algas . . . </s> <s> Kui sa peale seda suudad veel minus oma naist ja poja ema näha ja armastada , siis ma jään . </s> <s> Kui mitte , ma lahkun . ” </s> </p>
<p> <s> Kaksteist aastat tagasi . . . </s> </p>
<p> <s> Dido on aastase Nikyasega kodus . </s> </p>
<p> <s> Kiryl otsib asjatult tööd ; talle öeldakse järjest mitmel naftaväljal ära : </s> </p>
<p> <s> “ Sõitke Käetute riiki – seal on ühekäelised nõutud ! ” </s> </p>
<p> <s> “ Sõitke põrgu – seal on naljamehed oodatud ! ” viskab Bigart vihaselt tagasi . </s> </p>
<p> <s> Koju vanalinna jõudnud , võtab teda rõõmusüli vastu Dido . </s> </p>
<p> <s> “ Kiryl , kallis , sain tööd ! </s> <s> Helistasin kõikjale . . . </s> <s> Ühes haiglas vajati halastajaõde . </s> <s> Nõustusin kohe . </s> <s> Kohale sõites selgus , et oli psühhiaatriahaigla . ” </s> </p>
<p> <s> ( “ Hulluke , kuhu mujale sa pididki tööd saama , ” muigab Dido-vanem . ) </s> </p>
<p> <s> Nii saab Didost Õlilinna hiljutivalminud moodsa vaimuhaigla halastajaõde . </s> <s> Valges tanus , helesinises kitlis verinoor kena kreeklanna võlub kõiki : arstidest patsientideni . </s> </p>
<p> <s> Ühel sajuperioodi ööl ( vihma kallab kui kosest ! ) , mil Dido on vastuvõtuosakonnas valves . . . </s> </p>
<p> <s> . . . tuuakse sisse haruldane haige : öisest mustavast sajuseinast sööstab esile valge limusiin , mida saadavad relvastatud mootorratturid . </s> <s> Sõiduk peatub haiglaukse ees ; sellele tõttavad vastu peaarst , rodu narkoosakonna arste ning sanitarid kanderaamiga sanitarid . </s> <s> ( Otsekui eksalteeritud öölinnud , suruvad end vastu klaasitud fuajeeseina valveõed , nende hulgas Dido . ) </s> </p>
<p> <s> Autouks avaneb , sealt tuleb esile luitunud telliskivi värvi näoga mehemürakas – ilmselt märatsushoos , sest ta käed-jalad on seotud . </s> <s> Otsekohe avatakse patsiendi kohal vihmavarjud , tõstetakse ta kanderaamile , kantakse sisse . </s> <s> Patsient pööritab silmi , sajatab seosetult , püüab seotud jalgadega ümbritsevaid lüüa . </s> <s> Ta kantakse kiiruga personaalpalatisse , uks patsiendi järel sulgub . </s> </p>
<p> <s> Rataslauakest süstla ja ravimpreparaatidega enda ees lükates siseneb sinna hetke pärast Dido . </s> </p>
<p> <s> “ Vaeseke , sa poleks tohtinud sesse loomakoopasse minna ! ” ütleb Bigart järsku sügava valuga . </s> </p>
<p> <s> “ Vaiki , Kiryl ! </s> <s> Ma olin tööl ja peaarst valis just mind . ” </s> </p>
<p> <s> Dido teeb raskesse , punaste harjastega kaetud käsivarde veenisüsti ; Patsient heidab kreeklannale kõõrdpilgu . . . </s> </p>
<p> <s> . . . ja taltub hoobilt . </s> <s> Sulgeb silmad , jääb vagusaks . </s> </p>
<p> <s> “ Näib , et süst sai õige , ” vahetavad arstid repliigi . </s> </p>
<p> <s> Sülg see süst . </s> <s> Õde on õige , ütleb Patsient äkki selgelt . </s> <s> Ja uinub . </s> </p>
<p> <s> Ärgates küsib ta otsekohe Dido järele . </s> <s> Too määratakse Patsiendi palatiõeks . </s> </p>
<p> <s> Sel ajal kui Dido ta juures protseduure toimetab . . . </s> </p>
<p> <s> . . . joob Patsient teda silmadega . </s> <s> Joobub päev-päevalt üha enam . </s> </p>
<p> <s> “ Kaua ta tohib mind piinata – see joobumus viinata ! ” lausub Patsient ühel hetkel laululiselt . </s> <s> Tõmbab süstla veenist välja , viskab selle kõrvale . . . </s> </p>
<p> <s> . . . ja matab virbpeene halastajaõe oma raske keha alla . </s> <s> Kitli all pole Didol muud kui bikiinid ( asume kõrbevööndis ) . </s> <s> Hilbud kui segavad puruks rapsanud , juhib Patsient oma jäiga tsepeliini vääramatult kreeka kaunisse loodusse . </s> </p>
<p> <s> Dido karjub . </s> <s> Ta suu summutab padi . </s> </p>
<p> <s> Didol õnnestub haarata süstal – ta lööb sellega kogu jõust Patsiendile näkku ( nõel murdub ) . </s> </p>
<p> <s> Ilmuvad sanitarid ( ometi on karjet kuuldud ! ) , kaks tursket kuju . </s> </p>
<p> <s> “ Seiske ukse taga ! ” kähvab neile Patsient . “ Mitte kedagi sisse lasta . . . kuni mul on Patsient . ” </s> </p>
<p> <s> Dido kaotab teadvuse . </s> <s> ( Erebus purskab teadvusetusse . ) </s> </p>
<p> <s> Endasse tulnud , heitub Dido Patsiendist eemale . </s> </p>
<p> <s> “ Jäletis . . . jätis ! </s> <s> Kreekas visatakse sihukesed kividega surnuks , ” kähiseb halastajaõde oma puruksrebitud hilpe kitlitaskusse toppides . </s> </p>
<p> <s> “ Panatseya , ” sampsib Patsient , “ sa tegid mu terveks ! ” </s> </p>
<p> <s> “ Katk ! </s> <s> Su kätte kärbub kõik , ” paiskab kreeklanna , surudes end ukse kõrval vastu seina . “ Ära liiguta , ära lähene , Katk ! ” </s> </p>
<p> <s> Dido teeb katset uksest välja tormata – sanitarid heidavad ta tagasi palatisse . </s> </p>
<p> <s> “ Räägin kõigest peaarstile . “ Sanitarid saav . . . ” </s> </p>
<p> <s> “ Räägi mulle , Panatseya , ” katkestab teda Patsient leebelt , “ siin kuulub kõik mulle : peaarst , sanitarid , kogu see Hullukungla . . . </s> <s> See linn , see kõrb , see meri – kogu see magus maailm . </s> <s> Ja sina , Panatseya ! ” </s> </p>
<p> <s> “ Egomaniakk ! ” </s> </p>
<p> <s> “ Mitte sugugi – TavalineJuma1 . ” </s> </p>
<p> <s> Kõik , millest naine rääkis , ei mõjunud Bigartile rohkem , kui juba oli mõjunud . . . </s> </p>
<p> <s> . . . too kreeka tikandiga kuht ootehalli nagis . </s> <s> Ta vaikis . </s> </p>
<p> <s> “ Miks sa vaikid ? </s> <s> Kiryl ! </s> <s> Sa ei või , sest mina ei vaikinud ! ” </s> </p>
<p> <s> Dido nuttis vaikselt , lohutult . </s> <s> Hakkas uuesti rääkima . “ Hirmus , see mis juhtus . . . </s> <s> Hirmsam , et pean seda jätkama . ” Dido põlvitas , otsis pagu mehe rüpest . “ Tema kirg on koletu ! </s> <s> Ta ei peatu millegi ees : võib meid hävitada , tappa ! . . . </s> <s> Kui ma ükskord ei läinud , küsis ta hellutsevalt telefonis , ” Dido õlgu läbis võpatus , “ kas ma sind ja Nikyast väga armastan . ” </s> </p>
<p> <s> Naine tõusis järsult ; ta häälest oli nagu värske tuul läbi puhunud . </s> </p>
<p> <s> “ Kiryl ! </s> <s> Kreeka teede ääres templites olid pühad prostituudid – nad aitasid ihu- ja hingehädas mehi , rändureid . </s> <s> Võtsid nende kehalt väsimuse ja andsid neile usu jätkata teekonda ning jõuda eesmärgile ! ” Dido võttis mehe näo oma käte vahele ning pööras ülespoole . </s> <s> Ta hääles kõlas suure avastuse lummus : “ Kiryl , ma olen püha prostituut – toon oma keha ohvriks armastuse ja õli altarile . ” </s> </p>
<p> <s> “ Armasta . </s> <s> Õlisse ära puutu . ” Bigart ütles seda hellalt ning armutult , nagu kuulutatakse surmaotsuseid tundele . </s> </p>
<p> <s> Oli islami-pühapäev . </s> </p>
<p> <s> Medrese ees valgel väljakul seisid hallides salgakestes koolikasvandikud , nende hulgas Nikyas . </s> </p>
<p> <s> Väljaku keskel asuva solaariumi variosuti näitas hommikutundi . </s> <s> Oaasipõldudelt ja naftaväljadelt tulid lapsevanemad , rõõvad puuvillaehmeste sulamata lumes ja tumedates õlilaikudes . </s> <s> Tõstsid oma ihuviljad kaamelisadulasse ehk roostelööbes autodesse – ja sõit läks koju , mõnepäevasele koolipuhkusele . </s> </p>
<p> <s> Sealt ta tuli : valguskiirena sire , aastaringi õitsev . . . </s> </p>
<p> <s> “ Emmm-aaa ! ” hõiras Nikyas , ja puukingad kaenlas , halatihõlmad lehvakil . . . </s> </p>
<p> <s> . . . pistis paljajalu üle tulise väljaku punuma . </s> </p>
<p> <s> “ Mis mõnus moslemike mulle vastu sirkab ! ” lausus Dido liigutatult ning avas pojale oma emasüle . . . mis lõhnas kannikeste järele ( Nikyas mossitas – vaesrikkad kõrbehõngud olid talle rohkem nina järele kui rikasvaesed parfüümid . ) </s> </p>
<p> <s> “ Sa pidid täna koos isaga tulema . ” </s> </p>
<p> <s> “ Kust sa selle võtsid ? ! ” </s> </p>
<p> <s> Nikyas nihetas õlgu : </s> </p>
<p> <s> “ Kust kõik , mida ei tea . ” </s> </p>
<p> <s> “ Saad siin ülearu targaks . ” </s> </p>
<p> <s> “ Ära muretse , ema . ” </s> </p>
<p> <s> Nad sõitsid kreeka kvartalist seekord läbi , peatumata õigeusukiriku juures , kuhu nad tavaliselt sisse astusid , et süüdata seal peened vahalõhnalised küünlad , mille tulukestes , nagu ütles Dido , hubisesid esivanemate hinged . </s> </p>
<p> <s> Nad kandusid linnast järjest kaugemale , võtsid aina kõrgemale mägikvartali suunas ning peatusid lõpuks tunnelisuu ees , kus juba seisis ridamisi lommitud kõrbenomaadide sõidukeid , kalleid linnakodanike autosid ning suurel hulgal ratsakaameleid ja muuli . </s> </p>
<p> <s> Jätnud autouksed lahti , tõmbas Dido teda läbematult tunneli poole : </s> </p>
<p> <s> “ Lähme , allahilaps . . . ” </s> </p>
<p> <s> “ Kuhu ? ” </s> </p>
<p> <s> “ Tulejumal Ormudi pühamusse ! ” </s> </p>
<p> <s> Valges kostüümis ning araablanna moodi sõlmitud helesinises rätikus Dido ees , värvitu Nikyas kättpidi järel . . . </s> </p>
<p> <s> . . . lasid nad end kanda mustvalgest rahvavoost tunnelisuu poole . </s> </p>
<p> <s> See oli kunagi olnud lääne suunast saabuvate rongide lõppjaam , mis oli rajatud lubjakivimäe idaküljele : krüptjaamast edasi oli tunnel kinni varisenud , mattes enda alla kiirrongikoosseisu – viimased puruksmuljutud vagunid koos igavesti teelolevate reisijatega seisid veel senini rööbasteel . </s> <s> Mälestamaks maaväringuohvreid . . . </s> </p>
<p> <s> . . . sai tunneljaamast tulekummardajate tempel . </s> <s> Hiigelkrüpti keskel , rongiriismetest kuhjatud altaril põles mühinal võimas gaasitungal , heites tontlevaid leegivarje pühamuseintele ning tuhandetele tulelummas seisvatele palvetajatele . </s> <s> Nad tulid siia kokku üle ilma , kõikidelt kontinentidelt . </s> <s> Suur osa neist elas tunneltemplis aastaringi , mõned kogu elu . </s> <s> Sajapealistes , enamasti vaikivates kobarates kügelesid nad kujades ja niššides otsekui ühislaudsed ; nagu nende tiivulised teisikud . . . </s> </p>
<p> <s> . . . lendkoerad tunneli kõrge võlvlae all . </s> <s> ( Neid oli seal miljoneid - paksus müselevas kihis . ) </s> </p>
<p> <s> Tunneltempli sissepääsust alates palistasid seinaveeri sandid ja kerjused . </s> <s> Sõjast , leeprast , haidest hakitud inimjäänused , kelle talumatult kõnekas pilk ei palunud , vaid vannutas . </s> </p>
<p> <s> Ükski ei saanud neist annetamata mööduda , ilma et see teda painava unenäona läbi elu ei jälitaks . </s> <s> ( Huvireisijad andsid ära kõik : oma raha , kellad , kaamerad , ehted . ) </s> </p>
<p> <s> Dido ja Nikyas polnud erandid : läbinud selle lõputuna tunduva traagilise kadalipu , polnud Didol enam kõrvarõngaid , käekella ega emapärandina saadud eriti kallist käevõru . </s> <s> ( Samose hõbeseppade härmõrna mustriga töö kukkus kohutavalt vigastatud noorukist haiohvri rüppe . ) </s> </p>
<p> <s> Nikyasele jäid vaid ta nimi , väljapööratud taskud ja ahistav nutukramp , mis sulges pisarad , kuid vallandas valu . </s> </p>
<p> <s> “ Lähme . . . </s> <s> Nüüd on kergem minna ! ” ütles Dido peaheitega : ühes ehetega näis ta olevat vabanenud mingist sisimast , teda ängistavaist taagast . . . </s> </p>
<p> <s> . . . mis Nikyasele jäi tundmata , kuid ei jäänud märkamata . </s> </p>
<p> <s> Tunneltemplisse kogunenud tuhandete palverändurite palvehääle sumbutas osaliselt gaasitungla suhin , mistõttu see kuuldus mingi üleilmse ühendsosinana . </s> <s> Peale altari näis tungla ümber kuhjatud vaguniriismetel olevat veel teinegi ülesanne : hoida transsilangenud palvetajad tõmbetuules heitlevatest leekidest eemale . </s> <s> Ent fanaatikutest usklikke ei suutnud kinni pidada keegi ega miski : Ormudi jüngrite tagant upitatud , ronisid nad sadadena üles roostes rongiriismetele , kukkusid end nende vahel vigaseks , ent tagant turmas üha uusi meeletuid . . . </s> </p>
<p> <s> . . . kes pidid saama karistada : mille eest , ei teadnud keegi . “ Emmm-aaa ! ” hüüatas järsku hallis halatis poiss , klammerdudes valges kostüümis naise jalasäärde . . . </s> </p>
<p> <s> . . . kes koos ekstaasis usklikega mööda hambulisi vaguniplekke üles tule poole ronis . </s> <s> Dido võpatas ning libises valge seelikuga mööda tahmast vagunikülge tagasi poja juurde . </s> </p>
<p> <s> Vagunikülje kõrvaleväänatud plekksildil seisis : </s> </p>
<p> <s> Euroekspre . . . </s> </p>
<p> <s> “ Sa ei jõudnud rongile ! ” nähvas Nikyas . </s> </p>
<p> <s> “ Kahju . . . </s> <s> Mul oli pilet , ” vastas Dido , pilk lummatult mühaval tulel . </s> </p>
<p> <s> Inglise setelmendi poole sõitsid nad mõnda aega vaikides . </s> </p>
<p> <s> Dido valge kostüüm ja õlgadele libisenud pearätt olid kirjatud õlistest tahmatätardest , millele ta ei pööranud tähelepanu . . . </s> </p>
<p> <s> . . . nagu ka käiguvahetamisele . </s> </p>
<p> <s> “ Vaheta käiku . . . </s> <s> Miks sa ei vaheta käiku ! ” kärtsus Nikyas raskelt vedavale autole kaasa tundes . </s> </p>
<p> <s> “ Nii ? ” ütles süüvest ülesvõpatanud Dido . </s> </p>
<p> <s> Nikyas noogutas . </s> </p>
<p> <s> “ Jäin mõttes kuhugi kinni . . . ” </s> </p>
<p> <s> “ Kuhu ? ” </s> </p>
<p> <s> “ On selliseid kohti , nagu purunenud pudelis , kus kaela pool on kitsas , aga põhja pool , ” juht vahetas kiirelt käigu , “ ei ole midagi . ” </s> </p>
<p> <s> “ Sinna pole ka asja . ” </s> </p>
<p> <s> “ Kuidas kunagi , ” kostis naine , kui poiss seda enam ei oodanud . </s> </p>
<p> <s> Nad peatusid ( Nikyas nägi juba ammu , kuspoole nad koosi hoiavad ) vanalinnas , vanaisa kodu ees . </s> <s> Dido libistas pilgu üle kella ja lausus , kuskil juba ära olles : </s> </p>
<p> <s> “ Veeda see pühapäev veel Odidi juures – järgmisel tuled koju . . . </s> </p>
<p> <s> Ja siis kindlasti sõidab isa sulle järele . ” </s> </p>
<p> <s> Dido suudles autost väljalipsavat poega hilinedes . . . </s> </p>
<p> <s> . . . ja nii jäigi see suudlus punaka kustumatu jäljena igaveseks õhku . </s> </p>
<p> <s> Fatima keel on nagu muulapiits – mitmeharuline : </s> </p>
<p> <s> “ Vana koin ! </s> <s> Kellatollutaja ! </s> <s> Töllermunn ! ” </s> </p>
<p> <s> See kostabära tagaaeda . . . </s> </p>
<p> <s> . . . kus Odid ja Nikyas mandariine maha võtavad . </s> <s> ( Pika bambuskepi otsas on konksnuga ja kott – Odid tõmbab konksnoaga mandariinil , nagu ta ütleb , “ kukla tagant ” läbi , vili potsatab kotti . </s> <s> Kui kotttäis saab , kallab ta selle tühjaks poisi ette , kes viljad ettevaatlikult kui vastkoorunud tibud kandekorvi laob . ) </s> </p>
<p> <s> “ Kuulsid ? ” küsib Odid üle õla , tööd katkestamata . “ Kui ma kohe ei lähe , saame mõne viivuga targemaks kui pikal eluaal . ” </s> </p>
<p> <s> Odid sülitab , lükkab vildist pottmütsi silmile ja kaob majja . </s> </p>
<p> <s> Nikyas , kellele enesega-mäng on lemmikajaviide , jätkab majast kostvat tüli ja vadi kuulmata oma tegevust . </s> <s> Ent peagi on korv mandariinidest tulvil ning temagi astub maja poole . </s> <s> Võreaknast möödudes ei pea ta vastu kiusatusele , tõuseb varvukile ja kiikab üle aknalaua sisse : </s> </p>
<p> <s> Ikka veel nooruslik , kõrge rinnaga Fatima troonib oma “ mošeekuplite ” kohal . . . </s> </p>
<p> <s> . . . ja lõhub raudkangiga magamistoa seina . </s> </p>
<p> <s> “ Kõluvili su pea ! </s> <s> Ilmilusa peegle müürsid kinni , vana . . . ” </s> </p>
<p> <s> “ Pese suud , kui ütled – poisike väljas kuuleb . ” </s> </p>
<p> <s> “ Mis sul harus oli ? ! ” </s> </p>
<p> <s> “ Majas peegleid liiga , mõtlesin . ” </s> </p>
<p> <s> “ Mõtlesid !! </s> <s> Kui maavärink poleks seina ragu löönd , poleks teand , et sa mõtled , ” sähvib Fatima keelega ja murendab kangiga seinast välja viimaseid telliseid . . . </s> </p>
<p> <s> . . . mida Odid väljaviimiseks sinnasamasse seina äärde laob . </s> </p>
<p> <s> Viimane tellis – ning kang Fatima äkknõrkenud kätest kukub maha . </s> </p>
<p> <s> “ Allahi ime . . . </s> <s> Vaskpeegel ! ” Fatima häilib peeglit käisega . “ Puhas kui paradiisitiik ! ” </s> </p>
<p> <s> Katnud silmad käega kinni , seisab Odid liikumatult peegli ees . </s> </p>
<p> <s> “ Tahaks näha ! </s> <s> Ei näe ! ” kipitsevad Nikyase silmad peegli järele … </s> </p>
<p> <s> . . . ent ükskõik kuidas ta ka ei küünitaks , peegliga sein tema positsioonilt ei paista . </s> </p>
<p> <s> Peeglisse pilk heita õnnestub Nikyasel alles südaööl , kui oma keelepiitsa seemisesse pannud Fatima ja vermetes Odid lõpuks magama on jäänud . </s> </p>
<p> <s> Nikyas rullib end võrkvoodist põrandale , hiilib läbi võõrastetoa ja vahekoridori kambrisse . . . </s> </p>
<p> <s> . . . kus magavad vanad : Fatima , kes kardab skorpione ja mürgiseid sisalikke , on iga voodijala alla asetanud veega pesukausi . </s> <s> Ning kartmatu Odid , kes magab põrandale laotatud kaamelivildil . </s> </p>
<p> <s> Seisatanud viivu uksel , nende rahusat hingamist kuulatanud , liigub Nikyas paljajalu üle jaheda kivipõranda peegelseina suunas . . . </s> </p>
<p> <s> . . . ning peatub järsku oma südamelöökidest kurdistunult vaskpeegli ees . </s> <s> See on tõepoolest sile , ainsagi kriimuta ; tõmbab allikaneeluna endasse kuuvalgust ja peegeldab seda heldelt tagasi . </s> <s> Ta näeb vaskpeeglis ähmaselt valges rõõvas poisikest , ja taipab kohe , et see on tema . </s> <s> Ent siis äkki . . . </s> </p>
<p> <s> . . . läheneb peeglisügavusest , väga kaugelt , hele naisekuju . </s> <s> Nikyas sulgeb sõrmenukkidega suu , et sealt ei lipsaks välja häält , ning püüab lähenejas selgusele jõuda : </s> </p>
<p> <s> “ Vanaema Di . . . </s> <s> Ei mitte – ema Dido ! ” </s> </p>
<p> <s> Dido , seljas toosama valge kostüüm , helesinine rätik õlgadel , jääb seisma peegli keskele , paari sammu sügavusse . </s> <s> Ta nägu on kuuvalguses kaame , kuid lahke . </s> <s> Siis valguvad ta heledad riided – rätikust peale – pikkamisi tumedaks : </s> </p>
<p> <s> vari katab Dido õlad ja rinna </s> </p>
<p> <s> vari valgub edasi pihale </s> </p>
<p> <s> vari mähib endasse puusad , põlved , sääred </s> </p>
<p> <s> Dido seisab hetke üleni varjus , tõstab aegamisi käe juuste juurde – ja siis äkki . . . </s> </p>
<p> <s> . . . lahvatavad ta küljest erepunased protuberantsid , mis kosuvad kiirest , i nagu lõõmutaks neid tuul . </s> </p>
<p> <s> “ Tuli ! ” litsub Nikyas sõrmenukkide vahelt . </s> <s> Ning variseb põrandale – pehmelt , helitult nagu kuht varnast . </s> </p>
<p> <s> Karjused tõid ta söestunud keha õliväljale . </s> <s> Valgesse hõlsti mähitult , telgivaiadest meisterdatud kanderaamil . </s> </p>
<p> <s> Vahetuseülem Vasil Lis lähemalt puurtornilt tuli alla , vaatas põlenu üle , lausus endamisi : </s> </p>
<p> <s> “ Autodafee . ” </s> </p>
<p> <s> “ Auto , ” nokutasid karjused läbisegi , “ jätsib meie teele , dafee tõid siia ! ” </s> </p>
<p> <s> “ Miks ? ” </s> </p>
<p> <s> “ Rattad temal sügav liivas . . . </s> <s> Raud raske , meid vähe oleb . ” ( Karjuseid oli kolm . ) </s> </p>
<p> <s> “ Peainsener ! ” kostsid tööliste hulgast hääled . </s> </p>
<p> <s> Prožektoritest valgustatud vagunmajakeste poolt , tekk õlgadel , lähenes erksa unega Bigart . . . </s> </p>
<p> <s> ( Viimasel poolaastal viibib Kiryl kodus veelgi harvem . </s> <s> Seilab puurimislaevadega avamerel , töötab mõnel kaugemal platvormil või kõrbes õliväljal . </s> <s> Elab õlitöölistega samades karmides tingimustes , sööb koos nendega väliköögi lihtsat , tema haavandeis maole rasket toitu . </s> <s> Kiryl kannatab ja talub valu , mis on seda suurem , mida kaugemal kodust viibib . “ Parem olla oma kaugel kui võõras lähedal , ” kinnistub temas pikkamisi teadmine . ) </s> </p>
<p> <s> “ Mis juhtus ? ” küsis Bigart vahetuseülemalt . </s> </p>
<p> <s> “ Keegi kõrbest . </s> <s> Põlend . </s> <s> Karjused leidsid . ” </s> </p>
<p> <s> “ Kust ? ” </s> </p>
<p> <s> “ Üheksandast ruudust , valveta tankla lähedalt . ” </s> </p>
<p> <s> “ Rääkige , ” pöördus Bigart karjuste poole , “ Sina ! ” osutas ta nende hulgas vanemale . </s> </p>
<p> <s> “ Ahmet , ” ütles too kummardades , “ Abu al-Alik han . . . ” </s> </p>
<p> <s> “ Täisnime ütled politseile , ” katkestas teda peainsener . “ Mulle räägi lühidalt : mis juhtus ? ” </s> </p>
<p> <s> “ Kuuleb , bei , ” vastas Ahmet kummardades . “ Meie õhtul kitsekarja kodu ajab . . . </s> <s> Jussuf , mina , Kamil . </s> <s> Tankla paagi juures näeb – tühi auto seisab . </s> <s> Liiv ümberringi õli täis oleb . </s> <s> Meie õli jälgi mööda kõrbe läheb – seal tema süsi must lamab . . . ” </s> </p>
<p> <s> Ahmet vaikis , karjused langetasid pea . </s> </p>
<p> <s> “ Rahu talle , ” ütles Bigart . </s> <s> Ning andnud radistile käsu teatada kõrbeleiust , kuhu vaja . . . </s> </p>
<p> <s> . . . pöördus , et lahkuda . </s> <s> Mõned sammud astunud , kostis ta selja taga noorema karjuse tõtlik hääl : </s> </p>
<p> <s> “ Ma kirjutas üles auto number , see oleb . . . ” Jussuf luges burnusehõlmalt maha autonumbri . </s> </p>
<p> <s> Bigart astus veel mõned sammud vagunmajakese poole , nagu vajaks temas miski settimist . . . </s> </p>
<p> <s> . . . ning tuli aeglasel sammul tagasi . </s> <s> Käed eraldusid meestesummast ja astusid talle abivalmilt vastu . </s> </p>
<p> <s> “ Ferhad , näita mulle ta nägu . ” </s> </p>
<p> <s> Käed – nagu pööranuks nad õhkkergelt lehte – heitsid palakasiilu põlenu näolt kõrvale ning vaatasid küsivalt üles . </s> <s> Bigarti liivatolmust ja higist põletikulised silmad seisid vastamisi öise kõrbe musta lõputusega , mille kohal säras horisondiga ühtiv tähistaevas – sealt ammutas ta jõu , et pöörata pilk alla : eredamalt , visamalt kui tähed ülal . . . </s> </p>
<p> . . . . <s> siras too Täheke all . </s> </p>
<p> <s> Varasel jahedal hommikutunnil , kui tõusupäike juba kuldab luidete harju . . . </s> </p>
<p> <s> . . . sõidavad uues , hea läbivusega džiibis avakõrbe suunas kaks meest . </s> <s> Rooli taga istuv mees on kogukas , punetav – kõrvalistuv kõhn , varjutaoline . </s> <s> Seljas on neil nõelasilmast tulnud mustad ülikonnad , peas ülikonnaga ühes toonis mustad silindrid . </s> <s> ( Uskumatu , kuid fakt . ) </s> </p>
<p> <s> Suurema jao teekonnast paistavad nad selja poolt ; kui eest , siis äratundmatust kaugusest . </s> </p>
<p> <s> Ka sõnad ega hääletoon ei too nende kohta selgust – nende suud on kui vaikimisvande all kinni . </s> </p>
<p> <s> Lõpuks muutub ihuv vaikus kogukale mehele talumatuks : ta lööb oma punakarvaste käelamikutega vastu rooli ning pöördub kõrvalistuja poole : </s> </p>
<p> <s> EREBUS : Miks pidin just mina sulle autojuhiks tulema ? ! </s> </p>
<p> <s> KIRYL : Ta viimases soovis seisis nii üleval . </s> <s> ( Bigart astub vestlusse ilmse vastumeelsusega . ) </s> </p>
<p> <s> EREBUS ( vahetanud rabedalt käigu ) : Lugesin – mustvalgel ! </s> <s> Aga aimad sa , miks ? </s> </p>
<p> <s> KIRYL : Ei . </s> <s> ( Istub sirgelt . </s> <s> Vaatab otse kasteaurangust looritatud kõrbekaugusse . ) </s> </p>
<p> <s> Emersoni käed roolil muutuvad ebakindlaks , võimalik , et mees kannatab . </s> </p>
<p> <s> EREBUS ( järsult kiirust lisades ) : Hakkame peale ! </s> </p>
<p> <s> KIRYL ( nurkub jõngalt ettepoole ) : Ei veel . . . </s> </p>
<p> <s> EREBUS : Mida ootame ? </s> </p>
<p> <s> KIRYL : Tuult . </s> </p>
<p> <s> EREBUS : Kui seda ei tule – jäävad siis matused ära ? </s> </p>
<p> <s> KIRYL : Ei . </s> </p>
<p> <s> EREBUS ( äkki siiralt , üleelavalt ) : Miks ta seda tahtis , et ta tuhk kõrbesse külvataks ? ! </s> </p>
<p> <s> KIRYL : Õlikõrbesse . </s> </p>
<p> <s> EREBUS : Seda polnud üleval – ta kiri on mul peas ! </s> <s> Selle mõtlesid sa ise välja . . . </s> <s> ( Karjub . ) </s> <s> Sina ajasid ta tulle . </s> <s> Sina ! </s> <s> Sina ! </s> <s> Sin-aaa ! </s> <s> ( Erebus raputab raevukalt rooli . </s> <s> Rahunedes hakkab lurinal nutma . ) </s> </p>
<p> <s> KIRYL : Meie mõlemad . </s> </p>
<p> <s> Mehed vaikivad , olles teineteisest ära pöördunud . </s> <s> Džiip sõidab omapead . </s> <s> Luiteharjade tagant , nagu verise peaga karavaniröövel , tõuseb kõrbepäike . </s> <s> Öise jaheduse ja algava päeva piiritl tõuseb tugev tuul . </s> </p>
<p> <s> EREBUS ( endiselt ärapöördunult ) : Tuul , Kiryl . . . </s> <s> ( Sirutab käe . ) </s> <s> Kus taskus ta sul on ? </s> <s> ( Pöördub käele järele – võpatab läbi kere . ) </s> </p>
<p> <s> Bigart seisab džiibis püsti : ta vasakus käes ( Emerson näeb seda selgesti ! ) on must kooniline urn , kust pikkamisi soriseb välja tuhk – ning hajub tuuleperi kõrbesse . </s> </p>
<p> <s> EREBUS ( omaette ) : Silmapett . . . </s> <s> M i r a a ž ! </s> </p>
<p> <s> Kui viimane põrm on kõrbetuulde külvatud . . . </s> </p>
<p> <s> . . . heidab Bigart tühja kooni talle järele . </s> <s> Džiip eemaldub ; must tuhaurn kõrbe kollasel põhjal jääb järjest väiksemaks , kuni kaugus kustutab ta sootuks . </s> <s> Pärast sedavõrd väsitavat pingutust vajub Bigart jõuetult istmele . </s> <s> Ta huuled on lõhkenud , verilihal , kurk kirvendab janust . </s> <s> Kiryl sirutab käe , et võtta joogiplasku . . . </s> </p>
<p> <s> . . . kuid tal pole enam käega sidet . </s> </p>
<p> <s> Emerson peatab džiibi , võtab plasku ning lähendab selle kaaslase huultele . </s> </p>
<p> <s> EREBUS ( kõrvale vaadates ) : Joo , Kiryl ! </s> </p>
<p> <s> Bigart joob ahnelt : vesi jookseb suu kõrvalt üle leinaülikonna . . . </s> </p>
<p> <s> . . . mis mõlema mehe seljas on vahetanud värvi – need on nüüd tolmhallid . </s> </p>
<p> <s> Joonud , naaldub Bigart hingeldades istme seljatoele . </s> </p>
<p> <s> KIRYL : Tänan ! </s> </p>
<p> <s> EREBUS ( väärutab pead ) : Ära tee seda , Kiryl . . . </s> <s> Ära täna mind ! </s> <s> ( Mõrane naeratus näol , avab ta kaaslasele džiibiukse . ) </s> <s> Lähme , Kiryl , surnuaiale . </s> </p>
<p> <s> Emerson hakkab ees minema . </s> <s> Bigart järgneb talle sõnalausumata . . . </s> <s> Lähenevad suure pingutusega kõrgele luitele – Emerson aitab seejuures Bigartit – , tõusevad luiteharjale , kust paistab lõputu lainjas kõrbelage . </s> </p>
<p> <s> EREBUS : Kui suur surnuaed ! </s> <s> ( Rehmab silindri peast , viskab eemale . ) </s> </p>
<p> <s> ( Silinder veereb luitenõlvast alla . ) </s> </p>
<p> <s> KIRYL : Lõputu . . . </s> <s> Siis surm ei saa olla lõplik ! </s> <s> ( Libistab silindri peast . ) </s> </p>
<p> <s> Emerson heidab seljast leinakuue , võtab selle taskust läikiva metalleseme , vajub Bigarti ette põlvili , hoides püstolitoru oma meelekohal . </s> </p>
<p> <s> EREBUS : Nüüd sa tead , miks ta määras sulle autojuhiks minu . . . </s> <s> Ta usaldas mu sinu kohtu kätte , Kiryl . </s> <s> Ütle otsus , ma viin selle täide ! </s> </p>
<p> <s> KIRYL : Ära looda . </s> <s> Sa lõped oma elu kätte – vingerdades nagu madu . </s> </p>
<p> <s> Bigart pöörab Emersonile järsult selja ja hakkab minema mööda luiteharja päevatõusu poole . </s> </p>
<p> <s> EREBUS ( poetab püstoli maha ) : Kiryl . . . </s> <s> ( Ajab end vaevaliselt püsti . ) </s> <s> Kuhu sa mõtled minna ? </s> </p>
<p> <s> Bigart ei vasta . </s> <s> Jätkab jõudsal , eesmärgikal sammul rändu avakõrbe suunas . </s> </p>
<p> <s> EREBUS : Kiryl . . . ( vangub mõned sammud lahkujale järele . ) </s> <s> Oled sa segi läinud ! </s> <s> Linna on oma viiskümmend miili . . . </s> <s> Lähimasse oaasi nelikümmend . </s> <s> Ilma veeta . . . </s> <s> Keskpäev pea kohal ! </s> <s> ( Lisab paksus liivas suhmates sammu . </s> <s> Jõuab Bigartile hingeldades järele . ) </s> <s> Kiryl , p-pea . . . </s> <s> ( Haarab teisel õlast . ) </s> <s> Mind . . . </s> <s> Mind määras ta su autojuhiks ! </s> </p>
<p> <s> KIRYL : Siiasõiduks – tagasi mitte . </s> <s> ( Vabastab õla , jätkab teed . ) </s> </p>
<p> <s> EREBUS ( suhmab raskelt teise kõrval ) . </s> <s> Kiryl , mõtle pojale , isale . . . </s> <s> ( Leiukalt . ) </s> <s> Mõtle õlile ! </s> </p>
<p> <s> Emerson püüab Bigartit peatada veel mitmel korral . </s> <s> Tagajärjetult . </s> </p>
<p> <s> Lõpuks läheneb kaugusest üks meestest – Emerson . </s> <s> Pooljoostes , aina kukkudes ja tõustes . </s> <s> Jõuab hingeldades džiibi juurde , käivitab auto , kihutab alles kinnituiskamata jälgi pidi tagasi Õlilinna poole . </s> <s> Räägib sõidul raadiotelefoni . </s> </p>
<p> <s> EREBUS : Ferhad . . . </s> <s> Kuula mind : kaotad silbi – kaotad pea ! </s> <s> Kopterisse , tõused kohe ! </s> <s> Bigart kõrbes üksi , ilma veeta . . . </s> <s> Nõrk , lõunani peab vastu . . . ! </s> <s> Asukoht ? </s> <s> Kust kurat ma ( naerab rabedalt ) , Tavaline Jumal , seda tean ! </s> </p>
<p> <s> Ökoloogilise monitooringu seiregrupp . . . </s> </p>
<p> <s> . . . lendab liivasuuskadega biplaaniga üle kõrbelageda . </s> <s> Paremale jääb erodeerunud , vadidest uurendatud mäepeenar , vasemale klibukõrbeala . </s> <s> Sealt edasi algab kollaseid luitelaineid veeretav lõputu liivameri . </s> <s> Kuna lennukitiibade all paraku naftavälju ei paista , lubab monitooringurühm endale mõne minuti puhkust . </s> </p>
<p> <s> Seiregrupi noorim , praktikant , istub üksinda peilimisseadme juures ning jälgib võlutult kõrbemaastikku , mille müstilised keeritsad haaravad kaasa seisvamagi kujutlusvõime . </s> <s> Järsku ta võpatab . . . </s> </p>
<p> <s> PRAKTIKANT : Üksik mees all , must ülikond seljas , silinder peas ! </s> </p>
<p> <s> GRUPIÜLEM : Jobu , all on Taarimi kõrb . . . </s> <s> Mitte Victoria Street . </s> </p>
<p> <s> Kogu monitooringugrupp ja lendurid pahvatavad naerma . </s> <s> Lennuk kaugeneb , lahustudes hämuses kõrbetaevas . </s> <s> Lennuki asemel tiirleb õhus raisakotkas . </s> </p>
<p> <s> Valgusaega oli jäänud vaid pool tundi . . . </s> </p>
<p> <s> . . . kui Ferhad ta lõpuks avastas . </s> <s> Raisakotkaste järgi ( isalinnule oli vahepeal ilmunud paariline ) , keda ta kopteri kursil , üsna kaugel kõrbes kohtas . </s> <s> Kotkad põikasid metall-linnu tiivikute eest ära , ent kui Ferhad kopteri maandas . . . </s> </p>
<p> <s> . . . laskusid linnud taas oma saagile . </s> <s> Kiskunud jooksul nahktagi seljast , pööritas Ferhad kuhti pea kohal . </s> <s> Raisakotkaid see ei kohutanud ; tiibu laiali ajades karglesid nad sõjakalt kluksudes inimesele vastu . </s> <s> Üks neist surus oma masendavad küünised näo kaitseks tõstetud Farhadi käsivarde , teine ta vasemasse õlga . </s> <s> Kõvera noka tõttu ei saanud nad talle sügavaid haavu lüüa , üksnes ratkusid mehe nahka ja lihaseid . . . </s> </p>
<p> <s> . . . kuni Ferhadile aitas . </s> <s> Keeranud agressiivsemal raisakotkal kaela kahekorra , rõhus ta teise röövlinnu põlvega liiva ja tappis tolle seal noaga . </s> </p>
<p> <s> Lõhkirapitud ja verine , tegid Käed need mõnikümmend sammu , mis teda Bigartist lahutasid . </s> <s> ( Too oli kukkudes kaotanud silindri ning kuue päikesekiirte kaitseks üle pea vedanud . ) </s> <s> Pilt oli masendav , ehkki maaliline : raisakotkad olid mehe sääred , reied ja selja luuvalgeni paljaks rehitsenud . </s> <s> Liiv ohvri ümber ruskas ning oli täis riideribasid . </s> </p>
<p> <s> Käed tõmbasid inimjäänused liivast üles tagile ning lohistasid kopteri juurde . </s> <s> Bigarti seljale ja jalgadele haavaplaastrid pannud ning toibutava süsti teinud . . . </s> </p>
<p> <s> . . . tõstsid Käed lapskerge keha üles ja kandsid kopterisse . </s> </p>
<p> <s> Inimene sureb ühelainsal ja viimasel korral . </s> <s> Kõikidel eelmistel surmajuhtudel jääb ta elama . </s> </p>
<p> <s> Bigartile transplanteeritakse uued sääre- ja seljalihased . </s> <s> Vähem kui kuu möödudes – lihased veel haavaliimist jäigad , mähised peal – lahkub patsient Bigart ühel varahommikul omavoliliselt kliinikust . . . </s> </p>
<p> <s> . . . ning ilmub välja Õlimerel , väikesel kaljusaarel , kus rasketes looduslikes tingimustes läbiti perspektiivikaks prognoositud puuraugu viimaseid meetreid . </s> </p>
<p> <s> Käteta inseneri müüt ( uskumatu tõelus ) levib aegapidi kõikidele õliväljadele maal ja merel . </s> <s> Õlitöölised eristavad teda kaugelt keha kontuuride järgi . . . </s> </p>
<p> <s> . . . nagu astronaudid tundmatuid planeete , meremehed võõraid laevu ja mungad viirukisuitsus budasid . </s> </p>
<p> <s> Kolleegid-õliinsenerid hüüavad teda Nafta-Kamikazeks . </s> </p>
<p> <s> Paiksed kõrbeelanikud , nagu kõik degenerandid , pelgavad teda kui paha vaimu , ning kartes deemonit nimetada , hüüavad teda oma keeles “ Äraparemnimeta ” . </s> </p>
<p> <s> Araablased-nomaadid , truud kõrbetuultele ja kuumadele kaugustele , hüüavad teda </s> </p>
<p> <s> “ Tiibadetalindkeslendab . ” </s> </p></div2><div2 type="alaosa"><head> Maoravitseja Marab ehk ofiolaatria ja tema preester </head>
<p> <s> Fatima keel oli nagu muulapiits – mitmeharuline ( kuuldud , kuid ka kordamisel valus ) : </s> </p>
<p> <s> “ Vana koin . . . ” Jne </s> </p>
<p> <s> Nikyas ja Odid , kes valmistusid koormakaamelitega just õuest lahkuma . . . </s> </p>
<p> <s> . . . vaatasid teineteisele otsa ning lasid ohelikupiud käest . </s> </p>
<p> <s> “ Tubli naine on maaväringut väärt ! ” ütles Odid optimistlikult , lükkas vildist koorikmütsi silmadele ja oli minemas . . . ent jäi kõhkvele ja tõmbas poisi kaasa . “ Kui sa , Nikyas , tuleks õige ühes , mulle võib kaitset vaja minna . ” </s> </p>
<p> <s> Nad pöördusid tagasi meeldivalt jahedasse majja , kus polnud vaibunud veel nende sammude kaja ega kustunud teelevalmistumisjäljed . </s> <s> Fatima hääl oli kostnud magamiskambrist – ja seal nad nüüd kolmekesi seisid vaskpeegli ees . . . </s> </p>
<p> <s> . . . mis oli üle öö kattunud sajandite raske rohelise halega . </s> </p>
<p> <s> “ Miss sssa ütled ssselle kohta ? ” sisistas Fatima . </s> </p>
<p> <s> “ Tuleb kivid seina tagasi laduda , ” ütles Odid ja võttis mütsi miskipärast peast . </s> </p>
<p> <s> Mehed asusid teele vahivara , kui kõrgkuuma aeg näis olevat alles kaugel . . . </s> </p>
<p> <s> . . . tegelikult aga tundsid nad juba ta tulist hingust oma kuklal . </s> <s> Riides olid vanamees ja poiss nagu tavalised kõrberändurid : kandadeni küündivas luitunud burnuses , mida kõnnil sai üles kinnitada . </s> <s> Ning ümber pea ja kaela mähitud berberi rätis , mida võis mõne lihtsa sõlmega kohandada nii soojenduseks jahedal ööl kui ka kaitseks päevase päikselõõsa ja tolmu eest . </s> </p>
<p> <s> Nikyas astus nobedalt ees , Odid ühe ratsa- ja kahe koormakaameliga järel . </s> <s> Kõrbelaevad olid lastitud kolmepäevaseks retkeks proviandi , joogiveelähkritega ning . . . õlikanistritega . </s> </p>
<p> <s> “ Kui olete teel naftapuurtornidele – siis võtke nafta ühes ! ” nuhtles Odid neid karmi naljaga nagu enesepiitsutaja . </s> </p>
<p> <s> ( Tõsi : nad olid teel ühe kaugel kõrbes paikneva mahajäetud puurtorni juurde . </s> <s> Õigemini polnud seda kasutusele võetudki , kuna hinnangupuurauk nelikümmend aastat tagasi oli näidanud , et maardla ei ole tööstuslikult tulus . </s> <s> Puurtorn , selle juurde rajatud kompressorjaam ning torujuhtmestik kanti kahjutoovate hulka . </s> <s> Noorele insenerile Odid Bigartile , kellele see oli esimene puurauk , tehti noomitus liigse uljutsemise pärast ning viidi mõneks ajaks üle õlipluuside , st lihtsate naftatööliste hulka . </s> <s> Ent kindel usk ja lootus , et maapõues peituvad ammendamatud vedelkullavarud , jäid noormehe hinge . . . </s> </p>
<p> <s> . . . ja seda jätkus kogu eluks . ) </s> </p>
<p> <s> “ Nooruspuurtorn. . . unelmateõli . . . ” sampsis hallpäine Odid omaette . </s> </p>
<p> <s> Seda alati , kui nad olid minemas kõrbesse , kaamelid köötsus raske lasti all , mis oli võõra silma eest hoolikalt palakatesse mässitud . </s> <s> Teineteise ees neil saladusi polnud : nad olid nõuks võtnud Odidi Nooruspuuraugust – mis sest , et kadudega – Unelmateõli lõpuks üles tuua . </s> <s> Kaevasid puurtorni liivahangest välja . </s> <s> Remontisid kompressorjaama ning diiselmootori ( vabastasid aastakümnete liikumatusest kinnipaakunud kolvid , puhusid läbi ummistunud pihustid : vahetasid ära isegi mitusada kilo kaaluva väntvõlli , mille kaamelid liivakelgul kohale vedasid . ) </s> </p>
<p> <s> Valmis ! </s> </p>
<p> <s> “ Algul oled laps , siis oled lapsik . . . lõpuks oled lapselik - kunas on aeg õli ammutada , Nikyas ? ” </s> </p>
<p> <s> “ Täna ! ” ütles poiss õhinal . </s> </p>
<p> <s> Nad laskusid mööda teerada , mis lookles kaljumägedele rajatud terrasspõldude vahel ja viis alla kuivanud jõesängi . </s> <s> Vihmaperioodil oli jõe veerind kõrge ja kõikepurustav . . . </s> </p>
<p> <s> . . . aga praegu lookles vadipõhjas vaid kitsas savisogane nire , millest joodeti kitsekarju . </s> <s> Nemadki otsustasid siin veelkord joota kaameleid – neid liikuvaid veetorne , kes veepiskust ka kunagi ära ei öelnud . </s> <s> Nad jõid aegamisi , pikkade nirepõhja paljastavate sõõmudega , oodates kannatlikult , kunas uus vesi pärale jõuab . </s> </p>
<p> <s> “ Kuni kaamel joonuks saab , võib koraani läbi lugeda , ” ütles kõrberahva kõnekäänd . </s> </p>
<p> <s> Nikyas , kes nädal aega nädalas koraani tuupis , laskis seekord oma rohelised silmad kui tirtsud vabaks kõrgele mäeküljele . . . </s> </p>
<p> <s> . . . kuhu tõusid – kümnete , sadadena ! – raskeid seljakorve kandvad põldurid . </s> <s> Ka Odid vaatas selles suunas : </s> </p>
<p> <s> “ Tassivad mulda alt orust üles mägipõldudele . </s> <s> Aga veeojad toovad mulla ikka ja jälle orgu tagasi . </s> <s> Nii tegid nad eile , teevad täna ja teevad igavesti . ” </s> </p>
<p> <s> “ Miks nad orus ei külva ? ” küsis Nikyas . </s> </p>
<p> <s> Odid vaikis pika väljapeetud viivu . </s> </p>
<p> <s> “ Arvan , et nad peavad seda liiga lihtsaks . ” </s> </p>
<p> <s> Nikyas tundis , et ta tugevasti punastas . </s> </p>
<p> <s> Harutanud tükk aega äärelinna kitsaid tänavalabürinte , kus ristles läbisegi kõrbelaevu ja autosid ning tõukles mustvalge inimmass – nomaadid ja paiksed kaupmehed ; neitsismugeldajad koos oma nõtke kaubaga , kellest paistsid välja vaid mustad säravad silmad ; vee- ja veinimüüjad , kes ulatasid jahedaid jooke otse maja avakil akendest ; tänavasepad , habemeajajad oma hellebarditaoliste hirmuäratavate habemenugadega ; kõikvõimalikud sissevehkijad , kes võisid mitte üksnes teie rahakoti , vaid ka silmavärvi pihta panna ; kõikvõimalikud seiklejad ja salakulgejad – nagu nemad , Nikyas ja Odid . </s> </p>
<p> <s> Pressinud end sellest kihisevast käärtõrrest läbi . . . </s> </p>
<p> <s> . . . jõudsid nad veidi joobnutena välja poolest saadik liivatuisanud linnamüüri juurde Turuväravasse . </s> <s> Väravakaare kohal nišis istus kivinenud näoga kõrbejumal Seth ning osutas sauaga , ühtegi kindlat suunda välja käimata , liivakõrbe lõputusse . . . </s> </p><lg type="free"><l> Ma ei sunni teid : jääge või tulge või minge . . . </l><l> Eal ei kerki teid saates mu kivine lau . </l><l> Jäädes , tulles või minnes te teete vaid ringe – </l><l> seda tõotab mu kõikjale osutav sau . </l></lg>
<p> <s> Salm kukkus kui hõbemünt vermija näppude vahelt : haljas , helin küljes . </s> </p>
<p> <s> Iga linna Turuväravas – võimalik , et ka Sõjaväravas , Mošeeväravas jm – asub turg . . . </s> </p>
<p> <s> See tammub ja summib , kaupleb ja tingib . </s> </p>
<p> <s> Mida siin müüa pole , seda pole olemas ! </s> </p>
<p> <s> Mõrsjaehted ja kaamelikaunistused ; kiripotid ja nikerrelvad ; helmeshõlstid ja kudrusvööd . . . </s> <s> Sama kirev kui nende põimvaibad on rahvaste keelepõimik . </s> </p>
<p> <s> Häältest ja helidest , värvidest ja helkidest kummub turu kohale nähtamatu vikervõlv . . . </s> </p>
<p> <s> . . . mida Nikyas väljasirutatud käega üritab puudutada . </s> </p>
<p> <s> “ Vargapoiss , võe kätt mu kraami järgi küünitama ! ” pistab otsekohe keegi hurjutama . </s> </p>
<p> <s> Ja vikervõlv – veel enne Nikyase puudutust – puruneb . </s> </p>
<p> <s> “ Kassipersse su kassikuld ! ” soovib Odid kaubale õiget minekut ning tõmbab Nikyast edasi . “ Lähme , pole meil siit vaja midagi ! ” </s> </p>
<p> <s> Odid suurustab enneaegu . </s> <s> Otse Turuväravas kiviposti varjus seisab kõrbemärkidega kuivjas mees , kelle tuareegiturbani pilust helgatab kaks teravat silmakildu . </s> <s> Kaupmehe kaelas ripub mitmevärviline amuletipundar . . . mille all ei puudu heale läbimüügile viitav tüse kaelakukkur . </s> <s> Mees kergitab käeseljaga amulette ja korrutab läbikulunud kähedal häälel : </s> </p>
<p> <s> “ Vihmad ! </s> <s> Vihmad ! </s> <s> Head-kindlad vihmad ! ” </s> </p>
<p> <s> Otsekui oleks ta püünisesse astunud , jääb Odid jõngalt seisma , lausub Nikyasele : </s> </p>
<p> <s> “ Meil noored tsitruspuud – kui võtaks ühe ? ! ” </s> </p>
<p> <s> Seisukohatu Nikyas kehitab õlgu . </s> </p>
<p> <s> “ Üks korralik vihm apri . . . </s> <s> Märtsis – on kindlam ! ” kostab Odid läbimõeldult ja sukeldab käe hõlstivoltidesse kukru järele . </s> </p>
<p> <s> “ Märtsis enam pole , ” lausub vihmamüüja , käeseljal lasuvatele amulettidele pilku heitmata . “ Aprillis , välguga . ” </s> </p>
<p> <s> Odid jahmub ; muiatab Nikyasele ning lausub kibedalt : </s> </p>
<p> <s> “ Välk on meil kodus . ” Mõtleb hetke . “ Novembris , pika vinnaga – et niiskus kauem mullas püsiks . ” </s> </p>
<p> <s> Vihmamüüja väärutab pead : </s> </p>
<p> <s> “ Paduvihm . </s> <s> Ei soovita . ” </s> </p>
<p> <s> “ Muidugi – viib mulla ühes istikutega ! ” ütleb Odid kogenult . </s> </p>
<p> <s> “ Mitte sellepärast , ” lausub vihmamüüja . “ Mul pole ühtegi vihma novembris . ” </s> </p>
<p> <s> “ Kunas siis on ? ” küsib Odid . </s> </p>
<p> <s> “ Pole üldse . ” </s> </p>
<p> <s> ( Kaamelid muutuvad rahutuks , koogutavad kõrbe suunas pead – kutsuvad rännakule . ) </s> </p>
<p> <s> “ Aga need ! ” ütleb Odid ja tõmbab õhult üle amulettide . </s> </p>
<p> <s> “ Mullused . </s> <s> Kui riskite , müün odavamalt . ” </s> </p>
<p> <s> “ Suller ! </s> <s> Oleks seda teadnud , oleksime läbi Sõjavärava läinud – sealne vihmamüüja on . . . ” </s> </p>
<p> <s> “ . . . </s> <s> Suller ! ” nookab teine . “ Mina olen ka Sõjaväravas vihmamüüja . ” </s> </p>
<p> <s> “ Siis – põud mu tsitruspuudele ! ” ütleb Odid kadunult . </s> </p>
<p> <s> Nikyase silmanurk läheb raskeks , sinna valgub värelev pisar . </s> </p>
<p> <s> Vihmameister vaatab seda kui väikest imet . </s> </p>
<p> <s> “ Pea-pea ! ” hüüab ta kaamelite poole astuvale Odidile . “ On üks . </s> <s> Märtsis . </s> <s> Teiste all – ma ei märganud . . . ” </s> </p>
<p> <s> Vihmamüüja tuleb sagedal sammul kõrberändurite juurde . </s> <s> Tõmbab amulettide alt välja musta kiviliistaku ning riputab selle põimrihma otsas Nikyasele kaela . </s> </p>
<p> <s> Odid küsib kaugast avades : </s> </p>
<p> <s> “ Palju maksab ? ” </s> </p>
<p> <s> “ Vahetan ! ” lausub vihmamüüja . </s> <s> Ja tõmbab suitsupargise näpuga . . . </s> </p>
<p> <s> . . . veepiisa Nikyase silmanurgast . </s> </p>
<p> <s> Targad ja tragid kaamelid juba astuvad neile teadaolevas suunas . </s> <s> Et mitte koormaloomadest maha jääda , seovad vanamees ja poiss hõlstihõlmad üles ja sirutavad sammu . </s> </p>
<p> <s> Amulett lebab poisi peopesal : kroommust , maagiliste kujutistega . </s> </p>
<p> <s> Ühel pool paistab naerusuine mehike . </s> </p>
<p> <s> “ Kes see on ? ” küsib Nikyas . </s> </p>
<p> <s> “ Shalako , Vihmavirgats . </s> <s> Tema toob märgitud kuul vihma kätte . ” </s> </p>
<p> <s> “ Märtsis . . . ” </s> </p>
<p> <s> Vanamees noogutab . </s> </p>
<p> <s> ( Sõnapidaja shalako toob lubatud vihma – vaikse , võrsutava – tsitruspuude kohale . </s> <s> Aga juba ilma Odidita . ) </s> </p>
<p> <s> Päevaloojakuks jõudsid nad suurte ergide vahele vaarangusse , kus otsustasid ööbida . </s> <s> Kõrged luited – nagu hiiglaste soojad seljad – kaitsesid neid jaheda kõrbeöö eest . </s> <s> Nad ei võtnud kaamelitelt koormapaunu maha , kuna puhkeaega oli vaid mõni tund . </s> <s> Lasknud kammitsetud loomad toiduuitele … </s> </p>
<p> <s> … keetsid nad endale aromaatset , kõvasti mõrkavat kohvi . </s> <s> Sõid , jõid ja vajusid viimseni kurnatutena viltvaibale pikali – Odid serviti , Nikyas seliti . </s> </p>
<p> <s> ( Uinudes lähevad asjad äraspidiseks , ja nii paistis poisile , et kaamelikellukad kauguses sirasid kui tähed ja tähed kõrguses helisesid kui kellukad . ) </s> </p>
<p> <s> Hommikööl nende rännak jätkus … </s> </p>
<p> <s> Odid kuulutas , et tunneb kõrbet – nagu oma hinge ! </s> <s> Ka pimedas . </s> <s> Nad läksid hõlpteed ning leidsid varsti , et olid eksinud . </s> </p>
<p> <s> “ Keegi ütles , et tunneb kõrbet kui oma hinge … ” </s> </p>
<p> <s> “ Just ! </s> <s> Sellepärast nad eksivadki ! ” heitis Odid kergelt . </s> </p>
<p> <s> Vanamehe kerglasest meelest turris Nikyas oli taas ette võtnud vihmaamuleti , uurides peopeal selle teist külge : midagi oli sinna sõlmjate araabia tähtedega kirjutatud ( ka Odid nägi seda üle poisi õla ) . </s> </p>
<p> <s> “ Loe ! ” ütles vanamees , teeseldes ükskõiksust . </s> </p>
<p> <s> Poiss sirutas amuleti kuumava liivalageda poole ja luges : </s> </p>
<p> <s> “ Kõrbes kerge neil , kel vesi silmas . ” </s> </p>
<p> <s> Õõtsuva kaamelisammu ning öiste magamata tundide tõttu jäi Nikyas sadulas magama . </s> <s> Kui ta ärkas kõrgel luitepeenral , nägi ta otse ees kõrbes … </s> </p>
<p> <s> … üksikut roosteruuget puurtorni . </s> </p>
<p> <s> “ Hoi , sa Unilane , ärkasid lõpuks ! ” hõikas Odid ning viipas Nikyasele . “ Võib juhtuda nii , et lased nooruses sõba silmale – ja ärgates oled vana mees , üleni hall kui siidiliblika kookon … ” </s> </p>
<p> <s> Et püüda kiirelt kahanevat valgusaega , tegutsesid nad ruttamata , ent ratsionaalselt nagu see suurtele spetsialistidele omane . </s> <s> Kaks aastat oli kestnud see rännak Nooruspuuraugule . </s> <s> Nõudnud kümneid karavaniretki . </s> <s> Iga liigutust oli lihvitud , iga sõna üle seletatud , kuni need muutusid sujuvaks , peaaegu tarbetuks . </s> </p>
<p> <s> Käivitusmootor läks käima esimesest rihmatõmbest : põrrrrrr ! </s> </p>
<p> <s> Tõrkumatult haakus diisel : törhtörhtörh ! </s> </p>
<p> <s> Kompressoriventiilid lõid vilisema : vhiuiiit ! </s> </p>
<p> <s> Suruõhk nagu metsik kõrbehord tormas maruhooga ringmehhanismi labadele , pannes puurvardad korübantidena pöörlema . </s> <s> Roostes puurtorn lõi võbisema … </s> </p>
<p> <s> … ning ühtäkki purskas prooviventiilidest tume naftajuga . </s> <s> Odid jooksis piki toruliini õliga ühes ja hõikas täiest kõrist : “ Nikyas , jäta see meelde – kogu eluks ! ” </s> </p>
<p> <s> “ Kogu eluks ! ” kordas Nikyas kajana . </s> </p>
<p> <s> ( Kõik võinuks tõeliselt nii ka minna . </s> <s> Ent kuhu jäi puurtorni avamine , kuhu jäi tseremoonia ? ! ) </s> </p>
<p> <s> Viimane koormapaun ja kanistrid on kaamelitelt maha tõstetud … </s> </p>
<p> <s> Odid avab ühe paunadest , toob sealt esile uhiuue kombinesooni ning riietub pidulikult ümber . </s> <s> ( Uues kombinesoonis , peab ütlema , näeb ta välja Odid Bigartina – nelikümmend aastat tagasi . ) </s> <s> Vastse kuhti kortse siludes , küsib ta üleolevalt : </s> </p>
<p> <s> “ Kuis see mulle läheb ? ” </s> </p>
<p> <s> “ Läheb , ” kiidab Nikyas närvalt . </s> </p>
<p> <s> “ Ära noruta … Kiryli laos lihtsalt polnud sinu kasvule ühtki kombinesooni … Fatima lubas õmmelda – aga ei jõudnud val … ” </s> </p>
<p> <s> Nikyas heidab üleolevalt peaga . </s> </p>
<p> <s> “ Uhke ! ” kiidab Odid … </s> </p>
<p> <s> … ning võtab järgmisest paunast välja vändaga grammofoni , mille peal on ärakäiatud plaat . “ Orkester ! ” kuulutab ta . “ Olen selle marsiga kolmsada torni püsti pannud . ” </s> </p>
<p> <s> “ Kulund ! ” ütleb Nikyas küünega üle veterani tõmmates . </s> </p>
<p> <s> “ Plaadikollektsionäärid ütlevad sihukese kohta : “ Läbi kui ümberilmaränduri saapatald ! ” ” </s> </p>
<p> <s> Naeravad . </s> </p>
<p> <s> “ Mis s-see … ? ” üritab Nikyas küsida , kui Odid toob paunast esile mingi sasikoonla . </s> </p>
<p> <s> “ Pärg . </s> <s> Selle punus su vanaema Dido justnimelt selle puurtorni sisseõnnistamiseks … Lasin ta lakiga üle , et ei pudeneks . ” </s> </p>
<p> <s> “ Mõtlesin , et linnupesa . ” </s> </p>
<p> <s> “ Sobib ! </s> <s> Sul tuleb see raudpuu otsa viia . ” Odid osutab peaga üles . </s> </p>
<p> <s> ( Nikyas võpatab : sellist asjade käiku ta ei oodanud . ) </s> </p>
<p> <s> “ Miks üles … Klapib ka alla . ” </s> </p>
<p> <s> “ Ükskõik mis torn – pärg tuleb tippu viia ! ” </s> </p>
<p> <s> Mõlemad mehed lasevad pead kuklasse , vaatavad üles puurtorni otsa . </s> </p>
<p> <s> “ See on … küllalt kõrge . ” </s> </p>
<p> <s> “ Vanemat tüüpi neljakümnene . </s> <s> Tollal veel monteeriti … ” </s> </p>
<p> <s> “ Võiks olla kõrgem . ” </s> </p>
<p> <s> “ So muidugi – sinuvanuses on see köömes ! ” </s> </p>
<p> <s> ( Odid vaeb Nikyast silmanurgast . ) </s> </p>
<p> <s> “ Olgu : ma ise lippan tippu ! ” </s> </p>
<p> <s> “ O-Odid , m-ma … ” kogeleb poiss . </s> </p>
<p> <s> “ Nooruspuurtorn , Nikyas … Lõpuks oli see minu noorus ! ” </s> </p>
<p> <s> Vanamees jätab talle julgustava naeratuse ning asub kindlal sammul puurtorni juurde . </s> <s> Seal surub ta kuivlilledest pärja , et see ronimist ei takistaks , üle pea kaela … </s> </p>
<p> <s> … ja hakkab kitsast raudredelit pidi tõusma ülespoole . </s> <s> Esimesele montaažiplatvormile jõudnud , hüüab vanamees poisile : </s> </p>
<p> <s> “ Nikyas , hoi-hoi ! ” Ja endale : “ Tiivad tolmust , vana kull ! ” </s> </p>
<p> <s> “ Jätku , Odid … ” soovib Nikyas peadtõstva häbiga . </s> </p>
<p> <s> Teisel montaažiplatvormil vana ei peatugi – turmab kolmandat . </s> <s> Ehkki roostetanud , peavad raudastmed vastu . </s> <s> Neljandal , eelviimasel platvormil teeb Odid põgusa peatuse ning hüüab hingeldades alla : </s> </p>
<p> <s> “ Nikyas , hoi ! … Pane veteran valmis . </s> <s> Kui hõikan – marsiga edasi ! ” </s> </p>
<p> <s> Noogutanud , unustab poiss pea rinnale . </s> <s> Teda valdab segane tunne : uhkus Odidi pärast , pooleks põlgusega enese vastu . </s> </p>
<p> <s> Vana naftainsener on jõudnud viiendale , viimasele montaažiplatvormile . </s> <s> Hetkeks lummab teda paigale platvormilt avanev vaade : kõrbe kullendav kaugus ning võimaliku õlimaardla lähedus . </s> <s> Käed suule ruuporiks pannud , hõikab ta alla : </s> </p>
<p> <s> “ Orkester ! </s> <s> Muusika ! ” </s> </p>
<p> <s> Mürtsub marss . </s> <s> ( Sisalikud luiteharjal jäävad liikumatuks . </s> <s> Kõrbetaevas sujuv pilv seisatab . </s> <s> Puhkavad kaamelid ajavad end üles : pidulik puhk näib neidki tarretavat valvelseisu . ) </s> </p>
<p> <s> Käed püksiõmblusel , selg õige , seisab Nikyas nagu lipuheiskamise juures . </s> </p>
<p> <s> Odidil on tõusta veel üks redelijätku jagu – vahemaa , mis lahutab teda piksevardast . </s> </p>
<p> <s> Esimene , teine , kolmas redelipulk … </s> </p>
<p> <s> Hallid juuksed kõrgtuules lehvimas , seisab ta viimasel redeliastmel ning küünitab pärga torni päädiva piksevarda poole . </s> <s> Hetkel , mil ta väikese kehahooga pärja varda otsa heidab … </s> </p>
<p> <s> … annab läbiroostetanud keevitus järele , redelipulk murdub lahti ning Odid langeb oma viimase õlimarsi saatel läbi puurtornivõrede maa poole . </s> </p>
<p> <s> Nikyas nägi Odidit õhus hõljumas nagu sinist berberi rätti , mis kunagi maha ei lange , vaid aina tuuleperi kandub , nii et seda võib imetleda lõpmatuseni ! </s> <s> ( Ehkki tuhmi mütsatust vastu tihket liiva kuulis ta juba puhk aega tagasi – ning hilisem Odidi õhutrikk võis kuuluda üksnes tsirkusevalda . ) </s> </p>
<p> <s> Odid lebas seliti . </s> <s> Üsna eluloomulikus asendis , otsekui oleks ta hetk tagasi puhkama heitnud või hetke pärast tõusmas . </s> </p>
<p> <s> Nikyast valdas piinav nõutus – kas minna talle lähemale , jääda paigale või põgeneda kõrbesse . </s> </p>
<p> <s> “ Ära siit ! </s> </p>
<p> <s> Ära siit ! </s> </p>
<p> <s> Ära siit ! ” </s> </p>
<p> <s> tuikas ta meelekohtades . </s> <s> Aga süda sundis teda astuma Odidi suunas . </s> <s> Põlvede nõtkudes jättis ta esimesed kümme sammu selja taha . </s> <s> ( Kõhisev plaat mängis ikka veel pidulikülevat marssi . ) </s> </p>
<p> <s> Teelõik grammofoni juurest – tornist kukkunu kandadeni - oli Nikyas Bigarti elu pikim . </s> <s> Punaselt vahupitsilt Odidi suul tõusis poisi pilk … </s> </p>
<p> <s> … vanamehe silmadele : need olid suurelt lahti . </s> <s> Odidi silmavärv oli erksinine nagu meskali-kaktuse õis – see peyote'i kaktus eritas uimastavat nõret , mida kõrberahvas kasutas hingehaavade ravitsemiseks . </s> <s> Vahest aitas see viimane asjaolu tedagi – miks muidu ta ahastus hakkas pikkamisi järele andma ning asendus halvava häbiga : </s> </p>
<p> <s> “ Pärja pidanuks üles viima mina . </s> <s> Olen kerge kui ebe – minu all poleks redelipulk murdunud . ” </s> </p>
<p> <s> Nikyas sirutas käe , et pühkida Odidi huulilt ära veri , mis nagu punane pliiatsijoon oli tõmmanud tolle näkku – ent taas lõi ta kartma . </s> </p>
<p> <s> Tahtis ta surra ? </s> <s> Igal juhul ei tahtnud ta elada . </s> <s> Kuid heitnud pilgu tornitippu , valdas teda senisest suurem hirm . </s> <s> Surma ees oli tal hirm – edasi elada oli häbi . </s> </p>
<p> <s> Meeleorganid lõpuks tööle saanud ja häälde seadnud … </s> </p>
<p> <s> … tajus ta uuesti enda ümber kõrbet , selle võlu ja traagikat . </s> </p>
<p> <s> Nikyas mõistis nüüd selgelt , mida ta peab tegema : Odidi maha matma . </s> <s> Hauakaevamisega sai ta hakkama , see ei tulnud sügav – liiva varises külgedelt järjest sisse – , see-eest pikk ja pehme . </s> </p>
<p> <s> Liivasäng valmis … Tule , Odid , puhkama ! mõtles poiss üle vanamehe kummardades . </s> <s> ( Imelik : ta ei kartnud enam . </s> <s> Hõõguv häbi oli tuhaks põlenud , sügav kahetsus kohustuseks pöördunud . ) </s> <s> Kui ta hakkas Odidi kaenlaalustest haua poole sikutama … </s> </p>
<p> <s> … jõudsid kohale kaamelid . </s> <s> Nad tegid peremehe surma kindlaks lihtsalt , näksates tolle nägu oma tundlike mokkadega . </s> <s> Sirutanud seejärel kaelad kõrbe poole , hakkasid nad kogu rinnast kurtma . </s> <s> Nikyas sulges pihkudega kõrvad ning mõistis vapustatult , et kaamelid pasundasid palvesuunas . </s> </p>
<p> <s> Justkui järsku kelleltki paremat nõu kuulnud , sundis Nikyas ratsakaameli Odidi juurde maha heitma . </s> <s> Seejärel tõstis ta vanamehe üles ( too oli üllatavalt lajukerge ) ning pani tolle põiki üle kaamelisadula . </s> <s> Ent nii jäi Odid ettenägematult halba asendisse , pea alaspidi . </s> <s> Tundes end ebamugavalt , tõmbas ta Odidi uuesti üles ning pani tolle sadulasse istuma . </s> <s> Et vanamees eetsi ei vajuks , sidus poiss ta paunarihmaga kõrge sadulakorju külge ning toetas lahkunu mõlemad käed sadulanupule . </s> </p>
<p> <s> Siin tuli talle meelde … </s> </p>
<p> <s> “ Vihmatalisman – jäägu see sulle ! ” </s> </p>
<p> <s> Nikyas võttis talismani kaelast ja pani selle Odidile kaela . </s> </p>
<p> <s> Siis nad asusid teele . </s> <s> Nikyas oma süü all kühmus – Odid sõdalassirgelt otsekui elus . </s> </p>
<p> <s> Kogenud kõrberändurina luges poiss algava tormi märke juba aegsasti . </s> <s> Asunud tagasiteel laagrisse samas luitevaarangus , kus nad olid ööbinud tulles ( tühjad konservikarbid polnud jõudnud isegi veel kinni tuisata ) , tegi Nikyas kaks kruusitäit kanget kohvi , avas kaks konservikarpi ( õhtueine endale ja Odidile ) , laotas magamiseks maha kaks viltvaipa , ning söönud-joonud … </s> </p>
<p> <s> … heitsid nad puhkama . </s> <s> ( Odid polnud end kaamelisadulas liigutanud . </s> <s> Ent ta kruus ja konservikarp olid tühjad , leivaga läikivpuhtaks noolitud , nagu vanamehel kombeks oli . ) </s> </p>
<p> <s> Kaameliratsanik , ta nägi seda sinkja gaasitule paistel selgesti , noogutas talle tänulikult . </s> </p>
<p> <s> Poisi hirm oli söömise ajaks taganenud – seedimise ajaks hiilis too uss jälle välja . </s> <s> Nikyas keeras gaasitule heledamaks ning tegi maha , et põletab ballooni tühjaks . </s> <s> Sinkjad tulekeeled seisid liikumatult püsti nagu odaotsad – luitevaarangus polnud tuuleõhkugi . </s> <s> Ometi hoomas Nikyas kaamelite juures rahutusemärke : loomad vahetasid üha oma puhkeasendit ning häälitsesid ärevalt . </s> </p>
<p> <s> Tormimärke tajus Nikyas mujalgi : tule peale välja tulnud sisalikud kadusid nooljalt liiva ning luitesipelgad uuristasid endale paaniliselt varjendeid . </s> </p>
<p> <s> Mõnda aega lamas ta ohuliival turvaliselt , silmad suletud . </s> <s> Kuulas hinge kinni pidades kõrbe laulu : see hakkas peale kaugusest nagu tirtsuparvede sirin , mis lähenedes süvendas oma köitvat kõla , seisatades südame ja peatades mõtte . </s> </p>
<p> <s> ( Kõrbe laulul , ka seda teadis ta , oli veel teine , imethajutav seletus : aegapidi tõusev pinnatuul äratas tardumusest lugematud liivaterad . </s> <s> Kvartsikristallide kokkupuutel tekkinud elektrilahendus sünnitas selle hunnitu heli . ) </s> </p>
<p> <s> “ Kõrbe laul on parem kui … grammofon ! ” mõtles Nikyas suike eel kibedalt . </s> <s> Ta oli juba uinumas … </s> </p>
<p> <s> … kui järsku , unekünnisel tabas Odidi märguande : see oli selgelt hoiatav . </s> </p>
<p> <s> Kilahtab erksalt – ja läheb veerema tühi konservikarp , seejärel teine … </s> </p>
<p> <s> Tugevast tuulepuhangust kustub gaasileek … </s> </p>
<p> <s> Tormidžinn sähvab oma liivasabaga Nikyasele vastu silmi – ja kaob vihinal . </s> </p>
<p> <s> Kuna on alles hommiköö ning pime , vajub maailm tõusnud tolmutuisus Nikyase eest musta läbipaistmatusse sudusse … </s> </p>
<p> <s> “ Tolmuprillid ! ” arvab Nikyas kuulvat läbi tuulevihina . </s> <s> Ta leiab need sadulakotist . “ Prillid , Odid , ” karjub ta üle tormi ning tõmbab kaitseprillid ka rännakukaaslasele pähe . </s> </p>
<p> <s> Mõlemad on valmis liivatormiga võitlusse asuma . </s> </p>
<p> <s> Nikyas oli neid ennegi kohanud – ent mitte sellise marujõuga ! </s> <s> Mõne minutiga läks liikvele tuhandeid tonne liiva : kõrged luited vahetasid kergelt kohta nagu hiidude ruuged karielajad . </s> </p>
<p> <s> “ Liivatormis hoia kaameli ligi : tema ei hukku ega lase sinul hukkuda ! ” mäletas Nikyas kõrberahva tarksõna ( ta teadis neid palju , iga ähvardava ohu jaoks ; see oli nagu nomaadide mäluteatmik , mis kõrbes ei tohtinud kaduda ) . </s> </p>
<p> <s> Nikyas hoidis dromedari tuulealuse külje varju , klammerdudes mõlema käega sadula külge . </s> <s> Nõnda said nad välja vaarangust . . . </s> </p>
<p> <s> . . . mis veerandtunni pärast oli sile seljandik . </s> <s> Kaamelid ei kiirustanud ega peatunud , sest põgusamgi seisak võis tähendada liivahauda . </s> <s> Need loomad nägid läbi suletud laugude : liiv ei tunginud nende karvadega kaitstud kõrvadesse ega sõõrmetesse . </s> <s> Nii et iga kõrbeläbija pidi ühel eluhetkel mõtlema : </s> </p>
<p> <s> Kus iganes elad ja oled õnnelik inimesena – kõrbes rõõmutse , kui sünnid kaamelina ! </s> </p>
<p> <s> Torm tugevnes , pani liikuma üha uusi luiteid . </s> <s> Kollased liivakoonlad vihtusid nende ümber oma pöörast dervišitantsu . </s> <s> Orkaani jõuga pööris mähkis rändurid oma küllasesse hõlma , tõstis mehed ja kaamelid õhku , nagu oleksid nad vaid suuremad liivaterad . . . </s> </p>
<p> <s> . . . ja külvas kõrbet pidi laiali . </s> </p>
<p> <s> “ Nikyas , hüvasti ! ” </s> </p>
<p> <s> ( See polnud mõeldav , et Odid temaga hüvasti jätmata võis oma teekonda jätkata . ) </s> </p>
<p> <s> Liivatorm vaibus niisama äkki , kui oli tõusnud . . . </s> </p>
<p> <s> Märatsev kõrb rahunes korraga , nagu oleks talle selga tõmmatud kollane hullusärk . </s> <s> Järgnesid veel mõned agoonilised tõmblused – nagu tuisklevad seljandikud , peotäis salakavalalt näkkupaisatud liiva , sadu hullkiirelt möödaveerevaid musti kerasid … </s> </p>
<p> <s> Tuulesiilid , läbis loid mõte Nikyase pead . </s> <s> Kuskil läheduses peab olema risumaa . . . </s> <s> Põõsad – siis ka vett ! </s> </p>
<p> <s> Kõrbes võis joomata patseerida paar päeva , Nikyas rändas juba kolmandat . </s> <s> ( Poisi elu oli päästnud üksik harjasheinapõõsas . </s> <s> Ega seda asjata peetud pühaks taimeks : tema suutis ainsana peatada ründavaid liivu . </s> <s> Nikyas puges tihedasse puhma , tõmbus sinna kägarasse ning vajus rampraskesse unne . </s> <s> Ärgates leidis , et jagas varjendit kõrbejänesega . </s> <s> Sarnane sobib sarnasega . ) </s> </p>
<p> <s> Ta jätkas rännakut mööda tuulesiilide veerejälge . </s> <s> Veerand tunni pärast hakkas ta nägema mägesid ( või oli see terendus ? ) </s> <s> Ei ! - see oli kauge , sonnuudusse kaduv mäepeenar . . . </s> <s> Rohkem ta oma asukohast ei teadnud . </s> </p>
<p> <s> “ Juuu-aaa ! ” ägas poiss lõhkiste huultega . “ Seal vadides peab olema vett . ” </s> </p>
<p> <s> Mäepeenrale eelnes žilett-teravaid liistakuid täis klibukõrb . </s> <s> Pärast seda pidanuks kingseppa kohtama – niivõrd “ kantud ” olid ta jalatsid . </s> </p>
<p> <s> Vaevu , jalgu kaasa vedades liikus poiss üle kilahtava klibu ; aeg-ajalt kukkus ta puhkuseks maha , ent ei jäänud kauaks lamama ( mäetippudel istuvad raisakotkad võisid näha kümnete kilomeetrite kaugusele ) . </s> </p>
<p> <s> Hakkas puhuma kuum tuul hamsin , mis mähkis rändurit kui tuleleek , kuivatades pikkamisi ta viimse vere . </s> <s> Tõeliselt võis Nikyas olla juba ammu jalalt kukkunud ja surnud , ent omades rikast kujutlusvõimet . . . </s> </p>
<p> <s> . . . ta kujutles , et elab ja liigub edasi . </s> </p>
<p> <s> Kõige saatanlikum sel rännakul oli asjaolu , et vahemaa vähenedes mäepeenar ei lähenenud . </s> <s> See seisis endiselt klaasjas sudus nagu kõrbesse kadunud muinaslinn . </s> <s> ( Aastasadu tagasi liiva mattunud linna kohta oli ta kuulnud medrese-koolis õpetajalt , oma naftainsenerist isalt ning kõiksugu kõrberahvalt – karjastelt , veeotsijatelt , palveränduritelt – lõkete ääres . . . ) </s> </p>
<p> <s> Järsku tajus ta enda kohal vilgast liikumist . </s> <s> Kõrbelõoke ! </s> </p>
<p> <s> Kui on lõoke – peavad olema mäed , sest üksnes seal on niiskust ja toitu ! </s> </p>
<p> <s> Nikyas klammerdus pilguga õhus rübeleva suliskera külge , kes lühikeste sööstudega mägede suunas lennates näis teda endaga kaasa kutsuvat . </s> <s> Ning Nikyas järgnes linnule usaldavalt . </s> <s> Üha kasvava lootusega jõuda sinna elusana . </s> <s> Kui ta lõpuks väsinud pilgu oma taevajuhilt maale tõi . . . </s> </p>
<p> <s> . . . nägi ta mäepeenart vahetult enda ees . </s> <s> Kuid riuklevad kõrbevaimud üksnes näitasid talle paistvaid mägesid , kuhu Nikyasel polnud määratud jõuda – eespool laius kivikõrb , kõikidest kõrbetest kurjem hammaada . </s> </p>
<p> <s> Loom , et säästa jalgu , põikas kivikõrbest kõrvale </s> </p>
<p> <s> Inimene , et päästa elu , läks hammaadast ringi </s> </p>
<p> <s> Pooleldi kompides , üha kaduvas silmavalguses vaatas Nikyas üle oma jalatsijäänused : toetanud irvendavaid taldu lõhkikäristatud pearätiga , vajutas ta vildist koorikmütsi sügavamale pähe . . . </s> </p>
<p> <s> . . . ning võttis surmapõlgelt otsekursi üle hammaada . </s> </p>
<p> <s> Kui kivikõrb oleks kestnud veel veerand tundi – oleks Nikyas Bigartil olnud aega rännata lõputult . </s> <s> Ent paraku , ehk küll veritsevate taldade ja haavandeis säärtega , ületas ta “ hambulise kõrbe ” veel üsna elustervena . </s> <s> Vaheldumisi longates ja roomates läbis ta ligi kilomeetrilaiuse roosaka liivakõrbeala . . . </s> </p>
<p> <s> . . . ning jõudis lõpuks välja vadidest uurendatud mäepeenrani . </s> <s> Kogu org , nii kaugele , kui ta poolkustunud silmad võtsid , oli optimistlikult roheline : seal kasvasid kaelakuti varesekaer , soolarohi , tamariskipuhmad . </s> </p>
<p> <s> Polnud kahtlust : lähedal pidi olema märgala . </s> </p>
<p> <s> “ Vett , vett . . . ” sampsis poiss , liikudes kaljunukkide nõjal mööda tuhkkuiva vadi ülespoole . </s> </p>
<p> <s> Äkki silmas ta orus üheksapealist džeiraanikarja . </s> <s> Loomad liikusid eesmärgikalt karjajuhi järel , kordagi kõrvale vaatamata , rohuliblet nälpamata . </s> <s> Nii võisid kõrbeloomad rännata vaid . . . </s> </p>
<p> <s> “ Vesi ! </s> <s> Nad roidavad veele ! ” </s> </p>
<p> <s> Liikudes kaljude varjus antiloobikarja järel , tundsid Nikyase lõhkikuivanud sõõrmed juba kaugelt talle vastuhoovavat niiskust , ning varsti ta nägi sadakond jalga eemal . . . </s> </p>
<p> <s> . . . üle kivide kukerpallitavat kitsukest mägioja . </s> </p>
<p> <s> ( Džeiraanid jõid . </s> <s> Põlvikile ojapervele laskunud . </s> <s> Eales ei läinud kõrbeloomad jalgupidi vette . ) </s> </p>
<p> <s> “ V-v-vesi . . . ” nuttis poiss kuivisilmi , tema kõrbestunud kehas polnud enam pisaraid . </s> </p>
<p> <s> Nikyas oli unustanud eelnenud sündmused : sajandikviivul , mil ta huuled puudutasid vett . . . </s> </p>
<p> <s> . . . meenus talle korraga kõik : </s> </p>
<p> <s> ( “ Odid – tal võis praegu piinav janu olla ! ” ) </s> </p>
<p> <s> Pikali ojapervel , sõõmates koos džeiraanidega imepuhast jahedat vett , taunis Nikyas maailma tasakaalutust : </s> </p>
<p> <s> “ Kellelgi on kuskil vett kaelani – samal ajal sureb keegi kusagil janusse ! ” Olles suurema janu kustutanud , tõmbas ta märja peoga üle silmade ja kohe ka nägi . . . </s> </p>
<p> <s> . . . teispool oja , vastu kaljuseina laotud suurt kivikangrut , mõningate tunnuste järgi inimelamut . </s> </p>
<p> <s> Mägedest tuleb alla inimene – sirge preestrihoiakuga noorepoolne mees . </s> <s> Kõrbes tuntakse teda maoravitseja Marabina . </s> </p>
<p> <s> Õlal on tal sopiline nahkkott , käes haraline sau . </s> </p>
<p> <s> Ta astub mööda mägioja klibust perve , pelutab joogikohalt liikvele karja džeiraane , jõuab mõne hetke pärast kivikojani ja märkab oma terase pilguga . . . </s> </p>
<p> <s> . . . kojaesise heledatel kiviplaatidel väikese inimese veriseid paljajalajälgi . </s> </p>
<p> <s> “ Justkui surutõrt sõtkunud teine , ” lausub Marab endale habemesse . </s> <s> Jäljed pole kuumadel kividel jõudnud veel kuivadagi . “ Justsama sisse astund ! ” </s> </p>
<p> <s> Marab lükkab ukseava katva palaka kõrvale ning astub hämarasse , küllalt avarasse kotta . </s> <s> ( See on ilma mördita laotud kõrge võlvlaega ruum . </s> <s> Aknaid pole ühtegi – ja neid on tuhandeid kividevaheliste pragude näol , kust pikkade sirgete vihkudena hoovab ruumi silmisäästvalt mahedat valgust . ) </s> </p>
<p> <s> Marabi sisenedes . . . </s> </p>
<p> <s> . . . lööb võlvkoda toonike heledamaks ( on olemas valgustkandvad inimesed – ta näib olevat üks neist ) . </s> <s> Vähe elanud , palju üle elanud Marabi ei üllata selles maailmas enam miski – sel korral aga tõuseb kergelt ta tihe kulmupuhm : </s> </p>
<p> <s> Tema ees , seljaga ukse poole , seisab valges rõõvas kõhelik poiss . </s> </p>
<p> <s> Kes ? </s> <s> Kust ? mõtleb Marab , kuuldes endalt ka vastuse : Allahi aeg on tulvil tulemist-minemist ! </s> <s> Seejärel tervitab külalist . “ Salam , semm ! ” </s> </p>
<p> <s> Poiss ei vasta ega pöördu : pelgab koguni liigutada , kuna tema ümber , nagu värvilised köiepuntrad . . . </s> </p>
<p> <s> . . . lebavad kerratõmbunud MAOD . </s> <s> Peened ja jämedad , pleekind ja tumedad . </s> <s> Kümneid , sadu ! </s> <s> Neid siugleb juurde kaljulõhedest , roomab sisse läbi seinte ja laskub värviliste liaanidena laest – hääletult , helitult nagu tummfilmis . </s> </p>
<p> <s> Nad ei puutu teda . . . </s> <s> Võin olla rahulik ! on järgmine Marabi mõte . </s> </p>
<p> <s> “ Sa tulid läbi hammaada ? ” </s> </p>
<p> <s> Kuulnud alles nüüd inimese häält , Nikyas noogutab . </s> </p>
<p> <s> “ Kõrbejumal Seth käis su ees – muidu sa poleks siia jõudnud ! ” </s> </p>
<p> <s> Nikyas raputab pead : </s> </p>
<p> <s> “ Lõoke . </s> <s> Läksin tema järel . ” </s> </p>
<p> <s> “ ? </s> <s> Kui lind lendab üle kivikõrbe , kuluvad ta tiivad ” – keda pean uskuma , sind või vanasõna ? ” </s> </p>
<p> <s> Marab toob kuuldavale suhiseva , lõpus naksuva häälitsuse . </s> <s> Maod elavnevad , roomavad suursuguses rahus oma peidikuisse . </s> </p>
<p> <s> “ Kes sa oled ? ” küsib Marab poisi jalgu mähkides . </s> </p>
<p> <s> “ Nikyas . . . ” lausub poiss , peab siis kõhkleva pausi , “ Bigart . ” </s> </p>
<p> <s> “ Sa tahad öelda ! ” teine kallab talle joogiks rohuteed , “ et “ Kivikõrb ” oli üks suur trikk või ? ” </s> </p>
<p> <s> Marab annab poisile ergutava müksu . . . </s> </p>
<p> <s> . . . ning asub oma igapäevaste toimetuste juurde : avab kotisuu ja laseb nahkkoti soppidest kivipõrandale mitu suurt madu . </s> </p>
<p> <s> “ Tean , sa oled maopüüdja , ” ütleb poiss tühjaksjoodud kruusi lauale pannes ( “ lauaks ” on punaste kihisoontega sile kiviplate ) . </s> </p>
<p> <s> “ Seda võib arvata – miks muidu ma nad kotti olen ajanud . . . ” Marab naeratab poisile silmadega . “ Ma ei ole madudepüüdja – olen nende teener . ” Marab võtab jämeda , sünge seljahaavaga mao paljaste käte vahele ( roomaja lööb ta käsivarre ümber keerdu ) ning vajutab kiirelt ja osavalt kleepuva vaiguga plaastri roomaja haavale . “ Oled sa kuulnud midagi madudekultusest ja maokummardajatest ? ” </s> </p>
<p> <s> “ Nüüd olen , ” ütleb toibuv Nikyas ja libistab peoga üle peegelsileda , jahmatavalt ilusa lauaplate . </s> </p>
<p> <s> “ Nefriit , ” ütleb Marab vastuseks poisi küsivale pilgule . “ Sealt võib leida kõik inimese teed ja elujooned . ” </s> </p>
<p> <s> “ Kas ka surnud inimese omad ? ” </s> </p>
<p> <s> Ja Nikyas räägib Marabile kõigest , mis juhtus kõrbes : tornist , surmast , tormist . “ Odidi ma tundsin , ” ütleb teine , libistanud mütsi peast . “ Kohtusime temaga kõrbes palju kordi . ” Marab paneb mütsi tagasi pähe . “ Olime omavahel head vaenlased . </s> <s> Tema õliväljad surmasid ja surusid välja palju mu roomavat rahvast – mõtlen madusid . </s> <s> Olgu Allah talle kohtus armuline ! ” </s> </p>
<p> <s> “ Odid uitab kõrbes . . . ” ütleb poiss kannatavalt . </s> </p>
<p> <s> “ Ära muretse , me leiame ta üles ! ” sõnab Marab teist madu ravitsedes . “ Liivaboa – jäi roomikveoki alla . ” </s> </p>
<p> <s> “ Gürsa , ” ütleb poiss , kui operatsioonijärg jõuab kolmanda vigastatud mao kätte . </s> </p>
<p> <s> “ Raske kui ristikiriku kellaköis . . . </s> <s> Ei jõudnud end kaljunukil hoida ja kukkus kividele . ” </s> </p>
<p> <s> Marab muigab oma musta habemesse . </s> <s> Küsib muuseas : </s> </p>
<p> <s> “ Mis sa arvad , miks maod sind ei puutu ? ” </s> </p>
<p> <s> “ Olen mürgine ! ” nihvab teine . </s> </p>
<p> <s> “ See on hea – nad ei astu sulle peale ! ” </s> </p>
<p> <s> Ravitsemisega lõpul , vajutab Marab gürsa suu lahti . . . </s> </p>
<p> <s> . . . ning tõmbab väikese klaasnõuga mao mürgihamba alt läbi . </s> <s> Nõukese põhja jääb rohekashall võbelev märjatera . </s> </p>
<p> <s> “ Maomürk ! ” </s> </p>
<p> <s> Maopreester noogutab : </s> </p>
<p> <s> “ Oma pühaduse eest tuleb igaühel tasuda . </s> <s> Ka madudel . ” </s> </p>
<p> <s> “ Kuhu . . . ? ” üritab poiss küsida . </s> </p>
<p> <s> “ Farmaatsiatehasesse , ” edestab teda Marab . “ Kaks korda kuus , homme nimelt , maandub Soolajärvele lennuk . </s> <s> Siis saadan kogutud mürgi ära . ” </s> </p>
<p> <s> Hääletult nagu õhtused varjutriibud . . . </s> </p>
<p> <s> . . . libiseb Maopühamusse kogudus . </s> <s> Maod siuglevad kaljupragudest välja – läbi seinte , laeplaatide vahelt : tõmbuvad kerra ning jäävad liikumatult ootama . </s> </p>
<p> <s> “ Õhtusöögile tulid ! ” Marab tõstab pennidelt maha puure elussöödaga . </s> </p>
<p> <s> “ Pärast tohterdamist on nad mõnda aega nõrgad , et endale ise saaki jahtida , ” räägib Marab , puistates puuridest ja kastidest madude ette sööta : liivahiiri , keksikuid , sisalikke . . . </s> <s> Ühed maod viskuvad saagile kallale , halvates toda mürgiga ; teised löövad end ümber ohvri ja kägistavad . “ Selle munamao , ” seletab Marab , toites roomajat kõrbepüümunadega , “ sain veel viimasel viivul kätte viu küüniste vahelt . ” Ning musta maskiga roomaja juures korvi avades annab teavet : “ See kahemeetrine kaunidus oli kukkunud kaljuprakku . </s> <s> Et teda kätte saada , tuli kalju lõhki kiiluda . ” </s> </p>
<p> <s> Marab tõmbab korvist rübeleva kõrbeliivuri ja heidab selle mao ette . </s> <s> Liivur jõuab vaid korra tiibu lehvitada . . . </s> </p>
<p> <s> . . . kui juba leiab end mao maost . </s> <s> Nikyas väristab õlgu : “ Neelas alla koos sulgedega ! ” </s> </p>
<p> <s> “ Sulgi noppida pole neil aega , ” seletab Marab . “ Pealegi on roomajate maomahl nii vägev , et seedib ära kuld- ja hõbeesemed . . . </s> <s> Kui nad surevad , siis ka neid endid . ” </s> </p>
<p> <s> Madude söömaaeg ajab Nikyasele võdinad peale . </s> </p>
<p> <s> Marab märkab seda : </s> </p>
<p> <s> “ Maailm jaguneb kaheks : ühed , kes söövad , ja teised , keda süüakse . ” </s> </p>
<p> <s> Nikyas ei jõua suudki avada . . . </s> </p>
<p> <s> . . . kui hiigelsuur madu kugistab alla kõrbejänese . </s> <s> ( Poiss jälgib võlutult tolai pikaldast teekonda mao keres . ) </s> </p>
<p> <s> “ Kaunis , kas pole ? ! ” lausub Marab . “ Kuningkobra , hamariaad . </s> <s> Suurim , keda olen kõrbes kohanud ! ” Järgnevat öeldes Marabi vaimustus tuhmub . “ Sain ta kätte maoküttide lõksust . ” </s> </p>
<p> <s> “ Kellele neid . . . ! ” Nikyas väärutab uskumatult pead . </s> </p>
<p> <s> “ Daamidele . </s> <s> Maonahast tehakse kotte ja kingi . ” Nagu tume maoke paisub Maopreestri laubal vihasoon . “ Ükskord kuulutavad maod inimestele sõja . </s> <s> Nonde jumalad hoidku siis neid ! ” </s> </p>
<p> <s> Maorahvas on söönud . </s> </p>
<p> <s> Puhevil roomajad kaovad kivikojast niisama helitult kui olid ilmunud . . . </s> </p>
<p> <s> . . . välja arvatud hamariaad , kes allaneelatud jänese tõttu ei pääse enam seinalõhest läbi , ning sujudes mööda seinaäärt ukseava poole , väljub sealtkaudu . </s> </p>
<p> <s> “ Kui sa teda kaamelitega söödad , ei pääse ta ka uksest välja ! ” nihvab Nikyas . </s> </p>
<p> <s> “ Oled , oled mürgine ! ” naerab Marab . </s> <s> Ning järsku lausub tõsinedes : “ Ja väsinud , Nikyas . </s> <s> Puhkame . </s> <s> Päevaloodel ootab meid põnev sündmus , peame selleks valmis olema ! ” </s> </p>
<p> <s> Marab tõstab Nikyase rippsängi , ise viskab pikali seina äärde niinest punumile . </s> <s> Ootamatult ilmub hämarast nukast välja kaunikirjaline , koketeerivalt vonklev madu . </s> <s> Libiseb punumile ning tõmbub vastu Marabi külge leebinult kerra . </s> </p>
<p> <s> “ See on Zara . </s> <s> Võime teineteist surmata , võime teineteise eest minna surma – mis see on kui mitte armastus ! ” lausub suikvel Marab ning silitab näpuotsaga mao seljakirja . </s> </p>
<p> <s> ( Nikyas uinub otse mõttelennult . </s> <s> Näeb nõutukstegevat und : kõik inimesed on äkki maod . </s> <s> Ja tal on heameel , et mitte vastupidi . ) </s> </p>
<p> <s> Ärgates kuulis ta kajata kilinat . . . mis meenutas kaamelikellukaid jahedal varahommikul . </s> </p>
<p> <s> Nikyas avas silmad ettevaatlikult , sest peale selle , mis ta juba oli näinud , polnud teada , mida ta võis veel näha . </s> </p>
<p> <s> Ei midagi hirmsat ega ohtlikku . </s> <s> Pigem vastupidi : Marab korjas kivikoja seinte veerest erineva suuruse ja konfiguratsiooniga pudeleid ning asetas neid kandekasti . </s> <s> Oma süvenenud tegevuselt pilku tõstmata kõnetas ta poissi : </s> </p>
<p> <s> “ Ärkasid , Nikyas . . . ” Ta silmitses valgusvihus viivu pudelikest . “ Oleks nagu kreeka nimi . ” </s> </p>
<p> <s> “ Mis tähtsust sel , ” ütles poiss ja käänas end rippsängist põrandale . </s> </p>
<p> <s> Marab muutus järelemõtlikuks : </s> </p>
<p> <s> “ Nimel on oma juured , olgu see kõrbe- või inimtaim . ” </s> </p>
<p> <s> “ Vett ! ” </s> </p>
<p> <s> “ Sügav juur leiab vee ! ” Mees nookas kannu poole ja poiss jõi . </s> </p>
<p> <s> ( Maopreester pani kasti viimaseid pudeleid ; tõstis neid mitutpidi ümber , just nagu nendega vangerdades . ) </s> </p>
<p> <s> Janu joodud , pani poiss kannu nukka . </s> </p>
<p> <s> “ Katsu nüüd , kas saad käia ! ” </s> </p>
<p> <s> Poiss astus sidemes jalgadega mõne sammu . . . </s> </p>
<p> <s> . . . ja kukkus oiatades põrandale . </s> </p>
<p> <s> “ Katsu veel kord – ja ära mingil juhul kuku ! ” </s> </p>
<p> <s> Nikyas tegi nagu kästud . </s> <s> Mõlemad naersid suunurgaga . </s> </p>
<p> <s> Nad läksid lääne suunas . </s> <s> Poiss Maopreestri järel , eesminejal kandekast pudelitega käe otsas . </s> </p>
<p> <s> Loojuva kõrbepäikese verisuline kull liugles pikkamisi horisondi taha . </s> </p>
<p> <s> “ Aega on napilt ! ” ütles Marab , kui nad luiteseljandikule jõudsid . “ Kohe-kohe tõuseb tuul – me peame ta kinni püüdma ! ” </s> </p>
<p> <s> “ Millega ? ! ” </s> </p>
<p> <s> “ Kohe näed . ” </s> </p>
<p> <s> Marab laskus põlvikile kohevasse liiva , tegi kindlaks loojangutuule suuna . . . </s> </p>
<p> <s> . . . ja hakkas pudeleid erinevasse sügavusse , erineva kalde all luitesse matma . </s> <s> Pudelid ridanesid liivas ja helkisid loojangupäikeses nagu maetud linna – taas tõusis see talle silmi – tornid . </s> <s> Marab tõstis kannatlikult klaasmahuteid ümber , vahetades peenema suuga pudelid laiema suuga pudelite vastu . </s> <s> Mõistatusliku rajatisega valmis , näis ta sellega rahule jäävat ning eemaldus mõned sammud oma kätetööst . </s> </p>
<p> <s> Lähenes õhtune palveaeg . </s> <s> Marab pani käed kokku : </s> </p>
<p> <s> “ Allah , suur oma suutlikkuses – saada meile tuult . </s> <s> Ja ei muud . “ </s> </p>
<p> <s> Siis nad istusid luitele ja asusid ootama . </s> </p>
<p> <s> Päike minekuga ruttas – tuul tulekuga ei kiirustand . </s> <s> Üksnes kerged viherikud keerutasid üle liivalageda , mille keskel seisis . . . </s> </p>
<p> <s> . . . kummaline väänaldes sau , mis loojangupäikeses punakalt helkis , otsekui oleks tal tuli küljes . </s> <s> Nikyas ehtis oma suu küsimusega : </s> </p>
<p> <s> “ Mis see on ? ” </s> </p>
<p> <s> Marab tõi vastuse kaugelt : </s> </p>
<p> <s> “ Vaskmadu Nehustan . </s> <s> See , mille Mooses tegi ja kuningas Hiskija purustas . </s> <s> Sealt sai madudekummardamine alguse . </s> <s> Siin on ta mu võimutähis – maod tajuvad seda ! ” </s> </p>
<p> <s> “ Mida ütles sellepeale Allah ? ” sorkas Nikyas . </s> </p>
<p> <s> “ Muhamed keelas madudekummardamise – Allahini asi ei jõudnudki . ” </s> </p>
<p> <s> Nad vaatasid teineteist puhk aega lugupidavalt . </s> </p>
<p> <s> Tuul ikka veel viibis . . . </s> <s> Liiv nende ümber oli harvanähtavalt punakat värvi . </s> <s> Marab rääkis : </s> </p>
<p> <s> “ Kõrbed sünnivad mägedest . </s> <s> Päike ja tuul lõhestavad kaljud . </s> <s> Paduveed toovad murendi alla ning teel jahvatavad liivaks . ” Marab kuulatas äkki valvsalt ning ümardas jutu : “ Jõed otsivad oma õnne , muutes maailma kõrbeteks . ” </s> </p>
<p> <s> Poiss tahtis küsida . . . </s> </p>
<p> <s> . . . ent mees pani näpu ta suule : </s> </p>
<p> <s> “ Kuula ! ” </s> </p>
<p> <s> “ Tuul . ” </s> </p>
<p> <s> Marab noogutas . </s> </p>
<p> <s> Tuul kosus pikkamisi , ja korraga . . . </s> </p>
<p> <s> . . . hakkas Nikyas kuulma tasast , otsekui tagasihoitud vilisevat heli . </s> </p>
<p> <s> Seejärel teist niisama lummalist </s> </p>
<p> <s> Siis kolmandat , imetuhõrku ja olematapeent </s> </p>
<p> <s> Neljandat , bassihäälset , mis kostis kui naudinguoie </s> </p>
<p> <s> Päike loojus , tuulepuhang tugevnes , ja mõne hetke pärast mängis instrument täisvõimsusel ! </s> </p>
<p> <s> ( Nikyas Bigart , läbi elu helidele aldis , kelle ees avanesid kuulsad kontserdisaalid , suured katedraalid , muistsed muusikapühamud . . . </s> </p>
<p> <s> . . . ei suutnud kusagil ega kunagi enam leida seda nimetut muusikalist rahuldust , mida andis talle kauges poisipõlves mägede ja kõrbepiiril kuuldud TUULEOREL . ) </s> </p>
<p> <s> Järgmise päeva puhtel asusid nad eraklast teele soolajärvele , kuhu varahommikul pidi maanduma lennuk . </s> <s> Marabi ümberkehastus Maopreestrist – mürgismugeldajaks oli sedavõrd jahmatav . . . </s> </p>
<p> <s> . . . et poiss ühel hetkel ei uskunud temasse ega eelmise päeva sündmuste võimalikkusse . </s> <s> Ent kui Marab enne teeleasumist ta jalasidemed sõnalausumata maha võttis ning poiss üleöö paranenud jalgu nägi , tõusis Maopreester ta silmis endisesse ausse . </s> </p>
<p> <s> Sügavad narmendavad haavad olid tõmbunud kinni . </s> <s> Armid olid pigem hoomatavad kui nähtavad , nii et Soolajärvele jõudes mõjus valge sööbiv soolapihu poisi haavaarmidele kui õietolm . </s> </p>
<p> <s> Lennuk oli juba Soolajärve põhjale end maha toetanud . </s> <s> Kuni valgetes kitlites kokkuostjad maomürki vaagisid ja raha lugesid . . . </s> </p>
<p> <s> . . . jätsid mees ja poiss kaugemal teineteisega jumalaga . </s> <s> Ehkki Marabi käsi oli kuum ja karm nagu kivikõrb , puhkas Nikyase pihk selles usaldavalt ning kaua nagu taim soojas mullas . </s> </p>
<p> <s> “ Hüvasti , kreeklane ! ” ütles mees poisile karmil toonil ja uuris teda viimasel kargel pilgul . “ Jäta meelde , kellelt sa saad head mürki , kui sulle aina vastumürki pakutakse . ” </s> </p>
<p> <s> Nikyas ei teadnud , kas mees oli araablane , et temaga sedamoodi hüvasti jätta . </s> <s> Sellepärast vaikis . </s> <s> Ent kui Marab , järsult pöördunud , nõtkel sammul üle Soolajärve eemaldus . . . </s> </p>
<p> <s> . . . ületas pisaralävel kreeklane kõik asianismi ja atikismi vastuolud ühesainsas värsikillus : </s> </p><lg type="free"><l> Tea , rändur , kõrbes kerge neil , kel vesi silmas . </l><l> Kui tahad ellu jääda kuivas , kuumas ilmas , </l><l> kus pole veesoont , kaevu ega lätteid pühi – </l><l> sa , rändur , ära eales silmi kuivaks pühi ! </l></lg></div2><div2 type="alaosa"><head> Kiitus Kristusele ! Au Allahile ! </head>
<p> <s> Elu on kui jõgi – kitsaskohtades voolab ta kiiremini . . . </s> </p>
<p> <s> Vapustused , mis said osaks Nikyas Bigartile poisipõlves , tegid teda oma east ja aastatest vanemaks , küpsemaks . </s> <s> Kergelt lõpetas ta medrese algastme kooli . </s> <s> Nii nagu ta süda oli ümar piibli järgi , oli ta pea kantis koraani järgi . </s> </p>
<p> <s> Niisamuti kui ta ristikirikus kostis : “ Kiitus olgu Kristusele . . . ” </s> </p>
<p> <s> . . . hüüdis ta medrese viiel palvekorral päevas : </s> </p>
<p> <s> “ Au olgu Allahile ! ” </s> </p>
<p> <s> Hoolimata Nikyase kahejumalateenimisest , ei viinud see teda lahku kummastki usust . </s> <s> Varakult jõudis temani maailmas puuduolev teadmus : parem olgu sul jumalaid mitu kui mitte ühtegi . </s> </p>
<p> <s> ( Islami ar </s> ' <s> aslama – “ alluta end ” – juhatas talle kätte lihtsa tõe , et eneseallutamine jumalusele on elu jaoks viljakam kui katteta üleolek inimesena . </s> <s> Kui Allahil jätkus jõudu , et tõsta alamal olijad nende eneste kõrgusele . . . </s> </p>
<p> <s> . . . siis Kristus tõstis inimese sealt kõrgemale , andes talle teada jumaliku olendi õigused ja kohustused . </s> </p>
<p> <s> See ainuline dualism , kahe usu sulam , tegi ta vastuvõetavaks mõlemal pool : mõlema jumala vaikival kokkuleppel sai ta süda lepituspaigaks kahele vaenlevale inimtõule . ) </s> </p>
<p> <s> Just nagu liiva ja luidete hääled , settisid mõistetavaiks ta kõrvu keeled ja keelemurded , milles kõnelesid kõrbehõimud . </s> <s> Kaheksa kooliaasta jooksul õppis Nikyas neid lahedalt rääkima . </s> <s> Kui arvata juurde ta kõrbepruun jume ja riietus , võis teda vabalt pidada mõne rändhõimu pealiku pojaks ( või mõne hõimupealiku naise pojaks , kes oli pugenud ööks läbirändava geoloogi magamiskotti ) . </s> </p>
<p> <s> Muidu oli Nikyas Bigart medrese-kooli lõpetades viieteistaastasena samasugune uimik ja nukakuju , nagu ta oli olnud seitsmesena . </s> <s> Medrese hämarad võlvid ja mediteeriv elulaad olid ta ilmapelgust vahest veelgi süvendanud . </s> </p>
<p> <s> Suurt vapustust . . . </s> </p>
<p> <s> . . . mida Nikyas kerge kartusega , ent ka põnevusega miskipärast ootas , polnud kuskilt tulemas . </s> <s> Päevad möödusid korrapäraselt ja monotoonselt nagu muezzini hüüded – mõni valjem , mõni vaiksem . </s> </p>
<p> <s> ( Vanad vapustused : torni- ja tormisündmused , kivikõrbe kurbmäng ja maomüsteeriumid olid vajumas unustusse . . . </s> <s> Odidi , keda otsisid kopterid ja karjused , ei leitud . </s> <s> Ehkki karavaniteedel ja öiste karjuselõkete ääres räägiti aastaid kellestki “ köötsus kaameliratsanikust ” , keda aeg-ajalt kõrbes ja vadidel nähti , kuid kes oskas jälitajate eest vaimvaikselt kaduda . ) </s> </p>
<p> <s> Keskpäeval toimus medrese-kooli algastme lõpetanute ja nende vanemate ühispalvus mošees . . . </s> </p>
<p> <s> . . . aga õhtujaheduses leidis aset “ Teelelähetustseremoonia ” ( sch ? le-tähenduses lõpuaktus ) , mille viis läbi koolijuhataja-imaam . </s> </p>
<p> <s> Iga lõpetanu sai kaenlasse uhiuue koraani , mille lisale oli kirjutatud , et seejasee viilusk on küps käima Allahi õnnistatud , Muhamedi ettekäidud Teed . </s> </p>
<p> <s> Hiljem soovis imaam kõnelda õlitrassile kiirustava ( oli lõhkenud peamagistraali naftajuhe ) Bigartiga . </s> <s> Andnud avarii likvideerimiseks juhised raadioside teel , käskis Kiryl Ferhadit oodata autos . . . </s> </p>
<p> <s> . . . ja siirdus imaami järel tolle ruumidesse . </s> </p>
<p> <s> “ Istuge , mister Bigart ! ” </s> </p>
<p> <s> “ Tänan . ” </s> </p>
<p> <s> Nad võtsid vastakuti kohad sisse istevaibal . </s> </p>
<p> <s> “ Kuna te kiirustate , teen lühidalt . </s> <s> Teie pojast Nikyasest räägin . . . ” Imaam , hallipäine intelligentne moslem , võttis prillid eest . “ Ta on vagur , väärastamata poiss , liiga vaimne ilmaliku elu jaoks . ” </s> </p>
<p> <s> Bigart ei saanud nii tõsise jutu puhul jätta naeratamata . </s> </p>
<p> <s> Imaam noogutas . </s> </p>
<p> <s> “ Mõistan teid – esialgu kõlab see kui nonsenss . </s> <s> Ent kuulake mind , elanud inimest , sisepilguga usumeest : Nikyas on sündinud vaimulikuks eneseteostuseks ! ” </s> </p>
<p> <s> Bigarti aval nägu sulgus ; ta ilme muutus järsku karmiks ja taganematuks : </s> </p>
<p> <s> “ Teil on õigus , imaam , “ vagur , väärastamata , vaimne ” – kõik need omadused , mis peavad olema . . . ” </s> </p>
<p> <s> “ … Allahi poolt märgitud vaimulikul ! ” </s> </p>
<p> <s> “ … kutsumuse poolt märgitud õlijüngril . </s> <s> Nikyasest – nagu ta vaarisast , nagu ta vanaisast , nagu ta isast – saab naftainsener ! ” </s> </p>
<p> <s> Bigarti resoluutsus ja tõrjumatu toon olid veenvad . </s> <s> Koolijuhataja ja lapsevanem tõusid . </s> </p>
<p> <s> “ Olen teiega päri , ” lausus imaam , “ ehkki mul ja meie vaimulikkonnal on kahju , et Nikyas ei jätka õpinguid medrese ülemastmekoolis . . . </s> <s> Muutunud maailmas vajab muutuv islam aistimiselt avaramaid , polümorfseid , kui nii võib öelda , vaimulikke , kes lähendaks me rasse . </s> <s> Ehkki jumalatel on palju maailmu , ei taha nad , et ükski neist häviks . ” </s> </p>
<p> <s> “ Minu lugupidamine , austatud imaam . </s> <s> Tänu medresele ja õpetajatele Nikyase harimise eest ! ” </s> </p>
<p> <s> “ Tänan ka teid , austatud peainsener , ” ütles imaam kummardades . “ Teie finantsabiga ehitasime lõpuks valmis ravila ning jõuame endiselt ülal pidada seeki ja leprosooriumi . ” </s> </p>
<p> <s> ( “ Emerson . . . ” kandus üllatuslik uid läbi Kiryli pea . ) </s> </p>
<p> <s> Imaamile aga lausus : </s> </p>
<p> <s> “ Ma polnud sellest teadlik . . . </s> <s> Kuid nii me suudame vähegi tasuda seda kahju ja kannatust , mida Kontserni õliväljad teie maale valmistavad . ” </s> </p>
<p> <s> Uksel vahetasid imaam ja Bigart vastastikku kõiki kuristikke ületava kummarduse – ja lahkusid teine teises suunas . </s> <s> Nad ei kohtunud enam eales . </s> </p>
<p> <s> Samal ajal kui Bigart-seenior kõneles koolijuhatajaga . . . </s> </p>
<p> <s> . . . jättis Bigart-juunior hüvasti oma õpetajaga : </s> </p>
<p> <s> Õdus lahkumishõngune videvik . </s> </p>
<p> <s> Mulla kambrikus õlikannus põleb rahusa leegiga puuvillataht . </s> </p>
<p> <s> Kaunispalg-mulla on kaheksa aastat hiljem äratundmatuseni muutunud : ta tihedat soengut kandnud pea on paraku paljas kui põlvenukk ning mulla ise paks ja ümarik kui eskimo liumägi . </s> </p>
<p> <s> Kõhn variõhuke Nikyas ja tema tüse õpetaja seisavad teineteise vastas mõnda aega sõnatult . </s> <s> Meenutades möödunud kooliaastaid , valdab mõlemaid paras nostalgia . </s> </p>
<p> <s> NIKYAS ( kuulatab oma mõtteid ) : Kooliaeg on läbi ! </s> <s> Lõpuks lasevad medrese müürid mu vabaks . </s> <s> Tulin siia seitsmesena – lahkun viieteistkümnesena . </s> <s> Mida ma siin kaheksa aastat tegin ? </s> <s> Kui küsiks seda mullalt ? ! </s> </p>
<p> <s> MULLA ( naeratades ) : Küsi , Nikyas , viimane aeg ! </s> </p>
<p> <s> NIKYAS ( punastab mõttelt tabatult ) : Mida ma siin kaheksa aasta jooksul õppisin ? </s> </p>
<p> <s> MULLA ( tõsinedes ) : Võtame tähtsama kokku . </s> </p>
<p> <s> Kui oled meteoriidina maha tulnud – ära lase endast müürikivi teha . </s> </p>
<p> <s> “ Teada ” , “ tahta ” , “ julgeda ” , “ vaikida ” – kui valid neist mõne , jõuad kaugele . </s> <s> Kui valid nad kõik – jõuad Kõikjale </s> </p>
<p> <s> Asju , mida mõistad , noid uuri . </s> <s> Asju , mida ei mõista , noid austa </s> </p>
<p> <s> Usalda kujutlusvõimet – see kannab sind kaugemale kui juurdlev mõte </s> </p>
<p> <s> Ihale seda , millel puudub mitmus , millel on vaid Ainukordsus </s> </p>
<p> <s> Tõrju endast ära tunded , need ähmastavad tunnetust ; naisest armasta vaid keha , sest muu on miraaž . </s> <s> Meestest vali sõbraks vaenlane , siis ei lakka sa võitlemast </s> </p>
<p> <s> Nagu jumalal peab sul olema kõrgemat julgust – julgust julmuseks . </s> <s> Kui see ei kisu maha , vaid ehitab maailma </s> </p>
<p> <s> Rääkija heidab äkki trotslikult peaga . </s> </p>
<p> <s> Sa ei pea uskuma mullat ! </s> <s> Sa ei pea uskuma filosoofe , sa ei pea uskuma usku ; sa pead uskuma seda , mis on tõeline . </s> <s> Lihtne , Nikyas ! </s> </p>
<p> <s> NIKYAS ( mõttes ) : Võiks olla lihtsam . </s> </p>
<p> <s> Nad vaatavad teineteise sädelevatesse silmadesse , kummardavad sügavalt vastastikku , teades , et iga lahkumishetk on sillaks . . </s> </p>
<p> <s> . . . kohtumise hetkele . </s> </p>
<p> <s> Kiryl Bigart istus oma tarbetult kalli limusiini ( Emersoni kingitus järjekordse “ purskaja ” käikulaskmise puhul ) eesistmel . . . </s> </p>
<p> <s> . . . ning pidas silmas medrese peaväravat . </s> </p>
<p> <s> Kui Nikyas sealt lõpuks nähtavale ilmus , seljas pikk loppav alamvaimuliku kuub , õlal hallist dabaast kandekalits , käskis ta Ferhadil anda autosireeni . </s> </p>
<p> <s> “ Piuviupiuviu ! ” kõlas üle valge väljaku . </s> </p>
<p> <s> Poiss võpatas , ta kõhn köötsus keha lõi kooldus pilliroona õigu , ning järgmisel hetkel . . . </s> </p>
<p> <s> . . . ta juba jooksis puusandaalide klõbinal üle väljaku auto poole . </s> </p>
<p> <s> Kiryl aimas seda valuga ette , nagu oleks Nikyas tema südamenurga taha komistanud – ja mitte plaadiserva taha , mis sillutisest pool tolli esile tõusis . </s> <s> ( See juhtus juba nii auto lähedal , et oleks võinud enam mitte juhtuda . ) </s> </p>
<p> <s> Ta komistas – seekord parema jala pealt – ning lendas valgete hõlmade lehvides otsekui väljakutuvi sillutisele . </s> </p>
<p> <s> Nikyase kukkudes . . . </s> </p>
<p> <s> . . . </s> <s> Kiryl võpatas . </s> </p>
<p> <s> Ferhad vajutas lingile , et söösta oietult lamavale poisile appi . </s> </p>
<p> <s> “ Jää paigale ! ” peatas teda Kiryli karm hääl . </s> </p>
<p> <s> Käed tõmbusid tagasi autosse : </s> </p>
<p> <s> “ Hoog oli liiga suur – ta võis viga saada ! ” </s> </p>
<p> <s> “ Kui saigi . . . </s> <s> Mitte alati pole samaariamehi lähedal . ” </s> </p>
<p> <s> Nikyas lamas väljakul , nägu kitsekuse ja turismisaasta järele lehkavas tolmus . </s> <s> Neist veel hullem oli lämmatav läbikukkumistunne . </s> </p>
<p> <s> Kogu väljak ootas hinge kinni pidades poisi tõusmist . </s> <s> Kui ta juurde jöntsisid abivalmis turistid – mitu sakslast ja paar jappi – , hüppas ta kirpkergelt nende nina eest üles ning jätkas jooksu . </s> </p>
<p> <s> “ Simulant ! </s> <s> Aita veel sihukest . . . ” kostis talle järele solvunud hääli . </s> </p>
<p> <s> “ Kuhu sõidame ? ” küsis Ferhad muigehäälel , kui Nikyas ainsagi aietuseta istmerüppe viskus . </s> </p>
<p> <s> “ Täna tellib ja tasub Nikyas ! ” ütles Kiryl tagasi pöördumata , toonitult . </s> <s> ( Nikyas tabas selles siiski ära isa meelehärmi . ) </s> </p>
<p> <s> “ Kuhu ? ” küsis Ferhad üle õla . </s> </p>
<p> <s> “ Igale poole ! ” huikas norgumatu Nikyas ja laiutas käsi nelja ilmakaare poole . </s> </p>
<p> <s> Olgu , mu poiss – kui sa oleksid vaid õnnelik ! mõtles Kiryl . </s> <s> Ning lausus reipalt : “ Sõidame mereranda , pole ta sinisilmi ammu näinud . ” </s> </p>
<p> <s> “ Sõidame ! ” lausus Nikyas noogates – ning jättis pea unukalt rinnale . </s> </p>
<p> <s> Õhtune meri oli leebe ja rahulik : üksikud suured õlilaigud otsekui pirvased prilliklaasid läikisid laugel veel . </s> <s> Reidil , roostes ankrukettide otsas nagu kütkes vaalad , seisid tumedad laevad . </s> <s> Ning nende kohal kiitsus dramaatiliselt masuudine üksik kajakas . . . </s> </p>
<p> <s> Kas pole selle kajakaga nagu Nikyasega – midagi head ja puhast jääb maailmas alati realiseerimata , mõtles Kiryl , alustades pojaga retke . </s> </p>
<p> <s> “ Ootan teid auto juures ! ” hõikas palmitukka mahajäänud Ferhad neile järele . </s> </p>
<p> <s> “ Hästi ! ” hüüdis Bigart tagasi . </s> </p>
<p> <s> ( Kiryl oli Ferhadile tänulik : nagu alati näitasid Käed tema vastu üles peenetundelisust . </s> <s> Ta soovis pojaga kahekesi olla – just täna , koolilõpupäeval . . . </s> </p>
<p> <s> . . . tahtis ta Nikyasega rääkida , panna maha tähised tema Õliteel . ) </s> </p>
<p> <s> Ent heitnud pilgu kõrval astuvale pojale , näinud tolle raaghabrast kuju ning ulapi poole ärapööratud palet , mida katsid meretuulest punetama löönud vistrad , ei jõudnud Kiryli õiged sõnad nende mõttekujust kaugemale . </s> </p>
<p> <s> ( Ennist oli ta mullale luisanud , öeldes , et “ vagur ” , “ väärastamata ” , “ vaimne ” olid naftainsenerile vajalikud omadused . </s> <s> Tegelikult oli kõik vastupidi . </s> </p>
<p> <s> Seega oli imaamil õigus : Nikyas oma hapra kuju ja hämara siseilmaga sobis pigem vaimulikuks . . . </s> </p>
<p> <s> . . . kui võitlejaks naftaväljadele , kus tõenäosus kord kedagi tappa oli võrdne tõenäosusega saada kord tapetud . ) </s> </p>
<p> <s> Tükk aega läksid isa ja poeg kõrvuti , vahetamata sõnagi . </s> <s> Nikyas endiselt nägematasilmil merele vaadates , Kiryl otse ette rannajoone lõputusse . </s> </p>
<p> <s> “ Veider , kui inimene midagi jäävat omab , ei mõtle ta sellele – tarvitseb see tal kaotada , kui ta aiva sellele mõtleb . ” </s> </p>
<p> <s> Bigart pidas silmas oma ihuliikmeid ; ta igatses nende järele sageli , ent mõnikord , nagu hetkel , muutus see igatsus valuliseks sooviks . </s> <s> Mitte eales varem ei nõudnud ta saatuselt oma käsi tungivamalt tagasi kui tol hetkel . </s> <s> Ta läks koguni ülbeks : soovis korraga mõlemat kätt . . . </s> </p>
<p> <s> “ Vasaku käe nimetissõrme otsa võtaksin pintsaku , parema käe paneksin Nikyasele õlgade ümber . ” </s> </p>
<p> <s> Nii nagu nad palju kordi olid näinud isasid poegadega mererannal kõndimas . </s> <s> Nii nagu nemad polnud eales kõndinud . </s> </p>
<p> <s> Palmisalus . . . </s> </p>
<p> <s> toetuvad Käed autokapotile ja vaatavad Bigartitele üleelavalt järele : </s> </p>
<p> <s> “ Armastan neid inimesi ! </s> <s> Toda põdurat poissi , kelle tervist sooviksin oma lastele , kui mul need oleksid . </s> <s> Ja tolle poisi isa , käteta meest , kellest terviklikumat kuju pole ma kohanud . ” </s> </p>
<p> <s> Äkitselt Ferhad võpatab . </s> <s> Tõukab end autokapotist lahti ja teeb mõne ebakindla sammu eemaldujatele järele . </s> <s> Mehe silmad avarduvad sedavõrd , et nägu näib neile kitsaks jäävat . </s> </p>
<p> <s> Lämmatades suult tõusvat karjatust , surub Ferhad rusika suule . </s> </p>
<p> <s> Ta näeb selgelt võimatut : </s> </p>
<p> <s> Kiryl ringutab end mõnuga talle vastupuhuvas tulises rannatuules , </s> </p>
<p> <s> tal on korraga mõlemad käed , mis heidavad ainsa liigutusega kuue seljast . </s> </p>
<p> <s> Vasak käsi võtab kuue trippipidi nimetissõrme otsa – parem käsi laskub talle mitteomase õrnusega poja õlgadele . </s> </p>
<p> <s> Nõnda nad jätkavad uidangut piki mereranda . </s> <s> Kiryli käed , mis ilmusid viimastena . . . </s> </p>
<p> <s> . . . kaovad kaugusesudusse esimestena . </s> <s> Seejärel ähmastuvad isa ja poja liitunud kujud . </s> <s> Samm-sammu järel üha enam . </s> <s> Kuni kaovad Ferhadi silmist . </s> </p>
<p> <s> Nad olid matkanud juba mõned head miilid . . . </s> </p>
<p> <s> . . . kuid iseendas paigal seisnud . </s> <s> Kiryl ei suutnud leida neid kõrgeid lennukaid sõnu , mis ainsana sobiksid kõneluseks pojaga ÕLIKUTSUMUSEST . </s> </p>
<p> <s> Oled rääkinud karjuste ja töölistega , oled rääkinud šeikide ja presidentidega . </s> <s> . . . Oled rääkinud saatana ja jumalaga – ja nad on või ei ole sind mõistnud . </s> <s> Kuid kõneluseks oma lihast ja verest pojaga ei leia sa sõnu ! mõtles Bigart-vanem . . . </s> </p>
<p> <s> . . . ja Bigart-noorem vastas talle mõttega : </s> </p>
<p> <s> Ära ihu oma hinge , isa . </s> <s> Sõnad on kui Odidi istikud : läheb hulk aastaid , nende peale peab sadama palju vihma , ja kui paduveed neid minema ei uha , siis hakkavad kandma . </s> <s> Nemad vilju , mina sulle soovitud sõnu . </s> </p>
<p> <s> Korraga kerkis sonnuudust nende ette . . . </s> </p>
<p> <s> . . . suurehitis . </s> <s> Rannakaarel mürisesid võimsad ekskavaatorid , vaiarammid rajasid vundamenti hiiglaslikule ehitisele . . . </s> <s> Sinaval lahekäärul töötasid suure läbindusega süvendajad ja mudapraamid . </s> <s> Otsekui luitesipelgad segisid kõikjal sinistes tunkedes töölised ning pöörlesid nende koldsed kiivrid – salapäraselt nagu kilpkonnaseljad luiteliivas . </s> </p>
<p> <s> Bigartiga toimus sedavõrd järsk muutus , et poeg võpatades tema poole pöördus : </s> </p>
<p> <s> “ Isa . . . m-mis juhtus ? ” </s> </p>
<p> <s> “ See , millest olen unistanud aastaid . </s> <s> NAFTASADAM ! </s> <s> Suurim ja ökoloogiliselt puhtaim maailmas . </s> <s> Veosekäive viiskümmend megatonni aastas . </s> <s> Sügavad kaiäärsed , mis võimaldavad juurdepääsu mammuttankeritele . </s> <s> Automaatlootsid , telemehhaanika … Kõik see – kolme aastaga ! ” </s> </p>
<p> <s> Poeg kuulas ülemlaulu naftasadamale vaoshoitult , näis isegi ükskõikselt – ta oli isa pärast nüüd rahulik . </s> </p>
<p> <s> Käed nägid neid aeglaselt piki Õlimere randa lähenemas . . . </s> </p>
<p> <s> “ Õlist räägivad , ” arvas mees omaette . </s> </p>
<p> <s> “ Hoi-hoi , Ferhad ! . . . </s> <s> Näitasin Nikyasele naftasadamat , ” hõikas Bigart eemalt . </s> </p>
<p> <s> “ Kas see on juba käigus ? ” kostis Ferhad , silmitsedes lähenejaid altpoolt . </s> </p>
<p> <s> ( Mõlema Bigarti püksisääred tumendasid õlist , jalatsites lirtsus õli – kogu pikk kaldajoom , nagu selgus , mustas tõusulaine poolt randa uhutud paksust masuudist . ) </s> </p>
<p> <s> “ Kaugel sellest , Ferhad . . . </s> <s> Aga miks sa küsid ? ” lausus Bigart , silmitsedes nüüd ka ise jalatsitest tekkinud masuudimustreid limusiini heledal põhjal . </s> </p>
<p> <s> Küsimata rohkem midagi , käivitasid Käed auto . </s> </p>
<p> <s> “ Vanalinna , koju ! ” ütles Bigart . “ Nikyas võtab sealt oma asjad . ” </s> </p>
<p> <s> Ferhad andis gaasi , limusiin litsus end tee ligi ning sööstis kui hai teistest sõidukitest mööda . </s> </p>
<p> <s> Nagu Bigartite majja astudes selgub . . . </s> </p>
<p> <s> . . . on ettevõtlik Fatima vanahõngulisest elamust teinud moodsa bordelli . </s> </p>
<p> <s> “ Noorelt õpitud – ästi omandetud ! ” uhkeldab ta oma sutenööriametiga . </s> </p>
<p> <s> Ning esitleb samas meestele pikakasvulisi kauneid neide . “ Mu odaliskid on kui obeliskid ! ” </s> </p>
<p> <s> ( Neiud naeratavad neile oma sügavpunaseks mingitud huultega – iidse maja hämarikus mõjub see müstiliselt kui rooside avanemine . ) </s> </p>
<p> <s> “ See on elumaja , mitte panoptikum – “ obeliskid ” ukse taha ! ” </s> </p>
<p> <s> “ A-austatud Kiryll . . . ” hakkab Fatima kokutama , värvitud ripsmeid lehvitama , nagu tahaks ta lendama minna . “ Millestki ma ju pean elama ! ” </s> </p>
<p> <s> “ Tõstan su pensioni . ” </s> </p>
<p> <s> “ Aga need vaesed tüdrukud peavad ju ka millestki elama . . . ” </s> </p>
<p> <s> “ Kuule , Fatima . . . ” Bigarti hääletoon ei tõotanud head . “ Kui ma selle linna lõbumaju hakkan ülal pidama , läheb kontsern pankrotti . ” </s> </p>
<p> <s> “ Seda nüid küll ei või ! ” nõustub Fatima ja teeb lindudele silma . </s> </p>
<p> <s> “ Vurhhhh ! ” lendavad nood minema . </s> </p>
<p> <s> “ Ei jäend sulgegi heljuma – oled rahul ? ! ” </s> </p>
<p> <s> “ Kuni Nikyas oma asjad kokku paneb , olgu õhk puhas ! ” lausub Bigart juba leebemalt . </s> <s> Ning küsib järsku murelikult : “ Ons Odidi kohta mingit kuuldust ? ” </s> </p>
<p> <s> Fatima lilleline siidikäis tõuseb silmade juurde : </s> </p>
<p> <s> “ Vaene Odid . . . ” Emand vangutab dramaatiliselt pead . ” “ Muulamundred ” ( Fatima peab silmas ratsapolitseid ) lõpetasid otsimise . . . </s> <s> Pea , Kiryll ! ” hüüab emand eemalduvale Bigartile järele . “ Karavaniküütijad turul rääksed , et nad olid kauges kõrbes näend kumaras kaameliratsanikku . . . ” </s> </p>
<p> <s> Bigarti samm kiireneb , peast välksab läbi mõte : </s> </p>
<p> <s> Tuleb uuesti otsinguid alustada ! </s> </p>
<p> <s> Ehkki pojal on asjad koos , pauna pressitud ning ukse kõrvale reisivalmis tõstetud , ei taha Kiryl tema jumalagajättu lapsepõlvekoduga segada : </s> </p>
<p> <s> Raske oli minulgi siit lahkuda : käsi tahtis puudutada iga eset , jalg hüvasti jätta iga põrandakiviga . . . </s> <s> Kõik kordub kordumatuses ! mõtleb Bigart hapralt naeratades . </s> <s> Ja suundub järsku kindlal rühil tagaaeda . </s> </p>
<p> <s> Kiryl uitab aia rohtunud radadel . </s> </p>
<p> <s> Erandiks on üks sagedasest käimisest sissetallatud teerada . </s> <s> Ta läheb mööda seda kõnekat rada . . . </s> </p>
<p> <s> . . . ja seisab äkki põrutava leiu ees : </s> </p>
<p> <s> see on peaaegu 1 : 1-suuruses tehnilise täpsusega mehekõrgune metallist puurtorn . </s> <s> Selle juures </s> </p>
<p> <s> Naftahoidla </s> </p>
<p> <s> Pumbajaam </s> </p>
<p> <s> Töötlusterminaal </s> </p>
<p> <s> “ Kõik nagu päris – ja parem ! ” leiab Bigart . </s> <s> Ning silmab alles nüüd , </s> </p>
<p> <s> . . . õlitootmissõlmede juures inimfaktorit : valgest savist voolitud õlitöölisi . </s> <s> Nad on otsekui elusad : turvakiivrid peas , igaüks oma tootmispostil . </s> </p>
<p> <s> Hämmastunud Bigart jõuab pilguringil elektrilüliti juurde , mis on kinnitatud lauatüki külge – ning otse karjatab ! </s> <s> Läbi silmitõusva sudu näeb ta “ juhtpuldi ” juures veel ühte savikujukest , inseneri . . . </s> </p>
<p> <s> . . . kel puuduvad mõlemad käed . </s> </p>
<p> <s> “ Kui nii , mu poiss , siis – täiskäik ! ” annab Bigart käskluse ning vajutab jalatsininaga elektrilülitile . </s> </p>
<p> <s> Süsteem lülitub sisse </s> </p>
<p> <s> “ Must maaveri ” vulksatab torujuhtmete metallsoontes </s> </p>
<p> <s> Kogu tootmisprotsess läheb mõne viivuga käima . </s> </p>
<p> <s> “ Jõudsid minust ette , Nikyas , ” ütleb Bigart märkamatult juurdeastunud pojale , “ said oma esimese õli viieteistkümneselt – mina mäletatavasti kolmekümneselt . ” </s> </p>
<p> <s> Nikyase uus kodu , härrasmaja inglise setelmendis , oli talle tuttav . </s> <s> Siiski võõristas ta seda esialgu nagu vahepeal ärajooksnud ja siis talle uuesti kingitud tõupuhast kodulooma , kelle iseloomu ja kommetega tuli taas kohaneda . </s> </p>
<p> <s> Talle oli elamiseks eraldatud terve majatiib . . . </s> </p>
<p> <s> . . . kus varem olid asunud ema Dido apartemendid . </s> <s> Moodne renoveering , külm ja klants mööbel , mis tegi tubadest kilgendavad jääkuubid , hirmutas teda rohkem kui kadunu riiete lehvituul , mis siin ikka veel hõljutas kergemaid esemeid : kardinaid , linikunarmaid , raamatulehti . </s> </p>
<p> <s> ( Olles ise kaheldavalt elus , Nikyas surnud ema ei kartnud – neid ühendas hingede abüssaal , too uurimatu sügavik , kus teineteisele kallid inimesed vahetevahel kohtuvad . ) </s> </p>
<p> <s> Majateenijad olid talle tuttavad ; samuti aednik ja suur puhmakasvanud , medrese tagahoovi meenutav aed . </s> </p>
<p> <s> Talle määrati guvernant , parukataolise soenguga roosapõskne daam , kes meenutas portselanist kaminanukku nende inglise kaminal . </s> <s> Aeg-ajalt enne pidulikke sündmusi läkitati ta juurde riietur , keskealine kõrge rinnaga leedi , kes poissi riietades – kujutas ennast lahti riietumas , ning seetõttu üleelavalt hingeldas . </s> </p>
<p> <s> Ja Ferhad . . . </s> <s> Tema kohta käis kõnekäänd : “ Kindel sõber on kui sõlm , mis ei libise ! ” </s> </p>
<p> <s> Juba ammu kodus külas käies oli Nikyas ristinud nende puitpalee inglise linnaosas . . . </s> </p>
<p> <s> . . . </s> <s> Pedaalide majaks . </s> <s> Seda sellepärast , et kõikvõimalikud uksed , luugid , sahtlid – lisaks linkidele – avanesid pedaalile astudes . </s> <s> Nikyas hakkas neid kohe algusest kasutama – ta tundis end neil hetkil suurena . </s> <s> Kirylina . </s> </p>
<p> <s> Mismoodi kujutada moslemit , keda ootab inglise kolledž ? ” naerab Nikyasele tuliselt kuklasse hingav Kaminanukk teda kooliminekuks riidesse pannes . </s> </p>
<p> <s> “ Samamoodi , kuidas kujutada Muhamedi piljardit mängimas , ” vastab ta tuimalt . </s> </p>
<p> <s> “ Big - ahhh -rt ! ” vajub jahmunud riietaja tumbale . </s> </p>
<p> <s> Nikyas sai selga tumesinist värvi inglisvillase ülikonna , mille käistest paistsid mansetinööpide kollased kassisilmad . </s> <s> Ette sai ta laia salatirohelise lipsulataka , mida kastimärgina kandsid kõik kolledži ullikesed . </s> <s> ( Bigarti puhul oli lipsul ka üks hea lisaomadus : lai kaelaside kattis tervenisti ära ta kõhna linnurinna . ) </s> </p>
<p> <s> “ Euroopa täispakend ! ” kommenteeris tema kostüümi Ferhad . “ Rassipatriotismi eest tuleb kõikjal maksta – kõrbevööndis kõva higistamisega . ” </s> </p></div2><div2 type="alaosa"><head> Õhtumaa Kaaba … </head>
<p> <s> … nimelt sellisena paistis Nikyasele kolledž eemalt . </s> <s> Neljakandiline tume majamürakas , koloniaalajastu segastiili musternäidis . </s> <s> Euroopa paearhitektuur , mis läks kokku igaveste ududega , oli siin ühendatud kõrbemägede basaldi abil araabia ehituskultuuriga . </s> </p>
<p> <s> “ Mis sa teed ? ! ” kähvas Ferhad , kui Nikyas kooli poole käed kokku pani . </s> </p>
<p> <s> “ Palvetan Kaaba poole . ” </s> </p>
<p> <s> Kontrastid välise ja sisemise vahel hämmastasid ja paelusid Bigartit ka varem . </s> <s> Kõige rohkem kaameli puhul , kui ta alles õppis toda looma tundma . . . </s> </p>
<p> <s> . . . nüüd siis ka kolledži juures . </s> </p>
<p> <s> Kõrgete lagedega valguseküllased ruumid . </s> <s> Koridorides muljetavaldavad uusbaroksed sambad . </s> <s> Niššides suurmeeste pronkskujud , kes olid koolile mitme aastasaja vältel kuulsust toonud . </s> </p>
<p> <s> Nikyas oma sinises vormiülikonnas teistest õpilastest väliselt ei erinenud . </s> <s> Pääs tema hämarasse sisemusse oli aga suletud kahe rohelise silmakiviga . </s> <s> Teateid temast andis vaid kohustuslik nimelipik kuuerevääril : </s> <s> NIKYAS BIGART , IX A. </s> </p>
<p> <s> Jõudnud jalutusringiga “ Kuulsuste galerii ” kohale , luges ta suurema huvita kujude alla kinnitatud pronkskartuššidelt kooli kunagiste õpilaste – hilisemate ilmameeste – nimesid ja tiitleid . </s> </p>
<p> <s> Pronkskujud – seeriavalu , millele hiljem vajaduse järgi anti vastava persooni nägu – asusid igaüks oma nišis , ühesarnases istuvas poosis . </s> </p>
<p> <s> Kartusega mõtles ta sellele , mida teha edasi , kui “ Kuulsate galerii ” kord lõpeb . . . </s> </p>
<p> <s> . . . ning järsku see lõppeski . </s> <s> Viimane nišš oli tühi : seal seisis vaid kuju ootav marmorpink koos kinnituskronsteiniga ( ilmselt oli kuju ettevalmistamisel ) . </s> <s> Ent läikiv pronkskartušš isiku nime ja andmetega oli aegsasti kinnitatud , ning sellelt võis lugeda : </s> </p>
<p> <s> KYRIL BIGART . </s> <s> NAFTAINSENER </s> </p>
<p> <s> SUURTE ÕLIALLIKATE AVASTAJA </s> </p>
<p> <s> ( Järgnes sünniaeg ning ratsionaalselt tühjaksjäetud koht surmadaatumi jaoks . ) </s> </p>
<p> <s> Nikyast andmed ei huvitanud – juhuslikult teadis ta mehest rohkem . </s> <s> Küll aga tõmbas teda marmorpink , ning selleks õigust omamata , istus ta sellele . </s> </p>
<p> <s> Kolledžiõpilased , kes tõttasid temast mööda aula suunas – justsama oli antud kogunemiskella – , pidasid teda kohaletoimetatud pronkskujuks : toppisid talle rinnataskusse kommipabereid ja vajutasid otsaette aromaatset roosakasvalget nätsu . </s> </p>
<p> <s> Kõige viimasena liugleb mööda värskeltpoonitud koridoriparketti saali poole . . . </s> </p>
<p> <s> . . . kentsakas Olend : šatään , üleni kohevil nagu külgtuulega heitlev kõrbeliivur . </s> <s> Seljas on tal kreem keerdus seelik , jalas kortsuvajunud hallid põlvsukad , millest uudishimulikult tungivad läbi tumedad karvakesed . </s> </p>
<p> <s> Ta on neljakümnene - või neljateistkümnene ( juba alguses oli seda raske määrata ) . </s> </p>
<p> <s> “ Kuulsuste galerii ” viimase kuju kohal libiseb ta tõeliselt , jääb imekombel püsti ning lausub prille kohendades : </s> </p>
<p> <s> “ Meeldiv , mister Bigart , te olete kohal ! ” </s> </p>
<p> <s> “ Jään hiljaks – teised on saalis , ” vastab kõnetatav . </s> </p>
<p> <s> “ Hhhhh … ! ” Olend naerab lahedalt . </s> <s> Tõsineb . “ Jään hiljaks kogu aeg : sündides kaks kuud . </s> <s> Pulma regulaarselt . </s> <s> Peietele – kindlalt ! ” Olend ulatab poisile käe . “ Tulge juba sealt alla , enne kui koolijuhataja tuleb . </s> <s> Hopp , man ! ” </s> </p>
<p> <s> “ Tänan ! ” lausub poiss maandudes . </s> </p>
<p> <s> “ “ Hopman ” on koolijuhataja nimi . </s> <s> Mina olen Sarah Schliemann , antiigiajaloo õpetaja . ” </s> </p>
<p> <s> Poiss teeb kohmaka kummarduse . </s> </p>
<p> <s> “ Ma … ” </s> </p>
<p> <s> “ Tean ! </s> <s> Te armastate kujusid ! ” </s> </p>
<p> <s> Nikyas noogutab : </s> </p>
<p> <s> “ Voolin neid mägivaigust . ” </s> </p>
<p> <s> “ Mägi . . . vaaa-igust ! ” venitab teine sõna , sellest ilmselt mõnu tundes . </s> </p>
<p> <s> Sarah Schliemann vaatab Nikyas Bigartit pikalt , nautivalt . </s> </p>
<p> <s> Korraga kostavad koridorist lähenevad sammud . </s> </p>
<p> <s> “ Kolledžijuhataja . . . ” </s> </p>
<p> <s> “ Lähen saali ! ” </s> </p>
<p> <s> “ Eimingil juhul ! ” </s> </p>
<p> <s> Schliemann libiseb samba varju , Bigartit kaasa tõmmates . </s> </p>
<p> <s> “ Räägi mulle veel midagi mägivaigust . </s> <s> Ja mägedest . </s> <s> Olen lauskmaalt . </s> <s> Elu on lauskmaa . </s> <s> Sa tead midagi Mägedest , tead Mägivaigust . </s> <s> Räägi mulle !!! ” </s> </p>
<p> <s> Õpetaja Schliemanni hingeõhk uhkab üle Bigarti näo ; ta suutuul on puhas nagu lapsel , nagu neljateistaastasel . </s> </p>
<p> <s> Temaga pole kõik korras ! käib ohtlev mõte läbi Bigarti pea . </s> <s> Poiss taganeb . . . </s> </p>
<p> <s> . . . ja pistab mööda koridori väljapääsu poole jooksma . </s> </p>
<p> <s> Nii , mõneti kurioosselt , nagu see tulevikusündmuste valguses pidigi olema , toimus Nikyas Bigarti ja Sarah Schliemanni esmakohtumine . </s> </p>
<p> <s> ( Schliemanni antiigiajaloo tunnid olid huvitavad ainult talle enesele . </s> <s> Sel ajal kui ta joonistas tahvlile dooria kapiteeli või klitiase krateeri . . . </s> </p>
<p> <s> . . . oli klassis täiel määral sch ? le jõudeolek . </s> <s> Poisid lehitsesid pornoajakirju , mängisid raha peale narde . </s> <s> Tüdrukud tegid maniküüri , amelesid omavahel . </s> <s> Või nokkisid Nikyast , kes medrese-poiste seltskonnas oli kaotanud plikade vastu igasuguse immuniteedi . </s> </p>
<p> <s> Ent teadmata teel jõudsid Sarah' allüürsed teadmised ta õpilaste suikvel ajju ja takerdusid sinna dramaatiliselt kogu eluks . </s> </p>
<p> <s> Välja arvatud antiigiajalugu . . . </s> </p>
<p> <s> . . . kõikides muudes õliprofiiliga kolledži õppeainetes ilmutas Nikyas Bigart – erandina teistest noortest meestest , kes pürgisid naftainseneriks – silmapaistvat loidust . </s> <s> ( Kõige rohkem kurvastas see tema isa – kõige vähem teda ennast . ) </s> </p>
<p> <s> Läbisaamisel kolledžikaaslastega polnud tal probleeme : teda kas ei märgatud või kui järsku märgati ( ettevaatamatusest ütles ta mõne võõrakõlalise sõna või tegi mõne kunnatu liigutuse ) . . . </s> </p>
<p> <s> . . . siis sai temast üleüldise tähelepanu ohver . </s> <s> Plikadele kaisukutt , poistele togikott , kelle peal proovisid oma sõrmenukke ka nood , kellele loodus polnud seda mõelnud . </s> <s> Kui pärast nukiproovimist ta rohelist kaelasidet kohendati – nii oli kombeks – , öeldi juba ilma vaenuta : </s> </p>
<p> <s> “ Salatileht – jälle eht ! ” </s> </p>
<p> <s> Peale humaansuse austati kolledžis vaba tahet : igaüks võis endale uueks tunniks pinginaabri valida . </s> <s> Nikyas oleks hea meelega valinud kilpkonna . </s> <s> ( Too , nagu seletas õpetaja Schliemann , oli sisse toodud koos kõrbeliivaga kooli ehitamise ajal kakssada aastat tagasi ning viimased viiskümmend aastat elas nende klassiruumis . ) </s> <s> Ent ta kõrvale istus ootamatult kooli kobedam tots … </s> </p>
<p> <s> “ Laura Louvre'ist , ” ütles piltilus plika . </s> </p>
<p> <s> “ Kilpkonn , ” ütles Nikyas . </s> </p>
<p> <s> “ Tal on kilp , eks ole , ta võib sind kaitsta – minu eest ? ” Nikyas noogutas ärapöördunult . </s> </p>
<p> <s> “ Tea , poiks , et pliksi ilu eest ei kaitse sind ükski vägi ! ” nihvas Louvre'i-Laura . . . </s> </p>
<p> <s> . . . ning poiss tundis , kuis tüdruk laua all … </s> </p>
<p> <s> Solvest resigneerunud , langetas Nikyas täielikus apaatias laud . </s> </p>
<p> <s> Oli kolm paari silmi , kes Bigartit kolledži eri soppidest jälgisid : </s> </p>
<p> <s> Sarah' hahkhallid , nurkadest pisut tõstetud ja nagu nööpnõeltega kinnitatud silmad , </s> </p>
<p> <s> kilpkonna sajanditesügavusest väljapiiluvad pilusilmad </s> </p>
<p> <s> ja veel kellegi kõrge lauba alt vaatavad sinisilmad , mille kindel pilk tõotas kaitset ja kestvat sõprust . </s> </p>
<p> <s> Ühel päeval ta lihtsalt astus nende pingi juurde , naeratas ning ütles : </s> </p>
<p> <s> “ Laura Louvre'ist , lõbutsesid pisut – aeg minna muuseumi ! ” </s> </p>
<p> <s> Nikyase Piinakruvi kahvatas , krabas oma koti , ja unustanud poisi püksiluku kinni tõmmata , pages pingist . </s> </p>
<p> <s> Nikyas jäi otsekui halvatult istuma : ta laud tundusid olevat tinarasked ; et neid kergitada , tuli kokku võtta oma kõheliku keha kogu jõud . </s> <s> Lõpuks sai Nikyas sellega hakkama : tõstis silmad ning ainsa viivuga tuli tal võimatu tunnistada võimalikuks : aasta läbi liivatolmuga looritatud , masuudi järgi lehkavasse Õlilinna . . . </s> </p>
<p> <s> . . . oli astunud Apollon . </s> <s> ( Kogu kolledž jumaldas teda . </s> <s> Priimus . </s> <s> Kõigi edetabelite esimene , muuhulgas parim ragbimeeskonna tormaja ning araabia paljakäsivõitluse tšempion . ) </s> </p>
<p> <s> Nikyase vastas seisis pikka kasvu laiaõlgne nooruk ; silmad kirkad , juuksed lainjad ; laup õilis , suujoon valitsev . </s> <s> Ülikutüüp . </s> </p>
<p> <s> “ Tere , Nikyas ! ” ütleb ta , ulatades Bigartile oma tugeva käe . </s> </p>
<p> <s> Kõnetatav noogutab ; pelgab pingist tõusta , et mitte sattuda oma köötsus substantsiga teda kõnetanud kuju taustale . </s> <s> Käsi aga püsib nihkumatult ta ees . . . </s> </p>
<p> <s> . . . ning Nikyas peab selle lõpuks vastu võtma . </s> </p>
<p> <s> “ T-tere . ” </s> </p>
<p> <s> “ Sa ei tunne mind ? ” </s> </p>
<p> <s> Nikyas heidab tuimalt , tõrksalt peaga . </s> </p>
<p> <s> “ Mu nimi on Eamon ” – teist nimepoolt öeldes ta viivitab – , “ Emerson . </s> <s> Sa ei mäleta ? ! ” </s> </p>
<p> <s> ( Nad hoidsid viivu teineteise kätt . </s> <s> Ent miski sidus neid tugevamini kui käsi . </s> <s> Sõprus see ei olnud – too ei jõudnud veel sugeneda . </s> </p>
<p> <s> Mõlemad tundsid seda hämmastavat sidusust , ning oskamata kumbki nähtust nimetada … </s> </p>
<p> <s> . . . pidasid seda nõrka nendevahelist sädelust siiski sõpruseks . </s> <s> Nii või teisiti , nad ei eksinud . ) </s> </p>
<p> <s> “ Ei mäleta . ” </s> </p>
<p> <s> “ Kohtusime väikeste poistena meie juures kuusepeol . . . </s> <s> Mängisime terve õhtu koos . ” Eamoni selge puhas naeratus kannab nad viivuks tollesse kaugesse poisipõlveaega . </s> </p>
<p> <s> “ Miks mitte ! ” </s> </p>
<p> <s> Nad puhkevad toonaste poisikestena kõlavalt naerma . </s> </p>
<p> <s> Eamon tõmbab Nikyase kergelt kui kehatu mälestuse pingist välja . . . </s> </p>
<p> <s> . . . ning nad tormavad käsikäes minema . </s> </p>
<p> <s> BIGART ja EMERSON ( juuniorid ) istuvad kolledžipargis mitmesaja-aastasel pingil . </s> <s> ( Kaugeid ajaloosündmusi kajastavate konfiguratsioonidega malmpink toob veenvalt esile nende nooruse . ) </s> </p>
<p> <s> EAMON : . . . Kohe , kui sind kolledžis nägin , käis must läbi imelik tunne ( heidab kohevate juustega ) justkui oleks keegi mulle hinge hõisand . . . </s> <s> Sihukest pole varem juhtunud ! </s> </p>
<p> <s> NIKYAS : Ma ei julgenud sind vaadata . . . </s> <s> Aga tundsin sama ! </s> </p>
<p> <s> EAMON ( haarab Nikyase käe ) : Mis see on . . . </s> <s> Tead sa ? </s> </p>
<p> <s> NIKYAS ( nihetab õlga ) : Kui teaks . . . </s> <s> ( Kõheldes . ) </s> <s> Tunne . </s> </p>
<p> <s> EAMON : Ega sa . . . </s> <s> ( Naerab lõbustatult . ) </s> </p>
<p> <s> NIKYAS ( tõmbab käe järsult ära ) : Ei . </s> <s> Mõtlesin muud . </s> </p>
<p> <s> EAMON ( palangus ) : Just . </s> <s> See on muu ! </s> <s> Istuvad puhk aega vaikides , jätkuvalt teineteise lummas . </s> </p>
<p> <s> Heliseb koolikell . </s> </p>
<p> <s> NIKYAS ( valmis tõusma ) : Kell helises tundi . </s> </p>
<p> <s> EAMON ( peaga heites ) : K e l l ! </s> </p>
<p> <s> NIKYAS ( ebalevalt ) : Me ei kuulnud ? </s> </p>
<p> <s> EAMON : Muidugi mitte . </s> <s> ( Haarab taas teise käe . ) </s> <s> MEIE TUND on , Nikyas . . . </s> <s> Räägi endast ! </s> </p>
<p> <s> NIKYAS : Pole miskit . </s> <s> Kõik on näha . </s> </p>
<p> <s> EAMON ( naerab ) : Hea ! </s> <s> ( Äkki tõsiselt . ) </s> <s> Oled moslem – silmad sumused ? ! </s> </p>
<p> <s> NIKYAS ( kergitab õlgu ) : Õppisin medrese-koolis . . . </s> <s> Keelte pärast . </s> </p>
<p> <s> EAMON ( muigab mõrult ) : Tean . </s> <s> Tahetaks sust õlinuppu treida . . . </s> <s> Minust samuti . </s> <s> Vana Purskaja ütleb , et ennem tapab mu , kui mujale laseb . </s> </p>
<p> <s> NIKYAS ( ettevaatlikult ) : Sa kardad . . . </s> </p>
<p> <s> EAMON ( heidab peaga ) : Mitte kedagi !!! </s> </p>
<p> <s> NIKYAS : . . . Purskajat ? </s> </p>
<p> <s> EAMON : Muidugi . </s> <s> Aga ma valmistan talle üllatuse . </s> <s> Suure Emersoni mastaapi üllatuse : juhin tema nafta kanalisatsiooni ! </s> </p>
<p> <s> NIKYAS ( järele mõelnud ) : M-minu meelest pole see võimalik . </s> </p>
<p> <s> Eamonist koskab laia naeru . </s> <s> Tõsineb äkitselt , ning surunud Nikyase kõvasti oma rinnale , räägib talle kõrva . </s> </p>
<p> <s> EAMON : Sampsin – aga tõtt : ma ei libise õlile ! </s> <s> Ükski toll minust pole nii loll , et temast saaks naftakuningas . . . </s> <s> Eluaeg partsida ses mustas haisvas sogas . </s> <s> Ei . </s> <s> Ärasiitärasiitärasiit ! </s> <s> ( Eamon laseb hingetu Nikyase vabaks . ) </s> <s> Maailma ! </s> <s> Muljete järele , mis ei purska puuraugust , vaid inimvaimust ! </s> <s> Tahan saada . . . </s> </p>
<p> <s> NIKYAS ( läbetult ) : Kelleks ? </s> </p>
<p> <s> Noor Emerson raputab omaenese mõttest põrutatult pead . </s> </p>
<p> <s> EAMON : Sa ei arva ära . . . </s> <s> Mitte keegi ei arva ära . . . </s> <s> ( Eamon sulgeb silmad nagu suure ning vapustava nägemuse ees . ) </s> <s> TANTSIJAKS . </s> </p>
<p> <s> NIKYAS oli puhk aega keeletu : tal ei jätkunud fantaasiat , et kujutleda Eamoni balletikingades . </s> </p>
<p> <s> Teine nagu kuulis ta mõtet , tõmbas kingad ropsuga jalast , heitis kuue seljast ning asus tantsu lähtepositsioonile . </s> </p>
<p> <s> “ Muhamedi nimel : sa usud mind ! ” hüüdis Eamon talle üle õla . . . </s> </p>
<p> <s> . . . ja liikus kergel tippsammul nende ees asuvale väikesele skulptuuriplatsile . </s> <s> Nikyas oli harjunud seal nägema malmpingiga ühest ajastust krookekraega malmiidolit , arvatavasti kolledži asutajat . </s> <s> Nüüd järsku nägi ta postamendil seisvat . . . </s> </p>
<p> <s> . . . täies elusuuruses ja võimukuses EMERSONI . “ Naftakuningas ” oli teostatud värvilises mulaažtehnikas ; tolle nägu oli toon-toonis sarnane originaali luitunud telliskivipunase palgega . </s> <s> Nikyas nägi , kuidas see värv pikkamisi raevpunaseks muutus . </s> <s> Ta tahtis Tantsijat hoiatada . . . </s> </p>
<p> <s> . . . ent jäi hiljaks . </s> </p>
<p> <s> “ ? la seconde , algasend ! ” hüüdis Tantsija , võtnud vastava poosi . </s> </p>
<p> <s> ( Värinaga märkas Nikyas Emersonis elu . </s> <s> Tolle näojooned liigahtasid , suunurka ilmus muigekuradike . ) </s> </p>
<p> <s> “ Embiter le pas . . . ” hüüdis Tantsija , tegi mõned kiired sammud ning heitis täiel hool spagaati . </s> </p>
<p> <s> ( Emersoni mulaaž muigas nüüd avalikult , koguni irvitas : sooritas mõned kammitsetusest vabastavad käteringid . </s> <s> Nikyas nägi selgesti , kuis kuju liigestelt värvilajud lahti pudenesid ja tantsija pööristuulega kaasa kandusid . ) </s> </p>
<p> <s> “ Arabesque ! ” hüüdis Tantsija ( ta oli jõudnud just Vana Purskaja kohale ) . “ Tea , Nikyas , et ballett ja prantsuse keel sobivad ühte kui linnud ja laotus ! ” </s> </p>
<p> <s> ( “ Emerson ” postamendil pingestus , võttis end millekski kokku … ) </s> </p>
<p> <s> K-kohe ta küsib sult , kuidas sobivad ühte ballett ja nafta ! mõtles Nikyas . </s> </p>
<p> <s> Samal hetkel hüppas “ Emerson ” alla ( ta ümber maandumiskohta tekkis värvilaik ) . . . </s> </p>
<p> <s> . . . ning ühines Tantsijaga . </s> <s> Nende tantsujoonis oli ühtne , tuline ja vastastikune . </s> </p>
<p> <s> Isa ja poeg lõpuks , mõtles Nikyas kergendatult . </s> </p>
<p> <s> “ Lähen Euroopasse õppima , ” pihtis Eamon Nikyasele pärast seda , kui ta oli vanamehe tagasi postamendile aidanud ning sidus oma kingapaela . “ Tantsin balletti kord põrgus või taevas . . . </s> <s> Aga enne tahan tantsida maa peal . </s> <s> Ihkan Pariisi , Peterburi , Rooma . . . </s> <s> Kuid praegu käin tunde võtmas siin Õlilinnas , kelneri juures , kes oli kunagi Viinis koreograaf . </s> <s> Kui Vana Purskaja sellest teada saab , sööb kelneri prae asemel ära , mulle laseb kolki anda . ” </s> </p>
<p> <s> “ Temalt võib kõike oodata , ” nõustus Nikyas nähtu põhjal . </s> </p>
<p> <s> Käsi teineteise õlal ( nad olid kriipsupealt ühepikkused , Nikyas vaid kõnekalt kõhnem ) , läksid noorukid pargiteed pidi kolledži poole , kus tunnid olid ammu lõppenud . </s> </p>
<p> <s> “ Püramiidirahu ! ” lausus Eamon . </s> </p>
<p> <s> “ Võiks alati nii olla , ” sõnas Nikyas nüürelt . </s> </p>
<p> <s> “ Saan sust aru , ” noogutas Eamon . “ Kui nad sulle veel pinnale käivad , ütled mulle ! ” </s> </p>
<p> <s> “ Ma … ei või , ” ütles Nikyas sirgu tõmbudes väga selgelt . </s> </p>
<p> <s> “ Aga nemad ? ! ” </s> </p>
<p> <s> “ Nende asi . ” </s> </p>
<p> <s> Eamon vaatas teda karmil pilgul . </s> </p>
<p> <s> “ Vaat-mis : tuled muga spordihalli araabia paljakäsivõitlust harjutama ! ” </s> </p>
<p> <s> “ Mis siis ? ” </s> </p>
<p> <s> “ Liigne küsimus , ” lausus Eamon . “ Nad hakkavad sind jumaldama . ” </s> </p>
<p> <s> Sõbrad – seda võis väita üha kindlamini – jõudsid Emersoni sportauto juurde . </s> </p>
<p> <s> Eamoni ettepanekut viia ta koju Nikyas vastu ei võtnud . </s> <s> Tema keeldumises kõlas nõustumise noote ning riivatud Eamon mõtles paigalt minema sööstes : </s> </p>
<p> <s> Vaene külmetav väike – ma teen su ilma soojaks ! </s> </p>
<p> <s> ( Oli kõrbevöö kevad , kuuma nelikümmend vilus . ) </s> </p>
<p> <s> FERHAD . </s> </p>
<p> <s> Mõnes keskaegses histoorias olnuks ta õilis rüütel . </s> <s> Mehe kuiveljas jõulises kehas peitus visa võitlejahing . </s> <s> Mässus kaasalöömise pärast ülikoolist välja heidetud , pages ta jälitamise eest Numiidia ja iidse Tingitana kõrbetesse . </s> </p>
<p> <s> Töötas teemandikaevanduses , karavaniküütijana , kaitses emiiri ihukaitsjana lepinguväliselt käskija lemmiknaise ihu , ning aktsioonist vaevu eluga pääsnud . . . </s> </p>
<p> <s> . . . maandus Emersoni kaitsemeeskonna rühmapealikuks . </s> <s> Kust teenistuse viiendal aastal asus peainsener Bigarti Käte ossa . </s> </p>
<p> <s> Loomult ustav ja kohusetruu , oli endastmõistetav , et tema tähelepanu ning hoole alla jäi ka Nikyas , kelle sisemine ilmaolek oli murettekitavam kui ta välised puudused . </s> </p>
<p> <s> “ Poiss elab oma maailmas nagu mardikas mäevaigus . . . </s> <s> Ta tuleb sealt välja kiskuda , enne kui see kivineb ! ” </s> </p>
<p> <s> Ferhad tegi selleks kõik , mida oskas ja suutis . </s> <s> Võttis Nikyase kaasa safarile , lootes , et jahikirg paneb kiiremini liikuma poisi südamevere . </s> </p>
<p> <s> Ferhad oli kõrbe täpsemaid laskureid , ta võis džiibiroolis olles karabiinist ühe käega tabada tuulekiirul tormavat antiloopi . </s> </p>
<p> <s> Kord isegi ( ilma Kiryli teadmata ) võttis ta Nikyase kaasa lõvijahile . </s> <s> Nälja ning kuuma käes raevunud hulkurkiskja tekitas kõrbes ja oaasides palju kahju : murdis hulga koduloomi ja külaelanikke . </s> <s> Sealsed hõimuvanemad läkitasid kulleri “ Pimesipihtaja ” juurde ( nii hüüdsid teda kohalikud jahimehed ) . </s> <s> Ferhad nõustus . . . </s> </p>
<p> <s> . . . ning nad , Nikyas hirmust pooloimetu , asusid lõvi jälitama . </s> <s> Džiibi eest polnud kiskjal pääsu ; loom jooksis liivas vongeldes , väsis lõpuks ja varjus veehoidlat palistavas astelpajutihnikus . </s> </p>
<p> <s> “ Lähme , ” ütles džiibi peatanud Ferhad ringutades , “ ajame vere liikuma . ” </s> </p>
<p> <s> Poiss ei kiirustanud . </s> <s> Kaugel sellest : ta pelgas tihniku poole vaadatagi . </s> </p>
<p> <s> Kütt võttis istmelt jahikarabiini , hüppas džiibiust avamata liivale ning jalutas tagasi vaatamata tihniku poole . </s> </p>
<p> <s> “ Ferhad , pea . . . </s> <s> Padrunitasku ! ” pudenesid sõnad Nikyase suust . </s> </p>
<p> <s> “ Lõvile aitab ühest padrunist . </s> <s> Või pole ühtegi vaja . ” </s> </p>
<p> <s> “ Kas ma . . . ? ” </s> </p>
<p> <s> “ Tee , kuidas arvad . ” </s> </p>
<p> <s> “ Lõvijahil on kaks võimalust , ” arutles poiss endamisi , “ surra hirmu või kiskjaküünte läbi . ” </s> </p>
<p> <s> Otsides kannatusest kiiremat pääsu , valis Nikyas viimase . </s> <s> Ta astus täpilt Ferhadi jälgedes , pidades enese ja suure küti vahel aupaklikku distantsi . </s> </p>
<p> <s> “ Hoia mulle lähemale . . . ” kostis kütt hajameelselt . </s> </p>
<p> <s> Miks ta meid mõlemaid peab ära sööma ? mõtles Nikyas , püüdes hammasteplaginaga kiskjat mitte hirmutada . </s> </p>
<p> <s> “ Ta on seal . . . </s> <s> Too puhmas on tumedam . . . </s> <s> Tõuseb lidust . . . </s> <s> Valmistub hüppeks . </s> <s> Hüppab ! ” </s> </p>
<p> <s> Kostis tugevam rõksatus , astelpajupuhmas lahknes kaheks nagu kammitud . . . </s> </p>
<p> <s> . . . ning hiiglaslik luider kiskja sööstis neile peale . </s> </p>
<p> <s> LASK !!! </s> </p>
<p> <s> Kuivas kuumas õhus kuuldus see veidi valjem kui oksaprõksatus , Ferhad viskus külili , tõmmates Nikyase endaga kaasa . </s> </p>
<p> <s> Raske lõvikere lebas nende jalgadel ; kuuliaugust vulksus tulisele liivale tumedat erist , mis Nikyase tuhmuvas teadvuses paistis kui nafta . </s> </p>
<p> <s> “ Mees , ” rääkis Ferhad tagasiteel , “ peab suutma teha kolme tegu : laskma maha kiskja , kui see teda ründab , karistama naist , kui see ületab talle lubatud piirid , tapma oma vaenlase hetk enne , kui too tapab tema . ” </s> </p>
<p> <s> Nikyas ei kuulnud ainustki häält ega heli . </s> <s> Tal oli painavalt piinlik ja põletavalt häbi . . . </s> <s> Savikõrbes kihutava džiibi kuum pööristuul tõi sõõrmetesse nõrka läppunud lehka ( poiss oli püksi teinud , ning astelpajutihniku taga veehoidlas ei leidunud tilkagi vett ) . </s> </p>
<p> <s> Nädalavahetusel võtab Ferhad ta kaasa lõhepüügile . </s> </p>
<p> <s> Kui nad trepihalli varustust kokku kannavad . . . </s> </p>
<p> <s> . . . laskub oma kabinetist alla Kiryl ning jääb nende teelevalmistumist tummal , Nikyasele tundub , et valulisel pilgul pealt vaatama . </s> <s> Ilmselt mõistab seda ka Ferhad , miks ta muidu reipalt lausub : </s> </p>
<p> <s> “ Kiryl , võtame kolmese telgi ühes – üks koht on sinu jaoks ! ” </s> </p>
<p> <s> Bigarti silmad hiilahtasid kahtlaselt , kui ta kaugusse vaadates vastab : </s> </p>
<p> <s> “ Mahuksin ka kahelisse . ” </s> </p>
<p> <s> “ Isa , ma loobin su eest spinningut ! ” lubab Nikyas õhinal . </s> </p>
<p> <s> “ Selge't sa teed seda . ” Bigart on hetkenõrkusest üle ning lausub kalameestele : “ Pean esmaspäevaks korrigeerima projekti … Pumbajaama võimsust tuleb oluliselt tõsta , et vähendada tankerite täitmisaega . ” </s> </p>
<p> <s> “ Naftasadam ! ” Ferhad noogutab , “ Siis on su isa kui too moslem , keda kaamelidki ei jõudnud paigalt nihutada , kui teda teise usku taheti vedada . ” </s> </p>
<p> <s> “ On see halb , Nikyas ? ” </s> </p>
<p> <s> “ EI , ISA ! ' </s> </p>
<p> <s> Poja hääles kõlanud kindlus vallandab Bigartis vaikse õnnetulva . </s> <s> Ta soovib kalameestele “ kivi kotti ” ning pöördub , et lahkuda . </s> <s> ( Kui isa temast möödus , tajus Nikyas oma juustel ta silitava peo puudet . </s> <s> See peopesa oli õrnpehme nagu vastsündinul . . . </s> <s> Ei , palju õrnpehmem : nagu veel sündimatul . ) </s> </p>
<p> <s> Nad stardivad Kontserni lennuväljalt varahommikul , üsna valgusaja hakul , ühemootorilisel sportlennukil , jättes auto sinnasamasse lennuväljale . </s> </p>
<p> <s> Teinud tiiru Õlilinna kohal . . . </s> </p>
<p> <s> . . . võtab lennuk kursi põhja suunas , ületab kõrbe ning maandub kolmandal lennutunnil valge külakese lähedal haljasmaal , karnevalijärgse serpentiinina lookleva hõbedase jõe kaldal . </s> <s> Seal pumpavad nad kummipaadi õhku täis , kinnitavad rippmootori külge . </s> <s> Kannavad spinningud ja nodi paati , ning palganud külaelanikest lennukile valvuri , põristavad mööda laia veelinti ülesvoolu . </s> <s> ( Jõgi , mis sai alguse mägedest , oli kiirevooluline ja kärestikerohke . ) </s> <s> Kõrbepoisina polnud Nikyas elu sees näinud nii suurel hulgal magedat vett , mis lõhnas mahkelt ning võttis südamealuse õõnsaks . </s> </p>
<p> <s> Ta vahib kiretul pilgul möödatormavat , kärestike kohal vahutavat vett , ning elavneb pisut . . . </s> </p>
<p> <s> . . . kui neile ujuvad vastu parved tundmatus rahvariides poiste ja tüdrukutega ning valgete härgadega , kelle püstistel sarvedel kirendavad lillepärjad : </s> </p><lg type="free"><l> “ Näe ! mööda ujuvad meist härjad parvedel , </l><l> kui valged pühimused , pärjad sarvedel . . . </l><l> Mul armsam veetsi teest on rännak liivadel – </l><l> seal viivad pärale mind viivud tiibadel ! ” </l></lg>
<p> <s> ( Nagu iseenesest vilksab värsikild ning lipsab Nikyasest mööda sügavasse vette . ) </s> </p>
<p> <s> “ Hoi , püüa kinni ! ” hüüavad Käed paaditüürilt . </s> </p>
<p> <s> ( Niisiis , midagi on tõepoolest vette kukkunud – sulpsatus oli ehtne . ) </s> </p>
<p> <s> Poiss kummardub üle kummipaadi parda keeritsas pöörleva õngekarbi järele . . . </s> </p>
<p> <s> . . . ja siin juhtub midagi sünget , mõistmatut . </s> <s> Käed sööstavad tüürpingilt ettepoole ning tõukavad poisi üle parda . </s> </p>
<p> <s> Nikyas vajub vee alla , tõuseb küll kohe pinnale , kuid ei soorita ainustki ujumisliigutust . </s> <s> Kõigele alati valmis alla andma , ei tee ta jõest erandit . </s> <s> Keerits paneb ta pöörlema kui paplilehe ja tugev vool viib endaga kaasa . </s> </p>
<p> <s> “ Nikyas ! ” hüüab poisi järele sõitev mees . “ Uju tolle kalju juurde , seal on vool vaiksem . . . </s> <s> Tõmba kaldasse , ma ütlen ! ” Ferhad tõuseb paadis püsti . “ Hakka ujuma – või sa lähed põhja ! ” </s> </p>
<p> <s> Poisi riided on õhku täis ; mõnda aega püsib ta veepinnal kui kalapõis . </s> <s> Ent riietest kaob pikkamisi õhk ja poiss hakkab vajuma . </s> </p>
<p> <s> “ Nikyas , võta end kokku – viimane võimalus ! </s> <s> Mõtle , mis ma Kiryle ütlen ! . . . “ Mõtle naftasadamale ! ” </s> </p>
<p> <s> Nikyas Bigart vajub , andes mulksude ja mullidega sellest märku . </s> </p>
<p> <s> Vool viinuks peaaegu endaga kaasa tubli naftainseneri ning eriskummalisema histooria , mis ilmamaal on kunagi juhtunud . . . </s> </p>
<p> <s> . . . ent spinning viipub läbi õhu , ketas lööb vilinal pöörlema : lant lendab vihinal üle vee ning haakub uppuja pluusikaelusesse . </s> </p>
<p> <s> “ Mu elu parim heide – ja kehvem lõhe ! ” ütleb Ferhad poissi paati tõmmates . </s> </p>
<p> <s> Treeningsaali kaasa tulemast Bigart tõrkus . . . </s> </p>
<p> <s> . . . kuni Emerson ta ükskord väevõimuga autosse pressis ja kohale toimetas . </s> </p>
<p> <s> Näinud riietusruumis välkuvate silmadega lihasepõualdes noori mehi , kes juba võitluskostüümi riietudes üksteise peal valuvõtteid harjutasid , kukkus Bigart verest ära . </s> <s> Ta silmad käisid kahele poole kui loodimullid , otsides parajat hetke ja lähimat ust pagemiseks . </s> <s> Ent Emerson hoidis tal pilku valvsalt peal ning rututas : </s> </p>
<p> <s> “ Mida kiiremini me hilbud maha saame , seda kiiremini neitsusest vabaneme ! ” </s> </p>
<p> <s> “ Mind see ei sega . . . ” pomises Bigart särki lahti nööpides . </s> <s> Ta lõtvade lihastega köötsus kogu meenutas pooleldi tühjaksjooksnud kumminukku . </s> </p>
<p> <s> Järsku jäi riietusruumis vaikseks kui linnumajas enne äikest . </s> <s> Seejärel kostis vali naerupahvak ! </s> <s> Naersid , õõksusid , pühkisid käeseljaga silmi kõik – algajatest kuni treenerini . </s> <s> Sügav vaikus Emersoni poolt tegi naerule lõpu . </s> <s> Temast tõmbuti eemale , vahiti maha või kõrvale . </s> <s> Üks rullis musklitega mehepoeg ei jõudnud irvet küllalt kähku maha võtta . . . </s> </p>
<p> <s> . . . ja sai Emersonilt ränga topeltlöögi , mis paiskas ta kui maisikubu seina äärde ( nn võitlusväljalt välja ) . </s> </p>
<p> <s> “ Emerson , ” röökis lamajat turgutav treener , “ sa tead , et see löök on lubatud vaid võitluses elu või surma peale ! ” </s> </p>
<p> <s> ( Eamon pöördus kiirustamata ringi . . . </s> </p>
<p> <s> … Nikyast polnud . </s> <s> Polnud nii põhjalikult nagu välku peos . ) </s> </p>
<p> <s> “ See ongi võitlus elu või surma peale , ” kostis Emerson hajameelselt , pilk lahtijäänud uksel , nagu näeks ta seal veel pageja kandu . </s> </p>
<p> <s> Möödusid esimesed kolledžiaastad . </s> </p>
<p> <s> Nikyas Bigart polnud muutunud . </s> <s> Ehkki väliselt kasvanud , polnud ta sisemine hämarolek kahanenud . </s> </p>
<p> <s> Vaenlasi oli talle juurde siginenud , sõpru vähemaks jäänud ( suures elamustenäljas olid nad kilpkonna ühel pargipiknikul ära räidinud ning piduroana välja käinud ) . </s> </p>
<p> <s> Leidmata koolipäeva lõpus sõpra tema kodust , liivaga täidetud kastist klassipingi all , aimas Bigart paha ja tormas vaardiga kooliparki , kust kostis lõbusaid hääli ja tümpsu . . . </s> </p>
<p> <s> . . . </s> <s> PARGIPIKNIK on oma haripunktis : toimub vardasseaetud ja pruuniksräiditud kilpkonna pidulik sütelt mahavõtmine ( diskorilt kostab vastav tseremoniaalne muusika ) . </s> </p>
<p> <s> Bigart jõuab hingeldades kohale . </s> </p>
<p> <s> NIKYAS : M-miks te . . . seda tegite ? ! ” </s> </p>
<p> <s> ÜLEMKOKK ( peoliste poole ) : Ta jõudis õigeks ajaks . </s> </p>
<p> <s> NAD KÕIK ( õllepurke tõstes ) : Alll-ahhh-illle tänu ! </s> </p>
<p> <s> NIKYAS ( sulgeb kätega näo ) : Miks ??? </s> </p>
<p> <s> ÜKS NEIST : Ta ei käinud meiega ühte jalga . </s> </p>
<p> <s> ( Naer . ) </s> </p>
<p> <s> ÜLEMKOKK ( lõikab kilpkonna lahti ) : Siin ! </s> <s> Mmm-õhh , sülg lausa sütib suus ! </s> <s> ( Ulatab kilpkonnatüki Laurale . ) </s> </p>
<p> <s> NIKYAS ( oimetult ) : Ma ei ta-ha . . . </s> </p>
<p> <s> NELJAS NEIST : Sõber sõpra peab sööma ! </s> </p>
<p> <s> ( Naer . ) </s> </p>
<p> <s> NIKYAS ( pomiseb kõrvale ) : Jumal Kristus . . . </s> <s> Allah . . . </s> </p>
<p> <s> VIIES NEIST : Ta ütleb söögipalvet ! </s> </p><lg type="free"><l> Praetükk käes , läheneb Louvre'i – Laura </l><l> Nikyas teeb katset lihtsalt ära joosta </l><l> Ta püütakse kinni , hoitakse vägivallaga paigal </l><l> Talle seotakse pabersalvrätt kaela </l><l> Ta suu kistakse lahti . . . </l></lg>
<p> <s> … ja Laura paneb talle hoolitsevalt kilpkonnatüki suhu . </s> <s> Hõisete ja aplauside saatel lastakse ta lahti ( pargipiknik jätkub ) . </s> </p>
<p> <s> Kätt kramplikult suule surudes eemaldub Bigart ebakindlal sammul mööda pargiteed . . . </s> </p>
<p> <s> . . . ning jookseb sülle pärast tunnilõppu kojuminevale Schliemannile . </s> </p>
<p> <s> SARAH : Bigart , paike , kuhu nii kiirelt ? ! </s> <s> ( Nähes poisi silmis nimetut ahastust . ) </s> <s> Said haiget – näita ! </s> </p>
<p> <s> Schliemann tõmbab poisi käe suu eest . . . </s> </p>
<p> <s> . . . millele järgneb pikk öögatus . </s> </p>
<p> <s> Sarah laseb tal öökida . </s> <s> ( Kaugemalt pargist kostab piknikumelu . </s> <s> Sarah aimab seost . ) </s> </p>
<p> <s> SARAH : Soo , kas tuli kõik ära ? </s> <s> ( Ulatab poisile rätiku . ) </s> </p>
<p> <s> Bigart noogutab , pühib rätiga suud . </s> </p>
<p> <s> SARAH : Sõid seal midagi paha ? </s> </p>
<p> <s> Bigart vangutab pead . </s> </p>
<p> <s> SARAH : Siis head ! </s> </p>
<p> <s> Bigart noogutab . </s> <s> Ta silmad täituvad veega . </s> </p>
<p> <s> SARAH ( poissi käevangu võttes ) : Lähme , joome midagi peale ! </s> </p>
<p> <s> Öistes tuledes Õlilinn Õlimere peegelduses . </s> <s> ( See meenutab milleski Veneetsiat . ) </s> </p>
<p> <s> Mööda rannaäärt astuvad kaks tugevalt veinihõlbul kuju – nooruk ja naine . </s> <s> Viimane on lustilises meeleolus , lehvitab käsi , tantsiskleb ; katsub noorukit kaasa tõmmata . </s> <s> Too ei võta vedu . </s> <s> Veinist tuuris paarike jõuab mererannal paikneva gigantse ehitusobjekti juurde , mis öötunnil kujutab endast hiiglaslikku tuledekärge . </s> </p>
<p> <s> Nooruk räägib sellest palangus . </s> <s> Naisel on kahju , et poisi kirg avaldub nii jäägitult elutu objekti vastu . </s> </p>
<p> <s> Aeg , vahemaa ja tihenev udu viivad paarikese pikkamisi meie silmist … </s> </p>
<p> <s> ( On hetki ja sündmusi , millest hõrk teadmatus annab rohkem aimet kui veetlusetu teadmine . ) </s> </p>
<p> <s> Emerson-Bigarti duetti , nende vastastikust kiindumust peeti kolledžis samasoolise armastuse klassikaliseks näiteks ( Eamon kui markantne maskuliin , Nikyas kui seladoni-tüüpi habras armastaja . ) </s> </p>
<p> <s> “ Olgu neil õigus , Nikyas , ” rääkis Eamon , kui nad kaelakuti jalutuskoridoris ringi käisid . “ Katsugu keegi mu pruuti üle lüüa ! ” </s> </p>
<p> <s> “ Ha-hhh ! ” naerdi – poiste lõbu neil puhkudel oli suur . </s> </p>
<p> <s> Schliemann , kes kannatas närbutava armukadeduse all , arutles umbes nii : </s> </p>
<p> <s> “ Kui tema sõbraks mingil põhjusel ei saa olla naine , vaid peab olema mees , siis ei näe ma põhjust , miks ei võiks see olla mina ! ” </s> </p>
<p> <s> Juhtus üha sagedamini , et Eamon kutsus teda enese juurde külla . </s> <s> Ning üha sagedamini Nikyas nõustus . </s> </p>
<p> <s> Eamon sundis oma sportautot tagant , ja nad läbisid sajamiilise kõrbemagistraali kiiremini kui Nikyase mõte meenutuste tee : </s> </p>
<p> <s> paleed mäletas ta uduselt ning suurendatud mõõtmeis nagu kõiki lapsepõlve jäänud asju . </s> </p>
<p> <s> Marmorlossi ümber helkisid endiselt veesilmad , kasvasid kaharad palmid , mille ladvas . . . </s> </p>
<p> <s> . . . esitasid hulmanid oma numbreid . </s> <s> Vahepeal olid nad vaid täienenud – nii ahvid kui ka nende kunst . </s> </p>
<p> <s> “ Läki edasi , Nikyas , ” sõnas Eamon teda käest tõmmates . “ Tegelikult ei oska nad muud ega paremini , kui seda oskame meie ! ” </s> </p>
<p> <s> Marmortiikidest möödudes sööstsid haid poolenisti veest välja ja laksutasid külalise järele hambaid . </s> </p>
<p> <s> “ Neid ma mäletan , ” lausus Bigart . </s> </p>
<p> <s> Paleesse viival Taevatrepil , kus kahel pool kõrgusid marmorkujud … </s> </p>
<p> <s> . . . tuli neile vastu mustas turbanis ja valges mauritaania mantlis Tavaline Jumal . </s> <s> Emerson peatus neist mõnikümmend astet ülemal – ning jäi noorukeid kivinenud poosis , kivihallil pilgul silmitsema . </s> </p>
<p> <s> Ent kohe sai Emerson tagasi oma tavalise hoo , jume ja hääle : </s> </p>
<p> <s> “ Sõprus , mis jumalaid rõõmustab . . . </s> <s> Jätku talle ! ” </s> </p>
<p> <s> Õõnes häälekaja lehvimas järele , laskus Emerson-seenior trepist alla , sukeldus teda ootavasse autosse ning sõitis tsiklieskordi saatel minema . </s> </p>
<p> <s> “ Kurat teab , ” lausus Eamon õlgu kehitades , “ mis jumalale sisse läks ! ” </s> </p>
<p> <s> “ Lähen koju , ” ütles norgunud Nikyas . </s> </p>
<p> <s> “ Ära pane tähele , ” ütles Emerson sõpra kaasa tõmmates . “ Sattusime vaid korraks tema välja mõjusse . ” </s> </p>
<p> <s> Nad veetsid selle nädalavahetuse Emersoni palees . </s> <s> ( Nikyas helistas koju , et seal ei muretsetaks . </s> <s> Kiryli hääletoon oli pojaga rääkides jäik ja võõras . </s> <s> Aga vahest olid need sideliini või ta oma kõrvakuulmise hälbed . ) </s> </p>
<p> <s> Eamon viis kaaslase Emersoni tehisparadiisi igasse põnevamasse paika . . . </s> </p>
<p> <s> . . . hobusekasvandusse , mille latrites põtkasid kõigi ilmanurkade hobuloomad – šetlandi ja dartmoori ponidest kuni tuliste delibosteni . </s> <s> ( Eamon käskis tallmeistritel saduldada neile paar hobust : endale tuulkiire connemara ja kaaslasele vastavalt sküürose poni : “ puhastverd kreeklane ” peeni vihjeid ei mõistnud ning heitis Nikyase juba hipodroomi esimesel ringil sadulast . ) </s> </p>
<p> <s> Seejärel näitas Eamon talle mitmeid uusi tsiklimarke . </s> <s> Silmad kinni , kiirusest hingetu , klammerdus Nikyas kui lendorav sõbra laia selja külge – ning tundis rõõmu , et oli mootorratta ja mitte poni sadulas . </s> </p>
<p> <s> Esimesel poolpäeval põikasid nad veel lasketiirule , kus Eamon paugutas kõikvõimalikke täpsuspüsse ja püstoleid . </s> <s> Nikyas tõrkus inimkujutisi tulistamast . </s> </p>
<p> <s> Püss Bigarti käes kobas kui pimeda sau . </s> </p>
<p> <s> “ Lase , mis sa passid ! ” sundis teda Eamon . </s> </p>
<p> <s> “ M-ma võin pihta saada . ” </s> </p>
<p> <s> “ Bigart , ” rääkis Eamon selgelt , “ nood semud seal on nukud – neil pole südant . “ Või tahad ütelda , ” – Emerson lasi relval pahvilt langeda – , “ et sul on . ” </s> </p>
<p> <s> Nad vaikisid ning vaatasid teineteisele taganematult silma . </s> </p>
<p> <s> Õhtu – pärast mudamaadlust ja muud mõeldamatut mürglit , mis paistis käivat Tavalise jumalapoja elustiili juurde . . . </s> </p>
<p> <s> . . . võtsid nad vastu türgi saunas , kus neid ootas kimbuke eksootilisi kõrbeõisi : nõtkeid looritatud araablannasid . </s> <s> ( Tantsides võtsid nad end pupepaljaks . ) </s> <s> Mis kulgu tants edasi läks , seda Bigart ei näinud : ta sulges end baariruumi , kus veetis rahuliku öö jahutava ventilaatori ja pudeli allikavee juures . </s> </p>
<p> <s> Järgmisel hõõgpalaval päeval , kui Bigart ja Emerson läksid mööda purjeriidega kaetud varikäiku auto juurde , piidles Eamon kaaslast kõrvalt ning lausus kergendatult : </s> </p>
<p> <s> “ Soh , korras ! ” </s> </p>
<p> <s> “ Mis nimelt ? ” </s> </p>
<p> <s> “ Sa läksid eile näost punaseks . . . </s> <s> Kartsin , et see jääb sulle kogu eluks külge . ” </s> </p>
<p> <s> Palee ees väljakul ootas neid õhtust uhkem üllatus . </s> <s> Eamoni sportauto kõrval seisis teine , täpilt samasugune . </s> <s> Uhiuue sõiduki istmel olid värsked autopaberid Nikyas Bigarti nimele . </s> </p>
<p> <s> “ “ Vana Purskaja ” on aktiviseerunud , ” märkis Eamon . </s> </p>
<p> <s> Nikyas vaatas autost mööda – oma marraskil kinganinasid . </s> </p>
<p> <s> Eamon oli üllatunud : </s> </p>
<p> <s> “ Oleksid tahtnud mõnd teist sõiduriista ? ” </s> </p>
<p> <s> Nikyas noogutas : </s> </p>
<p> <s> “ Kaamelit . ” </s> </p>
<p> <s> Järgmisel kevadel kappariõitekuul . . . </s> </p>
<p> <s> . . . lõpetab Emerson kolledži . </s> <s> ( Olles Bigartist ligi aasta noorem , tulenes ta edemus kaaslase ees tolle kooliseisakust tingitud põdura tervise pärast . ) </s> </p>
<p> <s> Koolilõpp nagu iga koolilõpp : lillemeri ja liigutusepisarad . </s> </p>
<p> <s> Eamoni oli õnnitlemas Umi Emerson ( Erebus viibis teises maailmajaos õlikonverentsil ) , padu austajaid-austajannasid , treenereid ja spordimänedžere . </s> </p>
<p> <s> Üks prantsuse restorani kelner , kunagine Viini koreograaf . </s> </p>
<p> <s> Bigart , kuidas ta ka ei püüdnud Emersonile läheneda , suruti inimvoo poolt kõrvale . </s> <s> Lõpuks ta loobus , ning lotsis lillekimp käsivarrel , tõmbus tagasi kooliparki , nende kohtumispingile koloniaalajastu põlispuude all . </s> </p>
<p> <s> Umbes tunni pärast tuli Emerson , üleni kortsu emmatud , põsed huulevärvised . </s> <s> Sõbrad kaelustasid : Nikyas ulatas Eamonile rätiku : “ Sarah Schliemanni pumat – pühi ära . ” </s> </p>
<p> <s> “ Armukade ! ” heitis teine põske nühkides , </s> </p>
<p> <s> Bigart noogutas . </s> </p>
<p> <s> “ SS on tige Tups , vaata järele . </s> <s> Vaata kord kindlasti järele ! ” </s> </p>
<p> <s> Eamon pahvatas naerma , otsekui oleks tuviparv platsilt lendu tõusnud … </s> </p>
<p> <s> . . . ja tõsines äkki . </s> <s> Võtnud sõbra kõhnad õlad oma tugevate kämmalde vahele , lausus ta pilvjalt : </s> </p>
<p> <s> “ Nikyas , sulle jääbki nüüd vaid Sarah . </s> <s> Kilpkonn on läinud – ja mina lähen ! ” </s> </p>
<p> <s> Bigarti õlgu läbis valus võpe . </s> </p>
<p> <s> See liigutas Eamoni . </s> </p>
<p> <s> Nad istusid puhk aega vaikselt , hingetult , kartes puruks tõmmata neid siduvaid nähtamatuid lõimi . </s> </p>
<p> <s> “ Aga … Õ1ihorisont ? ” püüdis Bigart naeratada . </s> </p>
<p> <s> “ Jääb minust puhtaks . </s> <s> Tantstantstants – mu Horisont ! ” rääkis Eamon kuumalt . </s> <s> Ning küsis äkki : “ Aga sinu ? ” </s> </p>
<p> <s> “ ÕLI . ” </s> </p>
<p> <s> ( Bigarti vastuses oli kindlust . </s> <s> Kuid puudus sära . ) </s> </p>
<p> <s> “ Vägev ! ” lausus Eamon õigu tõmbudes . “ Sa andsid mulle puuduva kindluse . </s> <s> Ärakargamine jumala juurest pole lihtne – tol on saatanad käepärast . ” </s> </p>
<p> <s> Haardunud kõvasti sõbrasse , pahvatas Nikyas : </s> </p>
<p> <s> “ Jääme kokku ! ” </s> </p>
<p> <s> “ Kogu eluks ! ” </s> </p>
<p> <s> ( Nende vandes polnud noorukite naiivsust – selles helas varakult võitlussesööstvate Talentide meelekindlus tulla võitjaks oma Kunstis . </s> <s> Ning kaugem teadmus oma võimalikust hukust . ) </s> </p>
<p> <s> “ Hüvasti , Nikyas ! . . . </s> <s> Pole paremat hetke putkupanemiseks – jumal on õlis , ” rääkis Eamon rutakalt . “ Võtan lähemalt platvormilt kopteri . . . </s> <s> Kontserni märgi all pääsen emiraadi õhuruumist läbi . . . </s> <s> Mul on kelnerkoreograafilt ühes pudel küantrood ja papüürus balletikooli . . . ” Eamon pidas järsu pausi . “ Muide , kui Vana Purskaja mind tabab – siis jumalaga , Nikyas ! ” </s> </p>
<p> <s> Sellest mõttest hakkasid Bigarti õlad võbisema … </s> </p>
<p> <s> . . . </s> <s> Ning võbisesid ikka veel , kui Emerson oli läinud ning lehvitas talle heleda pluusiga tumehalja heki taustalt , jalgtee lõpust , mille suubel sinetas Õlimeri , paistis lähim puurimisplatvorm , sellel kiilina sädelev kopter , ja sealt edasi kas häbi ja hukk . </s> <s> Või pääs ja ENESETEOSTUS . </s> </p>
<p> <s> Kiryl Bigarti rahvusvahelise naftasadama hiigelprojekt hakkas jõudma lõpufaasi : </s> </p>
<p> <s> pealmaahoonestus , mis võttis enda alla kümne aari suuruse rannikuala </s> </p>
<p> <s> tankimiskaid , mis lõikusid mitme miili kaugusele merre </s> </p>
<p> <s> Kolmekümnekorruselisel administratiivhoonel lõpetati tele-raadiomasti monteerimist . . . </s> <s> Kõiki ehitajaid , kaasa arvatud peainsener , valdas sadama peatse käikulaskmise ülev meeleolu . </s> </p>
<p> <s> Saatus näitab oma tumedaid külgi reeglina heledas interjööris . </s> </p>
<p> <s> Bigart oli mõni tund tagasi saabunud pojaga mereretkelt ( Kiryl juhtis seal kaabli sukeldamist ja Nikyase ülesanne oli vaadata seda pealt ) . </s> <s> Ferhadi vabaks lasknud , võttis ta dušši , riietus ümber ning istus põrandast mõni vaks kõrgemal paikneva arvuti taha . </s> <s> Viimane oli valmistatud Jaapanis , Kontserni eritellimusel käteta operaatori jaoks . </s> <s> Superarvuti unikaalsus seisnes selles , et sõrmiste asemel . . . </s> </p>
<p> <s> . . . olid tal varvised . </s> <s> Bigart valdas varvistehnikat virtuoosselt ( Nikyase jaoks oli isa arvutitöö võluvam atraktsioon , mille sarnast – isegi tsirkusenumbrina mitte – ei õnnestunud tal enam kusagil näha ! ) </s> </p>
<p> <s> Kõik kümme Bigarti varvast muutusid äkki uskumatult liikuvaiks , elavaiks . </s> <s> Nagu väikesed korübandid esitasid nad arvutiklahvidel oma nõudlikku tantsu , tegemata seejuures ainustki valesammu . </s> <s> Hinge kinni pidades jälgis Nikyas , kuis inimese käimisorganid muutusid korraga loomisorganeiks – seda pelgalt jalatsite mahaviskamise järel . </s> </p>
<p> <s> Kõrbevöö õhtuvalgus , mida muutis mahedaks mereavarustelt tuuleperi kanduv udu , täitis avara akna kaudu kabineti kõiki nurki . </s> <s> Bigart katkestas hetkeks töö , et vaikuses puhata , kui korraga . . . </s> </p>
<p> <s> . . . helises telefon . </s> <s> See võis heliseda siin igal hetkel ööpäevas . </s> </p>
<p> <s> “ Kas ulatan toru , isa ? ” küsis Nikyas , </s> </p>
<p> <s> “ Võtan ise , ” ütles Kiryl arvuti tagant tõustes . </s> <s> Lõua ja õlanuki abil haakis ta vilunult toru kõrva äärde . “ Bigart kuuleb . . . ” </s> </p>
<p> <s> Telefonikõne oli lühike ( hävitushetk ei tarvitse olla pikk ) , kuid Bigart raugastus selle aja jooksul . </s> <s> Juus valgenes , ihu närbus , vaim murdus . </s> </p>
<p> <s> “ Direktorite nõukogu otsus . . . </s> <s> Võimatu ! ” Bigart raputas lüüakut uskumata pead . “ Nüüd , kus mul jääb tõmmata projektile kriips alla , tõmbate te mulle kriipsu peale . . . </s> <s> Ma . . . </s> <s> Ma vajan tööd , vajan põldu . . . </s> <s> Em-er-son ? ! ” </s> </p>
<p> <s> Pillanud toru maha , tõmbus Bigart äkki nagu raskest löögist köötsu . </s> </p>
<p> <s> “ Isa , ära põe selle pärast ! ” palus toru tõstnud Nikyas . “ Me võtame põldu mäg . . . ” </s> </p>
<p> <s> “ Õlipõldu , mu poiss , ” kostis Bigart meeleheitel , “ Ma jõuan seda veel harida ! ” </s> </p>
<p> <s> Käed saavad kõigest teada hommikukohvi juures . . . </s> </p>
<p> <s> Söögisaal on aknaid varjavate puuvõrade tõttu rahustavalt hämar ning töötavate laeventilaatorite tõttu meeldivalt jahe . </s> </p>
<p> <s> Valge linaga laud on kaetud kolmele ; Ferhad ilmub viimasena , ning lausunud tervituse , asub isuga söögi kallale . </s> </p>
<p> <s> Nikyas näksib toitu närvalt , pilk kauge , uitlev nagu tavaliselt . </s> </p>
<p> <s> Kiryl . . . </s> <s> Mees on end kogunud : istub sirgelt , selg vastu toolikorjut ; ta kõrval seisab ungarlannast teenija Magda , tema kodusöötja ( väljaspool kodu tegid seda Käed ) . </s> </p>
<p> <s> “ Tänan , Magda . . . </s> <s> Ma ei söö , pole isu . </s> <s> Pange mulle kõrs kohvitassi – ja võite minna ! ” lausub Kiryl , oma kandva hääle ühtäkki kaotanud . </s> </p>
<p> <s> Kätele kostab see muretäratavalt kõrvu : </s> </p>
<p> <s> “ Kas projekti juures jooksis midagi kinni ? ” </s> </p>
<p> <s> ( Bigart ei kuule – poeg puudutab teda õlast . ) </s> </p>
<p> <s> “ Mind tehti lahti , ” ütleb Bigart end huumori abil toetades . </s> <s> Käed lasevad kuuldul ladeneda ; mõtlikuks jäänud , lükkavad toidu aeglaselt eemale . </s> </p>
<p> <s> “ Lahti millest ? ! ” </s> </p>
<p> <s> “ Tööst . ” </s> </p>
<p> <s> “ Õige : see on tehtud ! ” Ferhadi käed laual tõmbuvad kompa . “ Muud süüd sul ei ole . ” Ferhad mõtleb puhu . “ Kui Emerson – siis miks ? ” </s> </p>
<p> <s> “ Meil on ühiseid mälestusi . . . ” lausub Bigart mõraselt naeratades . </s> </p>
<p> <s> “ Tead midagi tema mustkunstist ? </s> <s> Neil veab , keda ta siis veel lahti laseb . ” </s> </p>
<p> <s> Bigart ei vasta , sulgub endasse . </s> </p>
<p> <s> Käed tõusevad märkamatult lauast ja kaovad vaikselt ruumist . </s> </p>
<p> <s> Nikyas proovib kõrrest Kiryli kohvi , lisab suhkrut ning lükkab kohvitassi isale lähemale . </s> <s> Seejärel taandub ning väljub söögisaalist . </s> </p>
<p> <s> Ferhad , kes hommikupoolikul linnas jahindusega seotud asju ajas , naasis õhtul . . . </s> </p>
<p> <s> . . . ning leidis Bigarti endiselt söögisaalis istuvana , kohvitass puutumatult ees . </s> <s> ( Kiryli silmad vaatasid ainiti tumedat kohvisõõri tassis . ) </s> </p>
<p> <s> “ Mida ta selles näeb ? </s> <s> Naftat ! ” oimas Ferhad ühtäkki . </s> </p>
<p> <s> “ Kiryl , ” ütles ta toolilistuja jäika õlga puudutades . “ Tule minuga ühes – tahan sulle midagi näidata ! ” </s> </p>
<p> <s> Sõnagi lausumata tõusis Bigart üles ning järgnes vaguralt Kätele . </s> </p>
<p> <s> Ferhadi ruumid – kaks elutuba ja relvakamber – asusid härrasmaja põhjatiivas . </s> <s> Käed juhtisid Bigarti otsejada arsenali , kus paiknes ta kala- ja jahivarustus – padrunikastid ja poolsada metallstendidele paigutatud jahi- ja käsirelva , püstolautomaati ja kauglaskepüssi . </s> <s> ( Jahimehena ja turvaseersandina oli Ferhadil relvade omamiseks piiramata õigus . ) </s> </p>
<p> <s> Bigartile , kes pärast sõda polnud ühessegi relvasse puutunud , tõi nende hulgaline nägemine silmade ette palavad lahingud Kreeka mägedes , ning ühel hetkel tundis paremasse kätte , mille ta seal kaotas . . . </s> </p>
<p> <s> . . . löövat ehedat valu . </s> <s> See kadus , kui ta kuulis enda kõrval Ferhadi häält : </s> </p>
<p> <s> “ Vaata , Kiryl , misuke kaunitar – justsama ostsin ! ” </s> </p>
<p> <s> Käed hoidsid käes uhiuut kiiskavat kauglaskepüssi . </s> <s> ( Relva ilu , mõistetav üksnes meestele , kütkestas neid hetkeks mõlemaid . ) </s> </p>
<p> <s> “ Eritellimus : ööoptikaga “ Steyr ” , kaheksas kaliiber , poolautomaat . </s> <s> Tabamiskaugus tuhat viissada meetrit , ” tutvustas Ferhad oma uut tapvat armukest . </s> </p>
<p> <s> “ Uhke püss . </s> <s> See sul just puudus . ” </s> </p>
<p> <s> “ Hea , et sa nii arvad , Kiryl . </s> <s> Mulle on su arvamus alati palju tähendanud ! ” </s> </p>
<p> <s> “ Kunas sa ta sisse lased ? ” </s> </p>
<p> <s> “ Otsemaid täna öösel ! ” Ferhad heitis püssi jälgimatult kiiresti käest kätte : trahn-trahh ! “ Tuleb ükd kiskja ära lasta . ” </s> </p>
<p> <s> “ Head jahiõnne , Ferhad ! ” soovis Bigart kütile . </s> <s> Ja väljus relvakambrist . </s> </p>
<p> <s> Hommikuööl kähmlesid omavahel meremaru ja kõrbetorm . . . </s> </p>
<p> <s> Õlilinn oli mattunud paksu udu- ja tolmusegusesse sompa … </s> </p>
<p> <s> Härrasmaja akendesse lendavad liivaterad kostsid kui kuivad metallikilksud . . . </s> </p>
<p> <s> . . . ja Bigart mõtles kasvava ängiga Kätele , kes kusagil kõrbes võitlesid stiihiaga – kas tulid võitjaks ? ! </s> <s> ( Kiryl oli õhtul läinud alla külalistetuppa , istunud teleri juurde , ent millegi vastu huvi tundmata jäänud pildi ette magama . ) </s> </p>
<p> <s> “ Sel ajal , ” – jätkus ärganud Bigarti mõttevoog – , “ on ta juba all olnud . ” </s> </p>
<p> <s> ( Ajavahemikul , kui valmistati einet ja kaeti lauda , oli neil Kätega tavaks varahommikusi teleuudiseid kuulata . ) </s> </p>
<p> <s> Kostsid sammud … </s> </p>
<p> <s> Mõne aja pärast jõuab oma sammukajale järele ka Ferhad . </s> <s> Mees on tulnud duši alt : öisest jahist väsinud , vajub ta raskelt tugitooli . </s> <s> Nad ei vaheta sõnagi , üksnes noogutavad tervituseks . </s> <s> Harjumus kui halvatus kinnitab nende pilgud teleriekraanile . </s> <s> Nagu alati näidatakse seal midagi rohelist , roosat või punast , hetkel viimast . </s> </p>
<p> <s> Kohalik telereportaaž naftakontserni delegaatide saabumisest sümpoosionilt : </s> </p>
<p> <s> Prožektoritest valgustatud öisele lennuväljale maandub huilates lennuk </s> </p>
<p> <s> Juurdesõitnud kaitsevärvi džiipidest hüppavad välja turvajad , hargnevad ümber lennuki ning jäävad – jalad harkis , relvad laskevalmis – hinnalist laadungit valvama </s> </p>
<p> <s> Vastuvõtjate hulgas on hulk reportereid , saabujate sõpru ja sugulasi </s> </p>
<p> <s> ( Suures plaanis UMI EMERSON lillekimbuga . ) </s> </p>
<p> <s> Kõikide pilgud on suunatud üles iga hetk avanevale lennukiuksele . </s> </p>
<p> <s> DIKTOR : Täna öösel kell kaksteist kakskümmend maandus kõrbes asuvale sõjalennuväljale personaallainer , mille pardal naasis rahvusvaheliselt naftanõupidamiselt Kontserni delegatsioon eesotsas sir Erebus Emersoniga . </s> </p>
<p> <s> ( Laineri uks avaneb , ees väljuvad ihukaitsjad . </s> <s> Järgneb EMERSON oma vastupandamatult sarmika naeratusega . </s> <s> Tema järel ihukaitsjad . ) </s> </p>
<p> <s> DIKTOR : Hoiatuseks televaatajaile , nõrganärvilistel ja lastel on järgnevate dramaatiliste sündmuste pärast parem teleri juurest lahkuda ! </s> <s> ( Diktor jätkab kõrgel toonil . ) </s> <s> Mees , kes äsja ilmus laineriuksele , on see , keda maailm tunneb kui tööandjat kümnetele miljonitele , kui progressiivset suurmeest , paljude abifondide asutajat , kui õligiganti , kelle nafta käitab meie tsivilisatsiooni kapriisset masinavärki . </s> <s> ( Diktori hääl murdub dramaatiliseks . ) </s> <s> Lugupeetud televaatajad , tundke veel rõõmu ja tänumeelt tema jõulisest kujust , avalast naeratusest ! </s> <s> Hetke pärast muutub see teile äratundmatuks : kurjategija kuul kustutab meie pilgu all ajastu tööstusgeeniuse ja samaariamehe sir EREBUS EMERSONI eluküünla ! </s> <s> Rahu talle ! </s> <s> ( Diktor valib teadustava tooni . ) </s> <s> Niinimetatud “ palaval jäljel ” : tundmatu kurjategija kohta on juba selgunud mõned juurdeviivad üksikasjad . </s> <s> Sir Emersoni tulistati kõrbest , infrapunasihikuga varustatud “ Steyr ” snaipripüssist . </s> <s> On avastatud snaipri asukoht : tuhat viissada meetrit lennuväljast kirdes . </s> <s> Peale statiivile püstijäänud snaipripüssi on hommikööl möllanud tolmutuisk kõik teised kurjategijajäljed kahjuks kustutanud . </s> </p>
<p> <s> Järgnevaid sündmusi näitab telepilt : </s> </p>
<p> <s> vaevalt saab delegatsiooni juht teha lennukitrapil esimese sammu … </s> </p>
<p> <s> … kui kõlab helitaustast väljakostev nõrk naksatus . </s> <s> Emersoni laubale ilmub otsekui pintsli otsast lennanud värvitilga kujul punane plekk . </s> </p>
<p> <s> Kaugdistantsilt läkitatud kuul purustab Emersoni kolba . </s> </p>
<p> <s> Pea rinnale lasknud , küsis Bigart : </s> </p>
<p> <s> “ Miks sa tegid seda , Ferhad ? ” </s> </p>
<p> <s> “ Enne peaks küsima temalt : miks TA tegi seda ! ” lausus teine külmalt . </s> </p>
<p> <s> “ Nüüd ei ole see enam võimalik teha . ” </s> </p>
<p> <s> “ Miks mitte , ” kostis korraga nende selja tagant äravahetamatult tuttav hääl . “ Küsige ! “ </s> </p>
<p> <s> Kuna kumbki meestest ei pöördunud ümber . . . </s> </p>
<p> <s> . . . astus Emerson nende ette , lülitas teleri välja ning võttis nende vastas toolil istet . </s> <s> Silmitses tähelepanelikult Kiryli , seejärel naudinguga Ferhadit . </s> </p>
<p> <s> “ Ebatavaline , ” nentis viimane . </s> </p>
<p> <s> “ Tavalise jumala puhul ? – Ei ! ” heitis teine . </s> </p>
<p> <s> “ Tabasin sind täpselt , kuhu tahtsin . </s> <s> Tapsin su . ” </s> </p>
<p> <s> “ Mitte . </s> <s> Gerard Reg ? rdi , töötu näitleja , viie lapse isa . ” Emerson läitis sigareti . “ Kui sul veel kunagi tuleb tahtmine mind tappa , siis olen esimesest “ Emersonist ” lugedes teine – või kolmas . ” Emerson puhus suitsu välja . “ Kahjuks seda võimalust sul enam ei tule . ” Käed ei pidanud teist vastuse , vaid jalahoobi vääriliseks . </s> <s> ( Ferhad oli võitleja , mitte ohvritall ! ) </s> <s> Välkkiirelt ringi pöördunud . . . </s> </p>
<p> <s> … nägi ta söögisaali uksel vaiprajal seismas kahte relvis meest . </s> </p>
<p> <s> Viskunud silmili maha , tõmbas ta järsult vaiprada enda peale – mehed , uksel lendasid seliti . </s> <s> Järgmisel hetkel olid nad Käte löökidest oimetud . </s> <s> Haaranud mõlemad püstolautomaadid … </s> </p>
<p> <s> . . . hüppas Ferhad , jalad ees , läbi akna välja . </s> </p>
<p> <s> Kuulnud all tulevahetust , tormas ülakorrusel riietuv Nikyas aknale . </s> <s> ( Ta nägi võitlust kui rõdu loožist . </s> <s> Detailides . </s> <s> Lõpuni . ) </s> </p>
<p> <s> Ferhad jooksis kummargil pistaatsiaheki varjus kõrvalhoonete poole , hävitades sel vahemaal täpse tulega mitu vastast . </s> </p>
<p> <s> Mehe plaan oli poisile selge : ta tahtis jõuda garaaži juurde , mille ees seisid nende mõlemad sõidukid – salongauto ja džiip . </s> <s> Autode taga – ülalt paistsid nad hästi ära – varjusid mitu kummargil vastast . </s> </p>
<p> <s> Nikyas tahtis teda hoiatada , karjuda . . . </s> </p>
<p> <s> … ent tuttav hirm tarretas ta paigale nagu kuum kõrbetuul teeäärse savikuju . </s> </p>
<p> <s> Mõni samm enne džiipi , kui Käed heitsid mõlemad automaadid seljale , et asuda rooli taha , ründasid vastased teda mõlemalt poolt . </s> <s> Võitlus oli lühike ja julm . </s> <s> ( Ilmselt oli meestele antud käsk võtta Ferhad kinni elusana . ) </s> <s> Käed tapsid vastastest kolm – nende oma vöölt tõmmatud täägiga . </s> </p>
<p> <s> Neljas mees lõi Ferhadile automaadiseljaga näkku . </s> </p>
<p> <s> ( Veel ühte julmushetke pidi Nikyas kogema , just nagu kollektsioneeriks ta neid : poiss nägi , kuis purunes Ferhadi ninaluu ja parem silm jooksis tühjaks – lihtsalt nagu kahetsevalt suur halkjas pisar . ) </s> </p>
<p> <s> Elutoas . </s> </p>
<p> <s> Jalahoobist toibunud Emerson istub pöördtoolis teleri vastas ning kuulab teesklemata huviga viimaseid teateid naftaturult . </s> </p>
<p> <s> Üks ta mahalöödud käsilastest on tõusnud , kügeleb toolis , kuid on “ grogi ” . </s> <s> Teisest on leil väljas . </s> </p>
<p> <s> Bigart istub tugitoolis , näost hall , silmad suletud . </s> </p>
<p> <s> EMERSON ( oma stiihias ) : Jobud , dikteerivad mulle tollimakse ja deviisieeskirju ! … Me kanname kasumid üle filiaalidele , kus kehtib MINU diktaat – ja pühkigu nad oma suu minu poolt kasutatud tualettpaberiga puhtaks ! </s> <s> ( Tahapoole . ) </s> <s> Sa kuuled mind , Bigart ? ! </s> <s> ( Siiras pahameeles . ) </s> <s> Kurat on sulle sisse läinud ! </s> <s> ( Meenub . ) </s> <s> Siis muidugi . . . </s> <s> ( Süüvib uuesti saatesse . ) </s> </p>
<p> <s> HÄÄL UKSELT : Tohib , sir ? </s> </p>
<p> <s> EMERSON : Kes pagan seal veel . . . ! </s> <s> ( Pöördub tooliga segajate poole . ) </s> <s> Lõpuks ! </s> <s> Mõrvari ja ohvri silmsivastastamine . </s> <s> ( Tõmbab sisenejaid žestiga lähemale . ) </s> </p>
<p> <s> Tuuakse Ferhad . </s> <s> Käeraudades , pooleldi lohistades . </s> <s> Ta lükkab Emersoni ees saatjad küünarnukkidega eemale , jääb ootamatult tugevalt jalgadele . </s> </p>
<p> <s> EMERSON ( vaatepildist pahandatud ) : Ütlesin ju : jumet mitte rikkuda ! </s> </p>
<p> <s> SALGAJUHT ( valvelseisangus ) : Me ei teadnud , kellega on tegemist , sir . </s> </p>
<p> <s> EMERSON : Peske ta puhtaks , raseerige – läheb hulmanitele täienduseks ! </s> </p>
<p> <s> KÄED ( raskustega , ent selgelt ) : Mu nimi ei ole “ Hulman ” , sa punase näoga siga . </s> <s> ( Pöördub Bigarti poole . ) </s> <s> Jumalaga , Kiryl , kurjade laste kätetuks mängitud Nukk . </s> <s> Austan sind ! </s> </p>
<p> <s> EMERSON ( puudutatult ) : Mind mitte . </s> </p>
<p> <s> Enne kui teda jõutakse takistada , teeb Farhad sammu . . . </s> </p>
<p> <s> . . . ja sülitab Emersonile näkku . </s> </p>
<p> <s> ( Käed lüüakse jalust maha ja lohistatakse minema . ) </s> </p>
<p> <s> Sir Emerson seisab kivinenult : üle ta näo valgub verine sülg , mille pühkimiseks ei jätku tal järsku jõudu . . . </s> </p>
<p> <s> . . . ning siis tõuseb Kiryl , võtab vasakust põuetaskust rätiku ( selle oli pannud sinna veel ta naine ) ning pühib Erebuse näo puhtaks . </s> </p>
<p> <s> EMERSON ( tagasi endas ) : Tänan . </s> <s> See päästis su elu , Kiryl . </s> <s> Ent kui mind veel kord sinu pärast tapetakse , ma hävitan su . </s> <s> Füüsiliselt . </s> </p>
<p> <s> Millegi muu pärast see tegu Emersonile tavatu ei tundu . </s> <s> Simuleerivad kõik : käetud , et neil on käed , peatud , et neil on pea , südametud , et neil on süda . </s> </p></div2><div2 type="alaosa"><head> Antiigiviktoriin </head>
<p> <s> Nii jäi Ferhadi töö Nikyase juures pooleli . </s> </p>
<p> <s> Pärast kilpkonna ohverdamist ning Eamoni pagemist ( mis võis ta saatuse kokku viia kilpkonna omaga ) … </s> </p>
<p> <s> . . . tegeles Bigartiga veel vaid õpetaja SCHLIEMANN . </s> <s> Sarah palus Nikyasel vahetevahel seelikujoont õigeks seada , teinekord kortsus põlvsukki üles tõmmata . </s> <s> Tänuks naeratas Sarah talle õhult , kummaliselt . </s> </p>
<p> <s> ( Schliemann polnud mitte ainult antiigiajaloo õpetaja , vaid ka amatöörtasemel ehtekunstnik : lihtsa lõiketera abil võlus ta mõnest mägedest leitud lasuriidikillust või oonüksitükist välja tõelise kunstipala – kamee või gemmi . . . </s> </p>
<p> <s> … mis ei läinud kokku kellegi tualeti ega maitsega . </s> <s> Nad ei olnud originaalselt sobivad , nagu ehetelt nõutakse , vaid sobimatult originaalsed ( neis peitus seesama vildak seelikujoon , kortsus põlvsukad ja vale huulepulk , mis andsid nende valmistajale nihestatud , ehtsalt naiselikud soojad jooned ) . </s> </p>
<p> <s> Sarah Schliemannil oli olnud juba vähemalt üks ehtenäitus , mille üle ta oli tagasihoidlikult uhke . </s> <s> Piiritunde kaotas Sarah vaid ühel juhul . . . </s> </p>
<p> <s> . . . kui ta samastas oma perekonnanime kuulsa antiigilinnade väljakaevaja Schliemanni nimega : </s> </p>
<p> <s> “ Muidugi oli ta nimi Schliemann , me oleme temaga ühest suguvõsast ! ” luiskas ta ega pilgutanud silmagi . </s> </p>
<p> <s> Ise lausaus , lihvis ja poleeris Sarah oma valet seni . . . </s> </p>
<p> <s> . . . kuni sellest sai originaalne soe kunstiteos nagu tema kameedgemmidki . </s> </p>
<p> <s> Mitte alati ei ulatanud Sarah' kaitsvad tiivad laotuma Nikyase üle , ning tol oli endiselt au olla kursuse Pilapoisiks . </s> <s> Eriti plikade juures ( emassoo sigimistungist lähtuv seksuaalse seikluse tarve ning isassoo võimetus seda igal soovitud juhul rahuldada pälvis pahameelt ja vääris kättemaksu ; selle varaväljendunud misandria maandamiseks sobis too kohmus ideaalselt ) . </s> </p>
<p> <s> Kolledži lõpuaasta teisel semestril viis vanatüdrukust ajaloofanaatik Schliemann läbi ennastteostava ürituse : korraldas linna keskastme koolidele . . . </s> </p>
<p> <s> … ANTIIGIVIKTORIINI . </s> </p>
<p> <s> Hoolimata pessimistlikust prognoosist , oli Õlilinna koolide osavõtt antiigiviktoriinist enam kui rahuldav . </s> <s> ( Seda seetõttu , et veerandsaja-aastase pausi järel alustati Taarimi kõrbes taas legendaarse “ Valge linna ” väljakaevamisi : nagu ürikud kõnelesid , mattus muinaslinn , mida ehitati sajandeid , mõne minuti jooksul koos teda piiranud viiekümnetuhandese vaenuväega orkaani poolt lendutõstetud liivalademete alla . ) </s> </p>
<p> <s> Viktoriiniküsimused , mis olid koostatud Inglise kolledži ajalooõpetaja poolt , hõlmasid pea kogu antiigiajastut , mitmeid tsivilisatsioone ja kultuure , ennekõike aga … </s> </p>
<p> <s> … Trooja ladestuid ja nende ehteleide : </s> </p><lg type="free"><l> “ Kus oli Hissarliki küngas ( geograafiline asukoht ) ? </l><l> Heliose metoop – kus see paiknes , mida sümboliseeris ? </l><l> Mitmendast Trooja ladestust leiti nn “ Priamose aarded ” ? ” </l><l> Jne. </l></lg>
<p> <s> Koolide võistlusgrupid olid üsna tasavägised : viktoriinivõitjate pretendente , nagu finaalis selgus , oli korraga mitu . </s> <s> Ja siin ilmnes Inglise kolledži antiigifanaatikust õpetaja võistkonna napp edemus . </s> </p>
<p> <s> Viktoriini viimase ( ilmselt kaalukama ) küsimusena seisis tablool : </s> </p>
<p> <s> “ Schliemann – kes ta on , kellena teda tunneme ? ” </s> </p>
<p> <s> Kohe tuli kõige kiirem ja täpsem vastus : </s> </p>
<p> <s> “ Inglise kolledži ajalooõpetaja . </s> <s> Tige tups ! ” </s> </p>
<p> <s> Huumorialdis žürii tunnistas hihkamise saatel viktoriini võitjaks Inglise kolledži . </s> <s> Kui taheti autasustada kõige originaalsema vastuse andjat . . . </s> </p>
<p> <s> . . . selgus , et toda pole . </s> <s> ( Bigart , kes teenis ise endale kooliraha , pidi ruttama plaažikoristusele , sest järgmisel päeval toimus seal traditsiooniline rannavõidujooks . ) </s> </p>
<p> <s> Aeg on üle kesköö , maja vaikne kui vaaraohaud . . . </s> </p>
<p> <s> Näeme Bigartit seismas lahtise akna all . </s> <s> Kummaline kõhetusetõbi näib olevat haaranud Kiryli : too on muutunud hapraks ja läbipaistvaks kui vitraažikuju . </s> <s> ( Ta ei väljunud kodust ega lahkunud majast enam ammu . </s> <s> Isegi välja tõsta teda ei võinud : Bigart oli maja enne vabakskuulutamist jõudnud Kontsernilt ära osta . </s> </p>
<p> <s> Pool puitpaleest seisis tühi , kullatud koIoniaalmööbel palakatega kinni kaetud . </s> <s> Teenijad olid vallandatud ; palgata jäid paigale vaid aednik ja ungarlannast teenija Magda . </s> </p>
<p> <s> Kõik . </s> <s> Sõidukid oli Bigart Kontsernile tagastanud . </s> <s> Maja ainus sõiduriist oli jalgratas , mida kordamööda kasutasid kõik . </s> <s> ( Täna oli luksussõiduk , mis liikus mälestuste õliga , Nikyase käes . ) </s> </p>
<p> <s> Kiryl vaatab endiselt aknast välja ja ootab … </s> </p>
<p> <s> … kunas rattaleistangid kui väikesed välgud helgatavad puhmaste vahel helgahtavad ja kellatirahtus annab märku poja saabumisest . </s> </p>
<p> <s> Öist kõrbejahedust tundmata , pimeduseseina takistuseks pidamata rändab Kiryl kergelt helide ja lõhnade jälil . </s> </p>
<p> <s> Nüüdsest häilib ungarlanna liigsuures hollandi köögis vaskkastruleid , ning et uni teda ei hõivaks , laulab mingit pustakarjuste laulu , mida ta vahest lapsepõlvest mäletab : </s> </p><lg type="free"><l> “ Südilt südamesse särab </l><l> vikerkaare säravärav – </l><l> tuleb sealt mu kallike , </l><l> müts viltu pääs , vest hallike , </l><l> ja ütleb mulle : “ Magdaleen , </l><l> kui kaua keeb veel sinu Leem – </l><l> mul lõpnud lehm ja koolnud sälg , </l><l> pea tapab mind su järgi nälg ! ” </l></lg>
<p> <s> All trepihallis vastab Magda laulule . . . </s> </p>
<p> <s> . . . parketti pooniva aedniku harjasiuhk : </s> </p>
<p> <s> “ Pole mul sellega kiiret : ootasid terve elu , võid oodata teine niipalju ! ” </s> </p>
<p> <s> Selge sõnatu solidaarsus seob härrasmaja järelejäänud elanikke : enne kui peremees pole uinund , ei mõtle siin unele keegi ( seetõttu nimetavad naabrid elamut “ Ärkvelmagajate majaks ” ) . </s> </p>
<p> <s> “ Tere isa . </s> <s> Sul pole und … ” </s> </p>
<p> <s> “ Ootasin sind . ” </s> </p>
<p> <s> “ Nagu alati . ” </s> </p>
<p> <s> ( Bigartid naeratavad teineteisele , olles rahul , et see pimedas välja ei paista . ) </s> </p>
<p> <s> “ Sa ei tiristand täna . </s> <s> Kkas kell on rikkis ? ” </s> </p>
<p> <s> “ Korras ! </s> <s> Ratas varastati ära . ” </s> </p>
<p> <s> “ Jalad jäid – said koju tulla . ” Eelnevas pausis peitus järgnev küsimus : “ Sa , ” ürgab Kiryl ettevaatlikult , “ pole mulle öelnud , kus sa öiti käid ? ” </s> </p>
<p> <s> “ Olen õlikallakuga plaažikoristaja , isa . ” </s> </p>
<p> <s> “ Õige , sellest peabki alustama . ” </s> </p>
<p> <s> Nii nad kõnelevad : kui elust . . . </s> </p>
<p> <s> . . . siis ikka ÕLIST . </s> <s> Kiryl kiirustab : ta peab oma Tule viimase Sädemeni pojale üle andma ! </s> </p>
<p> <s> ( Ta ideed on lennukad , lummavad , oma võimalustega rohkem tulevikku kuuluvad – olevikuteaduse tasemel sageli teostumatud . </s> <s> Ning mis Kirylile erilist rõõmu valmistab : kaasasündinud õlitaibuga poja poolt haaratavad . </s> <s> Kui nad jõuavad naftaluure ja läbinduse valdkonda , siis vapustatud Nikyas lausa karjatab : </s> </p>
<p> <s> “ Kkk-kosmosond . . . </s> <s> Õlilokaator – põrutavad ideed ! ” </s> </p>
<p> <s> Isa olematu näpp sulgeb ta suu : </s> </p>
<p> <s> “ Vaiki ! ” käsib Kiryl . “ Sa pead teadma ning meeles pidama , et nende ideede eest võid maksta eluga . ” </s> </p>
<p> <s> Järgmisel päeval püüdis Sarah ta kolledži jalutuskoridoris nööpipidi kinni ja teatas lühidalt </s> </p>
<p> <s> “ Võit ! ” </s> </p>
<p> <s> Nikyas tänas teate eest , kohendas harjunult Sarah' seelikujoont , tõmbas üles tolle kortsuvajunud põlvsukad ning Ionkis , mapp kaenlas , mööda koridori edasi . </s> </p>
<p> <s> Et lõhkuda kulgemise üksluisust , tegi ta vahepeatuse teadetetahvli ees ning vahtis puhk aega tahvlile kinnitatud trükivärsket teadet . </s> <s> Pikkamisi omandas ta tönts pilk lugemiseks vajaliku teravuse : </s> </p>
<p> <s> “ ANTIIGIVIKTORIIN – VÕIT ! </s> </p>
<p> <s> Kolledži direktor ja õpetajaskond </s> </p>
<p> <s> õnnitlevad </s> </p>
<p> <s> SS - i </s> </p>
<p> <s> ja kõiki tema nuputajaid ! </s> </p>
<p> <s> Viktorlinivõitjaile on ette nähtud preemiasõit antiigipealinna </s> </p>
<p> <s> ATEENASSE ! </s> </p>
<p> <s> ( Kreeka-sõidu lennupiletite ning kümnepäevase ekskursiooni kulud kannab Kontsern ja kõigi me rõõmude rahastaja sir EMERSON ! ) </s> </p>
<p> <s> Teadetetahvli küljes rippus pastakas ning rõhknaeltega kinnitatud eraldi paberileht , kuhu ekskursioonist osa võtta soovijatel paluti oma nimi kirja panna . </s> </p>
<p> <s> Bigarti jättis teade ükskõikseks . </s> <s> End ventilaatori all pisut jahutanud , jätkas ta oma “ preemiarändu ” mööda pikk-pikka koridori , mis näis välja viivat lõputusse . </s> </p>
<p> <s> ( Õhtusöögi ajal , kui Magda oma “ suurt last ” söötis , meenus talle kõik see : </s> </p>
<p> <s> “ No , Kiryllikene , no , paikene , veel palakene . . . </s> <s> Nii , kullakene ! ” Magda oli rahul . “ Homme õhtul teen teile preemiatoidu . . . </s> <s> Mida kreeklased Vaiksel laupäeval söövad ? ” </s> </p>
<p> <s> “ Seda , mida ungarlased lärmakalt valmistavad ! ” nähvas Nikyas – tal oli sellest Magda sõnapudingist kõrini . </s> </p>
<p> <s> Ning siis , kahe suutäie vahel , tegi ta Kirylile teatavaks : “ Võib sõita Ateenasse . ” </s> </p>
<p> <s> “ Kuhu veel , ” küsis Kiryl , tõmmates läbi kõrre oma lemmikjooki , iriseerivat granaadimahla , “ võib sõita ? ” </s> </p>
<p> <s> Nikyas rääkis isale reisist huvitult , sööki mäludes . . . </s> </p>
<p> <s> . . . ning jäi äkki vakka , kui hoomas , et too teda tähelepanelikult kuulab . </s> </p>
<p> <s> “ Kreeka kaljud on meie sarnades ja haljus me silmades – selles peab veenduma ! ” ütles Kiryl karmilt . </s> </p>
<p> <s> Nikyas lükkas toidu pikkamisi kõrvale : poisi õigunud õlajoonest paistis selge vastuhakk . </s> </p>
<p> <s> “ Vabanda , isa . </s> <s> Aga mul pole sesse turismimekasse asja . ” </s> </p>
<p> <s> “ Seal on su esivanemate hauad ! ” Kiryli toon oli vali . </s> </p>
<p> <s> “ Ma ei mõelnud , andesta . . . ” Nikyas langetas silmad – ning neid tõstes oli ta otsus kindel : “ Ma külastan nende haudu mõttes . ” Ta tänas , tõusis lauast ja lahkus söögisaalist . </s> <s> ( Hetke jooksul lõi nende suhetesse juuspeene mõra , õnneks see ei laienenud . ) </s> </p>
<p> <s> Järgmisel päeval pärast tunde jäi Nikyas mööda koridori lontsides teadetetahvli kohal taas seisma ; suutmata äkki tõsta jalgu , tundis ta sundi tõsta kätt , haarata rippuva pastaka järele . . . </s> </p>
<p> <s> . . . ning kirjutada reisinimekirja lõppu õpetaja Schliemanni nime kõrvale oma vaevuloetav nimi . </s> <s> Seejärel tundis ta vajadust WC järele . </s> <s> Kempsus võpatas ta järsku , nii et peenis jäikus ja juga jäi kinni . </s> <s> Tundes teravalt , et sooritatud tegu oli väär , tormas ta kempsust välja mööda koridori teadetetahvli juurde . </s> <s> Haaras sulepea järele ( see viipus veel kergelt , arvatavasti eelnenud kirjutaja tõttu ) . . . </s> </p>
<p> <s> … lähendas pastaka tahvlile , et oma nime läbi kriipsutada , ning jahmus : nimekiri oli teadetetahvlilt kadunud . </s> </p>
<p> <s> Bigart vaatas kiirelt kahele poole – koridor oli selleks liiga pikk , et nimekirja mahavõtja võinuks mõne hetkega silmist kaduda . </s> </p>
<p> <s> Ent temast ei paistnud kandagi – kuja oli algusest lõpuni tühi . </s> </p>
<p> <s> Nikyas Bigart jõuab lennuväljale rohkem kui pooletunnise hilinemisega … </s> </p>
<p> <s> . . . lootes , et lennuk on juba piisavalt kõrgel ja kaugel , ning tal ei jää muud üle kui kahetsedes õhata ning paluda taksojuhti teda tagasi koju sõidutada . </s> </p>
<p> <s> Ei midagi seesugust . </s> <s> Tömbi kujuga lainer , mis meenutab kahest otsast ärahammustatud sigarit , seisab stardirajal ning näib ootavat ainult veel teda . </s> <s> ( Tegelikult oli kõrbes keerutanud pinnatuisk lennurajale luudanud kõrgeid liivavirge , ning vaakumkoristajad parajasti lõpetasid starditee puhastamist , kui saabus Bigart . ) </s> </p>
<p> <s> “ Ruttu , Nikyas ( äkki teadsid nad kõik tema nime ) ! ” hüüab ülal lennukiuksel tõuklev reisiseltskond . </s> </p>
<p> <s> “ Nikyas , võitja on võidu eest vastutav ! ” hõikab õpetaja Schliemann . </s> </p>
<p> <s> “ Siruta sammu , semm – kohe sõidab trapp eest ! ” </s> </p>
<p> <s> Miks ta juba ei sõida ? ! mõtleb Nikyas , mõni meeter enne trappi kingapaela sidudes ( ta sidus – ja tõmbas lahti , sidus – ja tõmbas lahti ) . “ No nüüd – hakkab sõitma ! ” </s> </p>
<p> <s> Aga ilmub hoopis valges vormikostüümis stjuardess , surub reisijad ukselt lennukisse . . . </s> </p>
<p> <s> . . . ning pöördub ringi : see on nägus kuldjuustega kreeklanna . </s> </p>
<p> <s> “ Hoi , Aspasia , kas otsad lahti ? ! ” hõikab trapijuht . </s> </p>
<p> <s> “ Üks Tigu veel , ” – kreeklanna naeratab nöökavalt – , “ kes ei kiirustagi viinamäele . ” </s> </p>
<p> <s> Nikyas saab teda kohaletoimetanud taksojuhilt kiirendava võmmu kuklasse ja ruttab nüüd juba joostes trapist üles . </s> </p>
<p> <s> “ K-kuhu ma istun ? ” küsib ta segaduses lennukisaIongis ringi ekseldes . </s> </p>
<p> <s> “ Istu kuhu tahes , Nullpaik – su koht on alati tühi . ” </s> </p>
<p> <s> ( Kes seda lausus : </s> </p>
<p> <s> Loure'i-Laura ? </s> </p>
<p> <s> Meisterkokk ? </s> </p>
<p> <s> Ta ise ? ) </s> </p>
<p> <s> Lennuk undas raskelt ning oherdas musta ööd kui puuripea maa-lademeid . </s> <s> Veel mõned tõrksad meetrid . . . </s> </p>
<p> <s> … ja puuraugust purskab ÕLI ! nägi ta unes . </s> </p>
<p> <s> “ Viibime lennukis , Bigart . </s> <s> Ja kui katastroofi ei tule , oleme mõne tunni pärast Kreekas . ” </s> </p>
<p> <s> ( Sarah' hääl kostis pisut osatatult nagu lapsel , kelle lelule ükskõikne mängukaaslane peale astus . ) </s> <s> Oma piletil näidatud kohast hoolimata oli õpetaja Schliemann vaikselt Bigarti kõrvale libisenud . </s> <s> Ning koha õigele omanikule lausus ta lahedal toonil : </s> </p>
<p> <s> “ Laura , ma eksisin istekohaga – ei viitsi turvarihma ümber haakida . . . </s> <s> Istu sa minu kohale ! ” </s> </p>
<p> <s> Loure'i-Laura läks näost punaseks , seejärel valgeks . </s> <s> Ning sisistas Schliemannile kõrva : </s> </p>
<p> <s> “ Ärge unustage tal püksilukku kinni tõmmata , mul jääb see alati lahti ! ” </s> </p>
<p> <s> “ Tänan , Laura . </s> <s> Kindluse mõttes ma ei ürita , ” lausus Schliemann lahedal toonil . </s> </p>
<p> <s> Mõistnud , et tüliõun on tema . . . </s> </p>
<p> <s> . . . tõmbus Nikyas Sarah'st eemale ja surus näo illuminaatorisüvikusse . </s> <s> Vahtis pikki tunde tähtede soolateri tulvil taevasse ning kordas , aina kordas , kuni see jäi pähe : </s> </p>
<p> <s> “ Ära lase seda meeldida endale , et sa meeldid naistele ! ” </s> </p>
<p> <s> Mõte mõjus rahustavalt , lõpuks uinutavalt , ning taskuplokk Kreeka-sugulaste aadressidega vastu ärevil südant , jäi Nikyas lõpuks kesk teravaid unenäokilde rahusalt magama . </s> </p>
<p> <s> Teda äratas kõlav , kergelt laulev sireenihääl , ning silmad avanud . . . </s> </p>
<p> <s> . . . nägi ta , et see tuli valges vormis stjuardessi mingita huultelt , mis rääkisid tillukesse , juuksevõru külge kinnitatud mikrofoni : </s> </p>
<p> <s> “ Tere hommikust Kreekamaa kohal ! </s> </p>
<p> <s> Kallid sõbrad , mu ajaloolise kodumaa külastajad , olen Helena . . . ” – neidis naeratas avalalt – , “ lihtne kreeka tüdruk , Rahvusliku Turismiorganisatsiooni õhugiid . ” </s> </p>
<p> <s> ( Vaimustav . . . äärepealt oleksin maha maganud ! mõtles pahuksis Nikyas . ) </s> </p>
<p> <s> “ Lugupeetud reisijad , mul on rõõm teile teatada üllatuskingitusest , mille tegi reisi tellija ja finantseerija sir Emerson . </s> </p>
<p> <s> Selle kingituse põhjal teeb meie lennuk enne maandumist Hellinikonis , ” – giidi hääl kõlas pidulikult – , “ ringi kogu Kreekamaa kohal ! ” Giid andis näpuotstega märku – reisijad plaksutasid . </s> </p>
<p> <s> ( Õhusviibiva laineri reisijaskond koosnes eranditult Kontserni inimestest : Kreekasse puhkusele suunduvatest naftatöölistest ja inseneridest ning Õlilinna kooliõpilastest , nendesamade tööliste ja inseneride lastest , kaasa arvatud Schliemanni grupp , kes siirdus Kreekasse ekskursioonile . ) </s> </p>
<p> <s> Õhujuht lülitab sisse istmete seljatugedes asuvad teleekraanid ning räägib sealt nagu palvur püharaamatust : </s> </p>
<p> <s> “ Meie lend kulgeb üle Kreeka muinasmaa . </s> <s> Liugleme mööda kuldse Hellase ringi : Tessaalia , Aitoolia , Ahhaia . . . </s> <s> Hõljume üle Arkaadia , mu kallid , olge seal õnnelikud ! </s> <s> Me kaardume üle Küklaadide ja Kreeta … </s> </p>
<p> <s> . . . mannermaale ning libiseme üle muistse Helikarnassose , Joonia ning Trooja , mille tõi maailma ette geniaalne Schliemann ! ” </s> </p>
<p> <s> ( Sarah noogutas nõustuvalt – ning jäigi pead nokutama , kuni Laura tagantpoolt osavõtlikult küsis : </s> </p>
<p> <s> “ Õpetaja , kas teil on halb ? ! ” ) </s> </p>
<p> <s> Taevajuht kõneleb oma maast soojalt ning soravalt , nii et Nikyas lõpuks mõtleb . “ Ta võiks kõike lindilt lasta - ja see mõjuks kui uinuti . ” </s> </p>
<p> <s> “ Usun et kuldsel Hellase ringil tõusevad teie vaimusilmas üles muinasaja riigid ja linnad ; meenuvad muistsed müüdid Prometheusest ja Phaethonist , Orpheusest ja Eurydikest . </s> </p>
<p> <s> Teie fantaasias elustuvad kõik nood kummalised olendid – sireenid ja sileenid ; ning too ilma imelisem olevus , kes sai sündida vaid Kreekas – KENTAUR ! ” </s> </p>
<p> <s> Säravergas , otsekui äsja pestud tõusupäike paistab läbi lennukiakna Nikyasele silma - ta sulgeb need ega vaevu enam avama . </s> </p>
<p> <s> Maha magab Bigart Hellase , oma esiemade muistse kodumaa ! </s> </p>
<p> <s> ( Julgemata seda hiljem Kirylile tunnistada , rääkis ta vaimustusega , kui kaunis on Kreekamaa linnulennult . ) </s> </p>
<p> <s> Teda äratab otse kõrva sosistav hääl : </s> </p>
<p> <s> “ Nihku , Nikyas . . . ” see on Sarah , “ tahan ka vaadata ! ” </s> </p>
<p> <s> Sarah surub oma pea Nikyase nupu kõrvalt suurivaevu aknasüvikust sisse - kardin sealjuures vallandub ja varjab neid . </s> </p>
<p> <s> “ Tere hommikust . . . ” pomiseb Nikyas . </s> </p>
<p> <s> “ Lõuna juba , oleme Atika kohal . </s> <s> Varsti Ateenas ! ” </s> </p>
<p> <s> ( Schliemanni parfüum oli uimastav , otsekui oleks aknasüvikusse valguse kätte tõstetud lillekimp kõiksugu lilledega ( “ äraparemnimeta ” ) , mis panid Bigarti pea kergelt pööritama ) . </s> </p>
<p> <s> “ Oeh vaata , Nikyas </s> . . . . <s> ” Sarah' huuled puudutavad poisi põske nagu rübelevad liblikad . “ Kui sirge jõgi ! ” </s> </p>
<p> <s> “ Korintose kanal . ” </s> </p>
<p> <s> “ Sa . . . nägid seda unes ! ” </s> </p>
<p> <s> “ Nikyas ei vasta . </s> </p>
<p> <s> ( Sujuvalt nagu tagasipööratud lehekülg , laotus ta ette minevik : </s> </p>
<p> <s> Seitsmeaastase poisi ja ta vanaema maatsireis Kreekasse </s> </p>
<p> <s> Pilk läbi rongiakna kanalile , kus hiiglasliku õievanikuna libises valge aurik </s> </p>
<p> <s> Valge , poolvarisenud sammastega tempel , mille rohtunud trepil ta ootas vanaema , kes ei tulnud - ega tulnud eales . ) </s> </p>
<p> <s> “ Nikyas , ” kostab ärevil sosin , “ sa nutad ! ” </s> </p>
<p> <s> Nagu roosa kastene sisalik vilgatab Sarah' niiske keel . . . </s> </p>
<p> <s> . . . ja noolib poisi silmast pisara – viiv enne , kui see kaduma läheb . </s> </p>
<p> <s> “ Ei , ” – raputab naine pead – , “ tänada pole vaja ! ” </s> </p>
<p> <s> “ ÕLI !! ” lausub Bigart kähedalt ( all päiksevalgusest leekival lahel paistavad mõned tuhmid puurtornid ) . </s> </p>
<p> <s> “ Tänad mind siiski . . . </s> <s> Miks , kallis , niimoodi ? ! ” </s> </p>
<p> <s> Kell neliteist kakskümmend maandus lennuk : Hellinikonis . </s> <s> Veetlev õhugiid tänas neid tähelepanu eest kena kniksuga . . . </s> </p>
<p> <s> . . . ning pikast toolimunemisest tülpinud Nikyas &amp; reisiseltskond laskus trapist alla , kus neid ootasid rahvusliku turismiorganisatsiooni “ sinise kajaka ja üheksa kuldtähe ” embleemiga bussid . </s> </p>
<p> <s> “ ION FARAOUN , </s> </p>
<p> <s> teie Majutaja , Antiigijuht ja Preester ! ” tutvustas end lõbusalt rässakas noormees ja kutsus kõiki käetõmbega enda järel bussi . </s> <s> Seal istus ta Schliemanni kõrvale : </s> </p>
<p> <s> “ Ion on mu nimi ! ” </s> </p>
<p> <s> “ Sarah . ” </s> </p>
<p> <s> “ Peame teiega otsustama , millise pesakasti me peatuseks valime . ” Ion avas põlvedel mapi . “ Meie vormistaja on märkinud hotelli “ Hilton ” . ” Ioni raputasid külmavärinad . “ Kolm pahet , kõik suured : vana , kallis , korralik . </s> <s> Seal on linnukese rinnakesel kitsas hingata ja kaukameeste kuklad varjavad silmapiiri . . . ” </s> </p>
<p> <s> “ Lühemalt , Ion , ” palus Sarah väsinult . </s> </p>
<p> <s> Faraoun heitis kätega : </s> </p>
<p> <s> “ Ateena tolm tiibadelt – ja Pireusse ! </s> <s> Seal on meri ja värvikaid pesakaste ! ” Ion rääkis kirglikult , ta teisiti ei võinud . “ Statistika , lõbus vale : iga turisti kohta tuleb Kreekas kolm hotelli ! ” </s> </p>
<p> <s> Sarah puhkes hõisates naerma : </s> </p>
<p> <s> “ Pireusse ! ” </s> </p><lg type="free"><l> “ Pireusse , Pireusse – limusiine , autobusse . </l><l> Pöetud kuklad , kaukamehed . </l><l> Residendid , laiad lehed . </l><l> Partisaanid , kurtisaanid – iga naine nagu ehe . </l><l> Tolmust , olnust – kirevusse . . . </l><l> Pireusse ! </l><l> Pireusse !!! ” </l></lg>
<p> <s> “ Mida too poiss pomiseb ? ” küsis Ion peanookega Bigarti poole osutades . </s> </p>
<p> <s> “ Ta on moslem . . . </s> <s> Neil algas palveaeg , ” lausus Sarah eriliselt mahedalt . </s> <s> ( “ Mahe keel murrab luu . ” Püharaamat . ) </s> </p>
<p> <s> “ Kui Preester ütlen : ta tuleb ristiusku pöörata . </s> <s> Kui Antiigijuht . . . ” Ion tõusis , pöördus viktoriinigrupi poole : “ Oleme PIREUSES . </s> <s> Linna rajas viiendal sajandil Themistokles Egeuse “ mereväravateks ” – ja see on tänini Kreeka suurim sadam . </s> <s> Periklese ajal ühendati Pireus pikkade müüride abil Ateenaga ühtseks kindlustussüsteemiks , ning mõlemad linnad kokku moodustavad meie ajal SUUR-ATEENA . . . ” </s> </p>
<p> <s> Ion-Majutaja mahutab nad ära õõnsale kaljule rajatud perehotelli “ Kalypso grott ” . </s> <s> ( Hotelli nimetahvli all seletab ta neile , et kogu kreeka antiigiloo võib tegelikult teada saada kõikvõimalikelt siltidelt , suveniiridelt , laevaninadelt jms ) </s> </p>
<p> <s> Kostimaja paikneb vanalinnas , mere ääres , halja tänavalabürindi lõpus . </s> <s> Kaljuastangule ehitatud kahekorruseline maja mahutab kolmkümmend kostilist ( viktoriinigrupp polnud suurem ) . </s> <s> Ehitis on kriidikivist ja sätendab roheluses kui soolakristall salatis . </s> </p>
<p> <s> Kõik siin kattub , mattub või on läbi põimunud lilledest : katuseräästad , rõdurinnatised , aknaluugid . </s> <s> Väikese siseõue sambad on üleni roositules ning kaevuraand kollastes kivirikes , mille keskel virvleb sinakas veeõis . </s> </p>
<p> <s> Suured savikrateerid õuenurkades on ülevoolavalt täis lilli : hüatsinte , kirikakraid … </s> </p>
<p> <s> . . . ning neile vastu tulnud viiekümnendates perenaise silmis õitsevad pisut luitunud lõosilmad . </s> <s> Oma käsivarrelt neile lilleõisi jagades ütleb ta : </s> </p>
<p> <s> “ Siin , ma loodab , teile meeldib , meelde jääb ! ” </s> </p>
<p> <s> ( Perenaine Kyntia oli pärit Theralt , tuuleveskite ja paljaste kaljude saarelt , kus lillede ajal najal üle elati , kui leib juhtus ikalduma . ) </s> <s> Seejärel palub perenaine nad kamina ja nikermööbliga võõrastetuppa , tutvustab neile kostimaja sisekorda ning jagab kätte võtmed : igaüks kolmekümnest saab omaette toa . </s> <s> Välja arvatud </s> . . . . </p>
<p> <s> . . . </s> <s> Bigart , too sünnistsaati kolmekümne esimene . </s> </p>
<p> <s> “ Vahest keegi sõber või sõbranjie , ” – Kyntia naeratab kelmikalt – , “ sind oma juurde võtab . ” </s> </p>
<p> <s> Kõik pöörduvad Nikyasest ära . </s> <s> Nagu kombekale grupijuhile kohane , ka Sarah , ehkki teeb seda raske südamega . </s> </p>
<p> <s> Kostimaja perenaisel on piinlik . </s> <s> Järsku haarab ta poisil käest : </s> </p>
<p> <s> “ Tuleb ! ” Kyntia veab teda kättpidi enda järel . “ Pööninkul üks väga mõnus tuvikong on , all meri kohab , delfinid mängib . </s> <s> Tuleb , sa näeb ! ” </s> </p>
<p> <s> Kitsuke , lilledest läbivikeldatud , käsipuudega trepp viib üles räästaalusesse tuppa , kus , nagu selgub , hoitakse logisevat mööblit , liigseid pilte , kõrvutuid kanne jm </s> </p>
<p> <s> “ Siin sulle meldib kindlasti väga ! ” ütleb Kyntia klaasuksi rõdule lahti lükates . </s> </p>
<p> <s> Räästaalune rõdu on üksainus õitsev lillekast ; kireva õitekardina vahelt paistab türkiissinine meri , mida palistab valge vahupits . </s> </p>
<p> <s> “ Õhtul ma saadan sulle tüdrikuga kõik : voodipesu , rätik , veekann . . . ” lubab Kyntia . ” Nüüd tagasi alla lähme – kell seitse ! ” </s> </p>
<p> <s> ( Sel ajal anti õhtueinet , mille juurde kuulusid kostimaja oma veinikeldri joogid . ) </s> </p>
<p> <s> Tutvumisõhtul viibib ka Kyntia Casoyannis perekonnaga . </s> <s> Veinihõlbul summiv seltskond tormab otse lauast . . . </s> </p>
<p> <s> . . . mere poole avanevale terrassile , kus peremees Kostas Casoyannis , kullininaga päikesepõlenud kreeklane , teatab , et peale veinikeldri on nende käsutuses veel türgi saun , mikrobuss sisseostude tegemiseks ja motopraam väljasõiduks Küklaadidele . </s> </p>
<p> <s> Valjude linnuhõisetega avaldatakse seejärel tunnustust Ion Faraounile , kes neile sellise mažoorse pesakasti oli leidnud . </s> </p>
<p> <s> ( Ion oli vait ega avaldanud , et kõik kostimajad Kreekas on mažoorsed nagu helmed niidil . ) </s> </p>
<p> <s> Enne kui vaba õhtupoolik välja kuulutada , peab Faraoun neile lühiloengu ohutustehnikast . </s> </p>
<p> <s> “ Siin on teile veel “ lillekesed ” ! ” lausub Ion . . . </s> </p>
<p> <s> . . . ja iga neiurüpp püüab kinni kireva kondoomipakikese . </s> </p>
<p> <s> ( Nikyas fikseeris , et Schliemanni rüpest vaatas too kummivabrikant unukalt mööda . ) </s> </p>
<p> <s> Õhtul , kui Hellase hõõguv päike aurates Egeusse vajub ning meri ta järel rahuneb . . . </s> </p>
<p> <s> . . . läheb mandril lahti mölluks . </s> </p>
<p> <s> Orkestritrio – Kostas ja ta kaks täiskasvanud poega – mängib poolunustatud pillidel Kreeka tuliseid viise ning baaritäis rahvast vihub tantsida . </s> <s> ( Kostase grotibaari kumu on toonud siia autoseltskondi Ateenast ja meremehi reidil seisvatelt laevadelt . ) </s> </p>
<p> <s> Viktoriiniseltskond on istet võtnud ühes baarinurgas ja lööb lauluga läbi luksushotelli alt vabanenud drahme . </s> </p>
<p> <s> Bigart on purju joodetud – tema pealt lõigatakse nagu alati laia lõbu . </s> </p>
<p> <s> Ainus , kes seda ei tee , on tublisti nokastunud Ion Faraoun : </s> </p>
<p> <s> “ M-me o-oleme Kreekas . . . </s> <s> Pärast O-olümpiat , pärast kõiki mänge , mis siin peetud , ei m-meeldi mulle teie mäng ! ” </s> </p>
<p> <s> Faraoun naeratab seltskonnale ja viib Bigarti baarist ära . </s> <s> Saatnud poisi ärklitoa järsu trepini , küsib Ion , kas too omal jõul üles saab . </s> <s> Nikyas vastab pehmekeelselt , et õlipuurtorniga võrreldes pole see mingi kõrgus . </s> </p>
<p> <s> Mäletades hästi , et ta oli juba üleval – avastab ta end ikka all olevat , kuni lõpuks klammerdub ühe ukselingi külge , ning ukse avanud … </s> </p>
<p> <s> … leiab üllatunult , et see ongi tema kambrik . </s> </p>
<p> <s> Tumedat verd olend oli kumaras diivanivraki kohal , laotades sinna tärgeldatud lina . </s> <s> Tõtt-öelda nägi poiss temast vaid pikki paindlikke tundlaid meenutavaid tõmmusid käsi . </s> </p>
<p> <s> “ “ Tüdrik ” - kes muu ! ” </s> </p>
<p> <s> “ Saed teil linad peal – võete und veeta . . . </s> <s> Veekann , kaus nurgis . . . </s> <s> Rätek nöörel . </s> <s> Tere omikut ! ” </s> </p>
<p> <s> “ Eat ööt ! ” peab ütlema , ” sorkas poiss , asudes higist särki üle pea maha tõmbama . </s> </p>
<p> <s> Tüdrik seisatas , aitas teda . </s> <s> Särk käes , vaatas Bigart oma aitajat : tol olid jämedad , otsekui lõpetamata näojooned , millest – jätkunuks Kujuril kannatust – kukuks välja üpris kena verinoor tüdrukunägu . </s> </p>
<p> <s> “ Ma Naxoselt , reegib alles vehe . ” </s> </p>
<p> <s> “ Palju räägid . . . </s> <s> Head uneveetu ! ” pomises Bigart , taandudes kausi juurde . </s> </p>
<p> <s> Tüdruk valas temale vett , itsitas millegipärast . </s> </p>
<p> <s> “ Ma harjuteb suga , võeb ? ” </s> </p>
<p> <s> “ Magada . . . ” pomises Bigart , pea rätikus , “ tahan . ” </s> </p>
<p> <s> Tüdruk noogutas , taganes paljaste jalgadega põrandat laanides , ning kadus poisi vaateväljast . </s> </p>
<p> <s> Heitnud rätiku ja kaatsad nöörile , pöördus Bigart veel viimasest väest , et diivanile kukkuda . . . </s> </p>
<p> <s> . . . ning nägi seal pupepaljast tüdrukut . </s> <s> Oli selge , miks kujur polnud lõpetanud ta nägu – meistri aeg , meistri palang , meistri tööriistad olid kulunud tüdruku keha viimistledes : too oli tugev , tihke , vormikas , vaevalt et süütu . </s> </p>
<p> <s> “ Püsta , mu nime . ” </s> </p>
<p> <s> “ Püsta , ” lausus poiss peaga heites , “ ja juba pikali ! ” </s> </p>
<p> <s> Tüdruk kadus asemelt kui ebel tuulde . </s> <s> Uks rantsatas ta järel kinni , avanes kohe jälle ning hiirkiired sõnad lipsasid Bigarti kambrisse : </s> </p>
<p> <s> “ Punniline bupertet . . . </s> <s> Sinu tilliga aenult pissil võeb käia ! ” </s> </p>
<p> <s> Nikyas üritas mõelda , mida tüdruk sellega öelda tahtis . . . </s> </p>
<p> <s> … ent jäi poolel teel mõistmisele rampraskesse unne . </s> </p></div2><div2 type="alaosa"><head> Hellase hell ase </head>
<p> <s> Järgmisel päeval panid Schliemann ja Faraoun pead kokku ning nuputasid välja grupi tegevusplaani kogu kümnepäevase ekskursiooni ajaks . </s> </p>
<p> <s> Kava järgi külastati Akropolist , teisi arhitektuurimälestisi ; suuremaid muuseume , kirikuid ja kloostreid . </s> </p>
<p> <s> Puhkuseks oli plaanis mereretk Küklaadidele ning lõdvestuseks maismaamatk mägedesse . . . </s> </p>
<p> <s> Pärast lõunat sujus ette turismiorganisatsiooni tumesinine luksbuss , mida käratsedes turmas viktoriinigrupp eesotsas õhetava , otsekui õidepuhkenud Schliemanniga ( isegi ta kreem seelik ja hallid põlvsukad olid sel puhul trimmis ) . </s> <s> Nikyas tundis sellest üksnes rahulolu : </s> </p>
<p> <s> “ Ometi kord teeb ta seda ise ! </s> <s> Või laseb seda teha kellelgi teisel – minupärast või Antiigijuhil . ” </s> </p>
<p> <s> Lõpetades käigul jäätisi ja mahlapurke , liikusid kõik kolmkümmend üks võidukat viktoriinlast hanereas bussiukse poole . </s> <s> Peale Bigarti , kes plataani tumedas varjus oskas märkamatult lahustuda . </s> <s> Tema lõplikku kokkusulandumist loodusega . . . </s> </p>
<p> <s> . . . segas juhuslikult giid , kes viimasena hotellist väljudes plehkava poisi kinni püüdis . </s> </p>
<p> <s> “ Antiik sind ei huvita ? ” </s> </p>
<p> <s> “ Ei . ” </s> </p>
<p> <s> “ Mis sind siis huvitab ? ” </s> </p>
<p> <s> “ Õli . ” </s> </p>
<p> <s> “ Oliivipuud ? ” </s> </p>
<p> <s> “ Nafta . ” </s> </p>
<p> <s> “ Tõsi , Akropolil seda ei leidu . ” </s> </p>
<p> <s> “ Merel . . . </s> <s> Nägin lennukilt puurtorne . ” </s> </p>
<p> <s> “ Haukasilm ! </s> <s> Sinna sõidad vabal ajal. ” </s> </p>
<p> <s> Ning Faraoun lükkas puikleva poisi bussi . </s> </p>
<p> <s> Kogu esimese palava ekskursioonipäeva ( valitses lausa kõrbekuumus : 40°C ) veetsid nad Akropoli mäel . </s> <s> Takseerisid Parthenoni , Nike templit ; tundsid kaasa Erechtheioni karüatiididele , kes terve ajaloolise aja hoidsid peanuppudel ehitise rasket lage . </s> </p>
<p> <s> Antiigijuht aina rääkis ja rääkis . </s> <s> Kirglikult , väsimata ; viktoriiniseltskond imestas , miks Faraouni suust selle kuumusega juba ükskord ei lahvata välja leek . </s> </p>
<p> <s> Nikyas , ehkki talus palavust hästi , Faraounilt midagi ei pärinud , vaid küsis endalt , kuidas ja mis eesmärgil ta siia oli sattunud ? </s> <s> Et see küsimus paistis suuremal või vähemal määral kõikide nägudelt , otsustas Schliemann neile meelde tuletada : </s> </p>
<p> <s> “ Te võitsite antiigiviktoriini , seetõttu olete Kreekas – ja mitte Kretiinias , kus te võinuks olla , kui oleksite võitnud iseenda . ” </s> </p>
<p> <s> Kuumrambed viktoriinlased jäid Sarah' kuulama . . . </s> </p>
<p> <s> . . . ning seda kasutas ära Antiigijuht : </s> </p>
<p> <s> “ Too metoop , ” osutas ta Parthenoni friisikaunistusele , “ kujutab Kentauri . ” </s> </p>
<p> <s> Nikyas , kasutanud ära nende ülespoole pööratud tähelepanu , lõi viktoriinlastest lahku . . . </s> </p>
<p> <s> . . . ning ühines neist parasjagu mööduva araabia turismigrupiga . </s> <s> Et tal keeletakerdusi ei tekkinud , võeti ta otsekohe omaks . </s> <s> Grupijuht küsis vaid , kus ta nii kaua oli . </s> </p>
<p> <s> Seal astus ta juurde hiiglane Golem , kes samuti oli viktoriinigrupist vehkat teinud , ning lausus talle kui parimale semule : </s> </p>
<p> <s> “ Leidsin varemerohust kilpkonna . ” Ta kergitas käe otsas kilekotti , kus miski abitult liigutas . “ Läheb altarile – jumalate roog ! ” </s> </p>
<p> <s> Selsamal ööl mererannas hõõguvatel sütel . . . </s> </p>
<p> <s> . . . räidivad nad kilpkonna ära . </s> </p>
<p> <s> “ “ Kas kilbiga või kilbi peal ! ” ” hõirab Meisterkokk . </s> </p>
<p> <s> “ Usun nüüd , et viktoriinivõit tuli teile kergelt , ” lausub Antiigijuht Ajalooõpetajale . </s> </p>
<p> <s> Uitsetavast sajust ja muust hoolimata söövad nad kõik kilpkonna – magus liha lepitab meeled . </s> </p>
<p> <s> Ainult Bigart passib . </s> <s> Schliemann võtab ta tüki . </s> </p>
<p> <s> “ Anna kõik , mida sa ei taha , mulle ! ” sosistab Sarah meelalt Nikyasele kõrva . </s> </p>
<p> <s> Järgmine hommik oli kui teatrimask : nutu-naerusuine . </s> <s> Mere kohal tibises veel vihma , mägede kohal aga säras päike ning kaljud aurendasid kui saunaliste seljad . </s> </p>
<p> <s> Bigart lootis matka mägedesse maha magada . </s> <s> Selleks leidus ka põhjus : ta oli piisavalt nõrk , et voodist tõusta ja alla teiste juurde minna . </s> <s> Polnudki vaja . . . </s> </p>
<p> <s> . . . nad tulid talle järele . </s> <s> Sarah ja Laura , kaelakuti kui head sõbrannad , sest üksi poleks kumbki teda jõudnud trepist alla kantida . </s> </p>
<p> <s> “ Tunnen end halvasti . . . </s> <s> Olen haige , ” ütles poiss neist ära pöördudes . </s> </p>
<p> <s> “ Hah , hah – haige ! </s> <s> Jõid õhtul palju . . . ” lausus Laura lustakalt ning tõmbas talt teki maha . </s> </p>
<p> <s> Paljaks jäänud Bigart oli õhuke , sinkjas kui kaussi unustatud lest . </s> <s> Schliemann tuli hilpudega , ning nad panid ta riidesse . </s> <s> Võtnud tal kaenla alt kinni , talutasid nad poisi alla . . . </s> </p>
<p> <s> . . . kus juba seisis sõiduvalmis buss . </s> <s> Tõsi , mitte luksussõiduk , mis senini oli olnud nende käsutuses , vaid kahe veoteljega mõlgitud mägibuss . </s> </p>
<p> <s> Ilm oli veepihune , tuuline . </s> <s> Tormi-iilid panid nende riided purjedena plagisema ning sundisid viktoriinlasi peakatteid kinni hoidma . </s> <s> Enne sõidukisse sisenemist välksas äkki väärtmõte läbi Bigarti pea : jalg juba bussiastmel , laskis ta järsku mütsinokast lahti . </s> <s> Otsekohe haaras tormipuhang mütsist kinni ja viis selle minema . </s> <s> Bigart pani peakatte järele plehku . </s> <s> Ent vaevalt sai see kaduda nuka taha . . . </s> </p>
<p> <s> . . . kui sealt ilmus Casoyanniste terjer ja tõi mütsi … Schliemanni kätte . </s> </p>
<p> <s> “ Kui tark sinust ! ” kiitis Sarah koera . </s> </p>
<p> <s> “ Kuidas nii ? ” küsis Nikyas väljasirutatud kätt selja taha peites . </s> </p>
<p> <s> “ Ta teadis , et sa võid seda korrata . ” </s> </p>
<p> <s> Bussivare liikus käigukasti rõginal paigast ja võttis suuna mägede poole . </s> </p>
<p> <s> Vajunud läbiistutud põhjaga bussitooli . . . </s> </p>
<p> <s> . . . oli pohmeluses Bigartil äkki ükspuha : kõik mäed , kõik orud , kõik inimesed ( kaasa arvatud ta ise ) ; kogu elu , selle võlu . </s> <s> Ta igatses Kerameikosse , haudade tänavale , kus oli rahu all- ja pealpool mulla . </s> </p>
<p> <s> Aknast sujusid mööda tuivalged linnamajad , võnnuvõõrad näod , vaiksed agulid . . . </s> <s> Puhasvalged külamajad , kiviklibused tühermaad vaheldumisi haljaste lagendike oliivisalude ja viinamarjaväljadega . </s> <s> Bussiraadiost kostis peent ornamentaalset antiikmuusikat ( turismiorganisatsiooni reklaamivalt plaadisarjalt , mida käiati kõikjal , kuid mis kusagil ei muutunud tüütavaks ) . </s> <s> Bigarti kurnatud hingele mõjus see elegeia con brio roiutavalt . </s> <s> Aeglaselt kui tümasse vajus ta košmaarsete nägemustega poolunne . . . </s> </p>
<p> <s> . . . millest teda äratuskella järjekindluse ja täpsusega sundis ärkama rõgisev käigukast . </s> </p>
<p> <s> “ Ei või nad oma bussiloksu ka ära parandada ! ” pahandas Schliemann solidaarselt iga kord , kui Nikyas võpatades ärkas . </s> </p>
<p> <s> “ Turismiorganisatsioon vabandab , ” lausus terava kõrvaga giid reisiseltskonna poole pöördudes , “ selle koriseva muula pärast – kõik uuemad alpibussid olid kahjuks liinil . . . </s> <s> Üheteljeveoga sõidukid järskudel mägiteedel ei vea aga välja . ” </s> </p>
<p> <s> Vaevalt sai Fraoun oma endekad sõnad lausutud . . . </s> </p>
<p> <s> . . . kui käigukastist kostis senisest valjem rõksatus , mis lõppes heleda metallikiljatusega . </s> <s> Buss peatus kedagi üllatamata , reisijatesalongi tungis kirbet nigroolisuitsu . </s> </p>
<p> <s> “ Seekord meil vedas ! ” kuulutas giid . “ Jõudsime peaaegu pärale . ” </s> </p>
<p> <s> Faraoun võttis telefoni teel ühendust turismikeskusega , tegi nõukate kreeklaste kombel lühidalt ja teatas reisiseltskonnale , et kahjuks enne õhtut , mil alpibussid marsruutidelt naasevad , neil asendusveokit oodata ei ole . </s> </p>
<p> <s> Juht avas mõlema poole uksed . . . </s> </p>
<p> <s> . . . ja viktoriinlased – nätsu närides , lärmates ning tõugeldes – pudenesid bussist välja kadala rohuga mäeastangule . </s> <s> ( Õhk oli siin tunduvalt jahedam ja klaarim kui orus , ehkki ükssama päikeseääs lõõmitses pea kohal . ) </s> </p>
<p> <s> Juht ronis käbedalt raudredelit pidi bussikatusele – kõik vahtisid ülespoole , arvates , et ta annab nende lohutuseks etenduse . </s> <s> Ent too ajas hoopis pagasiaedikust püsti mopeedi ning hõikas alla : </s> </p>
<p> <s> “ Hoi , mehepoojad , võtke vastu ! ” </s> </p>
<p> <s> Poisid , musklid püsti , tormasid mopeedi alla . </s> </p>
<p> <s> “ Tikupead , mis te mõtlete ? ” müristas hiiglane Golem , pühkis poisid teelt ja võttis üksi ühe käega mopeedi kui titeratta juhilt vastu . </s> </p>
<p> <s> “ Hurrrraaa ! ” hinnati juubeldades jõunumbrit . </s> </p>
<p> <s> “ Sõidan alla garaaži . . . </s> <s> Kui leian ammashrattad , theen käigukhasti khorda ! ” hüüdis bussijuht mopeedilt , andis gaasi ja kadus mägiteekäänakul kaljuseina varju . </s> </p>
<p> <s> Kui mopeedivõrin vaibub ja heitgaaside sinine loor kuristikku hõljub . . . </s> </p>
<p> <s> . . . kurdistab neid kõiki viivuks mägede vaikus ning pimestab avaneva loodusvaate ilu . </s> <s> Iidsete mäetippude kohal , nagu jumalate hingus , kanduvad kuldsete veertega roosakad pilved . </s> </p>
<p> <s> Taarnaid ja kuristikke täidab hallide titaanide juuksena hülliv udu . </s> </p>
<p> <s> All orus paistab Hellase haljas ase , mida läbib hõbedase seljaga jõgi . </s> </p>
<p> <s> ( Taevas oli siin käegakatsutavalt lähedal – ja põrgu küünitlematult kaugel ! ) </s> </p>
<p> <s> “ Vaimsed maastikud . . . </s> <s> Nüüd tean , miks ilu ja kunstid sündisid just siin ja ei kusagil mujal ! ” sampsib Schliemann ( ta suured hallid silmad hiilgavad kui kastetud kalliskivid ) . </s> </p>
<p> <s> “ Plaksplaksplaks ! ” lööb Antiigijuht pihke kokku . “ Tähelpanu ! </s> <s> Me jätkame matka turismiorganisatsiooni kõige kindlamal liiklusvahendil . . . ” </s> </p>
<p> <s> “ Ometi !!! ” õhkab rännuseltskond kergendatult . </s> </p>
<p> <s> “ . . . oma isiklikul kahel jalal . ” Faraoun peab pausi , murelik pilk bussil . “ Määruste järgi pole mul õigust rikkis liiklusvahendit maha jätta . . . ” Ta pöördub korraga kõigi poole : “ Kas on vabatahtlikke , kes jääks bussi juurde valvesse ? ” </s> </p>
<p> <s> ( Nikyas reetis oma valmisolekut ettevaatamatu liigutusega . ) </s> </p>
<p> <s> “ Eiei , mitte ! ” protestib Schliemann . “ Arvan , et meil pole õigust kedagi matkarõõmust ilma jätta . </s> <s> Teen ettepaneku tõmmata liisku ! ” </s> </p>
<p> <s> Faraoun võtab taskust tikutoosi , sealt kolmkümmend ja üks tikku , märgib ühe neist markeriga ära ja laseb neil kõigil kordamööda oma taskust liisku võtta . </s> </p>
<p> <s> ( Märgitud tiku , seega kohustuse jääda bussi valvama , tõmbab Paula , tedretähniline paks plika . ) </s> </p>
<p> <s> “ Bigart , teil veab nagu alati ! ” õnnitleb teda möödaminnes SARAH … </s> </p>
<p> <s> . . . ning võtab hanereas mäkketõusjäte rodus giidi järele . </s> </p>
<p> <s> ( Nikyase usaldas Sarah südamerahuga ronijaterodu lõppu Laura hoolde – just nagu ennemuiste kujur jättis tooriku töötlemise kõige andekama õpilase hoolde , et lõpus küpsele tööle ligi astuda ja mõne kerge peitlilöögiga … </s> </p>
<p> <s> . . . vabastada kujust šedööver . ) </s> </p>
<p> <s> Kaljude vahel on põletavalt palav . </s> <s> Seda tugevam on viktoriinlaste soov jõuda tuulele avatud alpiniitudele . </s> <s> Seda enam lisavad nad pressi ! </s> </p>
<p> <s> Bigart , kes oma kangeid jalgu vaevu veel omaks peab , on jäänud teistest lootusetult maha ; kibe higisool sööbib vistrikuisse ning need kõrvetavad kui nahale kleepunud sädemed . </s> </p>
<p> <s> “ Puhka , Niksuke , ” lubab Laura ( viktoriinlased üleval , nagu paistab , tõmbavad samuti hinge ) . </s> </p>
<p> <s> Nikyas vajub kalju säästlikku varju ega jõua kättki tõsta , et näolt higi pühkida . </s> <s> Seda teeb tema eest Laura : libistab käe poisi taskusse rätiku järele . . . ning vajub ise äkki poisi kohale kumarasse . </s> </p>
<p> <s> ( Nõrk naeratus nagu surimuie ilmub Nikyase näole . ) </s> </p>
<p> <s> “ Ega sa nii väsind ka ole ! ” nähvab Laura püsti karates . </s> </p>
<p> <s> Tüdruk punastab – puhtalt , roosvärskelt , süütult ! </s> </p>
<p> <s> Puhanud , jõudsid nad kõvadele , kõiki raskusi võitvatele viktoriinlastele järele . </s> <s> Laura andis ta üleoleva naeratusega Schliemannile üle . </s> </p>
<p> <s> “ Paistab , Laura , et sa hoolitsesid Nikyase eest , ta näeb hea välja ! ” kostis Sarah , võttes poisi tema järelevalvajalt vastu . </s> </p>
<p> <s> Lihased pingul , laubad higihernes , jätkasid nad rasket tõusu . </s> </p>
<p> <s> “ Vesi ! ” hüüdis mõne aja pärast keegi eespoolt . </s> </p>
<p> <s> Viktoriinlased tormasid janujalu hüüdja juurde . </s> </p>
<p> <s> “ Hippokrene . . . ” lausus Schliemann ja laskus pühalikult lätte ette põlvili . “ Muusade mäe allikas ! ” </s> </p>
<p> <s> ( Nad lobistasid selles ja pesid jalgu . ) </s> </p>
<p> <s> Poolpäeval jõudsid viktoriinlased lõpuks lillesaarekestega kaetud alpitasandikule … </s> </p>
<p> <s> . . . mille keskel nagu valendav suhkrupea kõrgus väike lubjakivist kirik ning selle ümber – nagu killud samast suhkrupeast – valendasid poolsada hütikut . </s> </p>
<p> <s> Mägiküla lähedal kohtasid nad kõhelikku meest , kes ajas koerte abiga suurt lambakarja mägiaasale . </s> </p>
<p> <s> “ Jätku sulle rohumaid , karjus ! ” soovis talle Ion . </s> </p>
<p> <s> Kõhelik näris aplalt lambakooti ning rääkis söömist katkestamata : </s> </p>
<p> <s> “ Kauaks seda jätkub . . . </s> <s> Ja karjuseks muutud , kui enne olid puuraidur . ” </s> </p>
<p> <s> “ Kuis nii ? ” </s> </p>
<p> <s> “ Seda tühermaad katsid kord haljad pöögisalud – need raiusin lagedaks . </s> <s> Lambad , õgiloomad , ei lase metsal uuesti kasvada . . . </s> <s> Pole puid , mis mulda kinni hoiaksid , ja varsti on siin paljad kaljud . . . </s> <s> Juba praegu on mulda vaevalt labidatäis – matame oma surnuid otse taevasse ! ” </s> </p>
<p> <s> Näljane karjus oma pilvja lambakarjaga möödus . </s> </p>
<p> <s> “ Erysichthon , puudetapja . . . “ lausus Schliemann talle järele . “ Jumalad karistasid teda igavese näljaga . ” </s> </p>
<p> <s> Nad sisenevad mägikülla selle ainumat tanumat pidi . </s> </p>
<p> <s> Külamajad on valged , laotud hellase ehituskombe järgi lubjakivikuupidest , mördita . </s> <s> Sammaldunud rohtkatuste põhjal võib asum olla väga vana . . . </s> </p>
<p> <s> Kahel pool tanumat , oma osmide akende all pinkidel istuvad eluõhtut pidavad vanurid , eranditult mehed . </s> <s> Vestlevad , loevad lehte . </s> </p>
<p> <s> Küla keskel , lubjakivipõhjaga valgel agoraal , varikatuse all on laiali väike laat . </s> <s> Enamasti Kreekamaad merest mägedeni täitev turismikaup , nn “ muisteleiud ” – peene ornamendiga amforakillud , muinasmündid , tuhmunud kujutisega amuletid . </s> <s> Leidudele iidse leiukoha leidmine ei valmista hea fantaasiaga kreeklasele raskusi . </s> <s> Faraoun kogub viktoriinlased päikesevarju : küla ainukese laia võraga puu alla ( see on muuladest äranäsitud mägimänd ) . </s> <s> Nad võtavad seal istet aastasadu tagasi külaehitusest järele jäänud lubjakivikuupidel . . . </s> </p>
<p> <s> . . . ning vaatavad Antiigijuhti väsinult , ent olles juba pisut puhanud – igavlevalt . </s> </p>
<p> <s> Faraouni vilehernena ringikäiv keel on üleelamisest pisut puine : “ Sõbrad , me Kreeka-karuselli lõpus tahan teha teile üllatuskingi … “ ( Faraoun pabistab , küllap kink on haruldane . ) </s> <s> “ Ülikoolis õppisin krüptoloogiat , tunnen siinmail sadu koopaid . . . ” </s> </p>
<p> <s> “ Ja seda ei võinud sa , jobu , all orus öelda , vaid pead pilvedes ütlema ! ” lausub Golem omaette . </s> </p>
<p> <s> Schliemann tonksab teda talitsevalt kinganinaga . </s> </p>
<p> <s> ( Kurnatusest kurt Bigart ei taha midagi kuulda koobastest . ) </s> <s> “ Selle küla kohal , umbes seitsmesaja meetri kõrgusel kaljudes , “ jätkab giid , “ asub krüpt , kuhu ma veel pole saanud . ” </s> </p>
<p> <s> Korraga . . . </s> </p>
<p> <s> . . . kostab kõrgelt mägedest kõiki vapustav heli : metsik hääl või koletu karje . </s> <s> Viktoriinlased vakatavad , giid vaikib . </s> <s> Kahetine on akende all istuvate vanameeste käitumine : ühed tõusevad vaikides , lahkuvad majadesse , teised jäävad istuma , süvenevad läbiloetud ajalehte või ürgavad kuraasikalt juttu . </s> </p>
<p> <s> “ Xantakise kadunud muul pasundab ! ” heidab viktoriinlastele lähim vanur hooletult . </s> </p>
<p> <s> “ Muul tuli eila kodu , ” teatab Xantakis , päikesemust laadakaubaga mööduv mees . </s> </p>
<p> <s> Vanamehed kõhelevad viivu , alustavad juttu mujalt . </s> </p>
<p> <s> Giid naerab valjusti , et taas tähelepanu endale tõmmata . </s> </p>
<p> <s> “ See on teile üllatus – jääb meelde kogu eluks ! ” Ioni hääles kõlavad pasunad . “ Turismiorganisatsiooni kataloogis seda krüpti pole täheldatud . </s> <s> Kuid kohaliku külarahva hulgas on ta teada kui . . . ” </s> </p>
<p> <s> “ . . . </s> <s> Kentaurikoobas , ” kostab kellegi vaikne usalduslik hääl . </s> </p>
<p> <s> ( Kes seda lausus : mõni aknaalustest vanuritest ? </s> <s> Keegi lähimate laadaliste hulgast ? ) </s> </p>
<p> <s> “ Kentauros , ” jätkab giid soravalt . “ Metsik olend , Ixioni ja Nephele järeltulija . . . </s> <s> Kas keegi teie hulgast teab nimetada mõnda kentauri ? ” </s> </p>
<p> <s> Schliemann vaatab uhkelt oma viktoriinlasi ja peatab pilgu Wessiel , oma kuldvastajal . </s> </p>
<p> <s> “ Cheiron , Kronose ja Philyra poeg , seetõttu nimetati teda sageli filüriidiks . </s> <s> Ta elas Pelioni mäe koopas . </s> <s> Tark ja õilis , õpetas kangelastele , nende hulgas Achilleus , Asklepios jt , ravikunsti ja muusikat … ” vuristas Wessie . </s> </p>
<p> <s> “ Veel mõni ? ” </s> </p>
<p> <s> “ Nessos– kuri ja salakaval kentaur , tahtis Heraklese naisele . . . </s> <s> Põhhh ! ” pahvatab Pessie , kehv vastaja , tugev moraalitseja . </s> </p>
<p> <s> “ Kentauromahhia ” , müristab Golem . “ Kentaure kui palju soovite ! ” </s> </p>
<p> <s> Poisid naeravad lipitsevalt . </s> </p>
<p> <s> “ Kentaur . . . ” sampsib keegi ( Sarah ) uinutavalt . ” Temaga seondub suur kunst : Rubens , Böcklin , Degas . . . ” </s> </p>
<p> <s> “ Veel üks antiigiviktoriin , ” pomiseb isepäine Nikyas , libiseb mööda päikesesooja männitüve alla – ning uinub hoobilt . </s> </p>
<p> <s> Bigart ärkas . </s> <s> Kui kaua ta oli maganud ? </s> <s> Ilmselt vaid mõne hetke , sest Faraoun just lõpetas oma kentauri-küsitlust . </s> </p>
<p> <s> “ Aitab ! </s> <s> Küllalt kuuldud ! </s> <s> Müüt ! ” kostsid läbisegi viktoriinlaste hääled . </s> </p>
<p> <s> “ Tõelus , ” kostis puudutatud Schliemann , “ on allakäinud müüt ! ” Nende vaidlus Bigartisse ei puutunud : ta tõstis aegamisi lõuanuki rinnalt ning püüdis pingutades meenutada , mis teda tõeliselt oli äratanud ? </s> <s> Bigart kergitas toll tollilt pead . . . </s> </p>
<p> <s> . . . ning järsku nägi ning tajus , et tema äratajaks oli inimese pilk . </s> <s> Silmavaade , mis peitis end mõnusalt ( ja mõjusalt ) pleekinud puhmaskulmude alla . </s> <s> Nikyas polnud iial kohanud pilku , mis oleks nii tajutav , lausa füüsiliselt tuntav , kindel ning taganematu . </s> </p>
<p> <s> ( Silmavaade kuulus keskmist kasvu mehele , kes näis noorem kui vastsündinu ja vanem kui rauk ; tal oli seljas mingi kindla tegumoega kulunud kuht , mille järgi oli raske tema rahvust ja päritolu määrata . </s> <s> Lihtsalt üks laadakaupleja , kes vähemalt tunni jooksul - niikaua kui viktoriinlased olid männi varjus puhanud ei võtnud ette midagi , et oma kaubast , varikatuse piilari külge seotud ümarikest korvidest , lahti saada . </s> <s> Ta nõjatus õlaga vastu tugipitsi ja vaatas lahedal pilgul . . . kõikjale . </s> <s> Nikyas tajus veelkord , et laadakaupmehe pilk ei kõlvanudki muuks kui kellegi äratajaks . </s> </p>
<p> <s> Giid lõi harjunud kombel pihke kokku – plaksplaks ! – ning lausus end vaevaliselt püsti ajanud viktoriinlastele : </s> </p>
<p> <s> “ Oleme küllalt puhanud – aeg asuda koopa poole teele ! ” </s> </p>
<p> <s> “ Koobas ju on . . . ” lausus üks osmiku akna all eluõhtut pidavatest vanameestest . </s> </p>
<p> <s> “ . . . teed ei ole , ” lisas teine , ta kõrval istuv vanur . </s> </p>
<p> <s> “ Kuhu see jäi ? ” </s> </p>
<p> <s> “ Mäelihe viis kuristikku . </s> <s> Teist aastat pole sinna juurdepääsu . ” </s> </p>
<p> <s> “ ON , ” kostis too endine , vaikne , ent kindel hääl . </s> </p>
<p> <s> Kõik pöördusid hääle suunas : see oli tema , Puhmaskulm . </s> </p>
<p> <s> Giid kostis lootusega : </s> </p>
<p> <s> “ Sa tead ! </s> <s> Kustkaudu siis ? ” </s> </p>
<p> <s> “ Elu või , ” – kaubeldaja hääles tekkis vaevutajutav paus – , “ surma kaudu . </s> <s> Rajast jäi kalju külge kitsas karniis – seda mööda võib koopasse jõuda . </s> <s> Too , kellel on julgust , “ lisas kaupmees , pilk pilvevidus sinaval mäeküljel . </s> </p>
<p> <s> Viktoriinlased jäid jõngalt paigale nagu talled , hoomanud kotka varju . </s> <s> Kõik nad vajusid pääsnult oma istmele tagasi . . . </s> </p>
<p> <s> . . . peale Bigarti . </s> <s> Too uimard jäi alati hiljaks , sedapuhku taguotsa mahapanemisega . </s> </p>
<p> <s> “ Sina ! ” Mees haakis temasse oma kisuka pilgu . </s> </p>
<p> <s> “ Ei . . . </s> <s> Jah . . . ” kogeles Bigart . </s> </p>
<p> <s> “ Kui su nimi on Eijah , siis ütle , kunas sa oled Ei , kunas Jah , ” lausus teine toonitult . </s> </p>
<p> <s> ( Sarah võpatab , naise nägu ning päevitunud kael avaras pluusikaeluses muutuvad kriitvalgeks . </s> <s> Ta ruttab Nikyase juurde , haardub poisisse . . . </s> </p>
<p> <s> . . . ja astub koos temaga ette . ) </s> </p>
<p> <s> “ Jah ! ” lausus Schliemann üleelavalt , pannes sõnasse kogu oma hapra olemuse jõu . </s> </p>
<p> <s> “ Ja-aah . . . ” kordas poiss nõrga kajana . “ JAH ! ” lausus ta järsku kindlalt , silmad peas helgatamas kui noakillud . </s> </p>
<p> <s> “ Siis tõusule , kuniks päevavalgust ! ” kostis kaupmees , tõukas end sauaga paigast lahti , ning korvipundi sinnasamasse jätnud , asus ees minema . </s> </p>
<p> <s> Viktoriinlased , ühed kõhelevas , teised kadestavas trobinas , saatsid Bigarti rajaotsale ning pöördusid kergendunult külla tagasi . </s> <s> Jagu kaugemale saatsid teda Schliemann ja Faraoun . </s> </p>
<p> <s> “ Oled sa kindel , et rada tead ? ” küsis Ion teejuhilt enne lahkumist . </s> </p>
<p> <s> “ Kuidas siis mitte . </s> <s> Käin sealt korvivitsu lõikamas , ” ütles KORVIPUNUJA . </s> </p>
<p> <s> “ Puhus teile ; ei kasva seal puud ega puhmast – üks kuristik ja kaljud kõik ! ” ütles neile külasse tagasi pöördumise järel keegi pingilistuvatest vanuritest . </s> </p>
<p> <s> Faraoun ja Schliemann lehvitavad senikaua . . . </s> </p>
<p> <s> . . . kuni Bigart ja Korvipunuja kaovad teeraja lõpus udutulvil kaljulõhangusse . </s> </p>
<p> <s> “ Ei vaadanud mitte tagasigi . . . ” lausub Sarah pettunult . </s> </p>
<p> <s> “ Kui tee viib edasi , vaatab mees ainult ettepoole ! ” vastab Faraoun üksjagu kadedalt . </s> </p>
<p> <s> Kaljukujasse sisenemisel astub Korvipunujast hulk maad maha jäänud Nikyasele järsku ette . . . </s> </p>
<p> <s> . . . meisterkokk Golem , kelle lai nägu on vihast ja kibedusest veel jagu laiem : </s> </p>
<p> <s> “ Lased kilpkonnasuppi üksnes meil helpida . </s> <s> Nüüdsest ! ” surub ta kähedal sosinal – ja kaotab oma hiigelrusika Nikyase hingeauku . </s> </p>
<p> <s> Otsekui lumi mütsilt oma saapaninadele , variseb Bigart maha , ent haardunud kaljunukkidesse ja rohututtidesse , liigub ta roomates teisele järele . </s> </p>
<p> <s> ( Korvipunuja seisis ülal kaljuastangul saua nõjal ning silmitses kinnisel ilmel vaevaliselt edasiroomavat poissi : veristanud põlved ja peod . . . </s> </p>
<p> <s> . . . tõusis too lõpuks jalgadele , ning hambad kokku litsunud , vankus Teejuhile järele . ) </s> </p>
<p> <s> Rada aina tõuseb ning muutub üha raskemaks . </s> <s> Korvipunuja eespool liigub varmalt ja osavalt . </s> <s> Kompides konkskepiga just nagu tundlaga rajal ettetulevaid lõhesid ja lahtisi rahne . . . </s> </p>
<p> <s> . . . hoiatab ja suunab ta järelkaperdavat poissi astuma ohutumale kohale , hüppama üle kaljulõhe või minema varingupaigast ringi . </s> </p>
<p> <s> Nikyas usaldab oma Teejuhti pimesi . </s> <s> Talle meenuvad nüüd äkki Athena preestri rituaalsõnad : </s> </p>
<p> <s> “ Ära juhata kellelegi muud teed peale õige ! </s> <s> Ära jäta kedagi hauast ilma ! ” </s> </p>
<p> <s> Seni võis liikuda loodjal mäeküljel suhteliselt ohutult – kaljusse raiutud rada oli küllalt lai . </s> </p>
<p> <s> “ Siit saaks muulgi üles ! “ kostab Bigart kuraasikalt . </s> </p>
<p> <s> “ Püüame olla temast mitte kehvemad . ” Seda öeldes tõmbab Korvi-punuja ta maha rahnult . . . </s> </p>
<p> <s> . . . mis seejärel mürinal kuristikku veereb . </s> </p>
<p> <s> ( Schliemann ja Faraoun seisid küla piiril ning jälgisid hinge kinni pidades kahe mutukväikse inimfiguuri liikumist järsul mäeküljel . </s> <s> Nood kadusid kord kaljude vahele , kord ilmusid taas välja ; nende jalgade alt vallandunud rahnud andsid kohati kammertoni tervele varingusümfooniale … Käsi suul , toetas Sarah sealt tulevaid palvesõnu . </s> </p>
<p> <s> Inimfiguurid mäeküljel muutusid üha väiksemaks , üha kõiksemaks , kuni lahustusid kõrgudus – või juba pilvedes . ) </s> </p>
<p> <s> Rada on veel ikka küllalt lai ja lahe ning Bigart mõtleb kahetsusega viktoriinlastele : </s> </p>
<p> <s> “ Nad oleksid kõik võinud üles tulla ! ” </s> </p>
<p> <s> Korvipunuja lausub peale pausi toonitult : </s> </p>
<p> <s> “ All on lõbusam . </s> <s> Ja nad jäävad seal hauast ilma . ” </s> </p>
<p> <s> Läbinud sumeda kaljukoridori . . . </s> </p>
<p> <s> . . . seisid nad äkki nagu kesk plahvatust eredas valguses . </s> </p>
<p> <s> “ Lõpp – ja algus ! </s> <s> Püüa nüüd , et poleks vastupidi , ” lausus Teejuht ning astus rajalt kõrvale . </s> </p>
<p> <s> Bigart möödus Korvipunujast – ja järsku peatus , nagu oleks ta jalad kaljusse vajunud : </s> </p>
<p> <s> All , otse ta marraskil kinganinade ees haigutas udu hingiv kuristik </s> </p>
<p> <s> Ülal , nagu Sarah' sitskleidisüli , avanes selge sinine taevas , </s> </p>
<p> <s> otse ees tõusis loodjas mäesein , mille külge oli jäänud kitsas kaljukarniis – kõik , mis pärast mäevaringut oli rajast järele jäänud . </s> </p>
<p> <s> “ Lähed ees , ” kostis Korvipunuja , nii et polnud kuulda , oli see käsk või küsimus . </s> </p>
<p> <s> “ Ei . . . </s> <s> Jah . . . ” värahtas vastust andes poisi hääl . </s> </p>
<p> <s> “ Tutvusime all . ” </s> </p>
<p> <s> Niisiis polnud Nikyasel taganemisteed . </s> <s> Ta vaatas vaid korra kuristikku , milles kobrutas kollane udu … </s> </p>
<p> <s> . . . ja astus tõrkumata – isegi õnnelikult ! – karniisile , lootes , et siit viib otsetee haudade tänavale . </s> </p>
<p> <s> “ Liigume külgsi , selg vastu mäeseina . </s> <s> Su pea , jäta meelde , olgu tihtsalt vastu kaljut – kui see vaksa võrra ette kaldub , veereb ta su õlgadelt kuristikku . ” </s> </p>
<p> <s> Läks ! mõtles Bigart . </s> <s> Ühtäkki ta ei kartnud . </s> </p>
<p> <s> Lõpu lähedal , paistab , hirm kaob . . . </s> </p>
<p> <s> Teerada on lõhenenud prao kohalt – selgelt paistab kangana allalangeva kaljuseina sammaldunud külg … </s> </p>
<p> <s> BIGART : Lõhe tundub tuttav . . . </s> </p>
<p> <s> KORVIPUNUJA : See on su hinges . </s> </p>
<p> <s> BIGART : Kas ka seal . . . variseb tee ? </s> </p>
<p> <s> KORVIPUNUJA ( pausiga ) : Loodust ei tea ette . </s> </p>
<p> <s> Nad liiguvad visalt edasi . </s> <s> Bigart eespool , Korvipunuja vahetult ta kõrval . </s> <s> Nende kannad on karniisil – tallad kuristiku kohal . </s> </p>
<p> <s> KORVIPUNUJA : Kukal ! </s> </p>
<p> <s> BIGART : Mis on ? </s> </p>
<p> <s> Teine kallutab pead , et järele katsuda . . . </s> </p>
<p> <s> . . . ja vaarub ettepoole . </s> <s> Samas sähvab Korvipunuja sau , konks haagib end poisi õlga ning tõmbab ta tagasi vastu kaljut . </s> </p>
<p> <s> BIGART : Äärepealt . . . </s> </p>
<p> <s> KORVIPUNUJA : . . . saanuks sinust kaja kuristiku kohale . </s> <s> Edasi ! </s> </p>
<p> <s> Näib , et kaljukarniisil ei tule lõppu . </s> <s> See kulgeb otse , teeb mäekülje konfiguratsioone järgides käänakuid , laskumisi ning tõuse , nii et Bigart viimaks unustab , kuhu rada viib , kuhu nad on teel . </s> </p>
<p> <s> BIGART : Kuhu me . . . ? </s> </p>
<p> <s> KORVIPUNUJA : Kelle käest on minul küsida – EDASI ! </s> </p>
<p> <s> Omaenese südamelöökidest kurdistatud , kaljuvaablastest nõelatud nägu paistes . . . </s> </p>
<p> <s> . . . jääb Bigart veidi maad enne karniisikäänakut kaljunurga taha hingeldades seisma . </s> </p>
<p> <s> BIGART : Edasi ma ei s-suuda … </s> </p>
<p> <s> KORVIPUNUJA : Aega on vaid mõni hetk – siis paistetavad su silmad kinni , ning valida jääb vaid … </s> </p>
<p> <s> BIGART ( õhult ) : . . . alla . </s> </p>
<p> <s> Nad hakkavad taas liikuma , tallad ja pool kontsa kuristiku kohal . </s> <s> Vastu kaljukonaraid purukshõõrutud kuklast valguvad mööda poisi kaela ja selga , otsekui peened punased siud , vonklevad verenired . </s> <s> Läbi kinnipaistetanud silmapilude immitseb vaid nõrka valgust . . . </s> </p>
<p> <s> BIGART : Ma ei näe enam . . . </s> <s> Lõpp ! </s> <s> ( Annab viimast jõudu kokku võttes äratõuke kuristiku poole . ) </s> </p>
<p> <s> KORVIPUNUJA ( konkskepiga sähvanud ) : Kukal ! </s> <s> Kalju ! </s> <s> Edasi ! </s> </p>
<p> <s> BIGART ( karjub ) : Kas pole selge , inimesel on ainus nä-ge-mis-meel ! </s> </p>
<p> <s> KORVIPUNUJA : Tal on veel kompimismeel . . . </s> <s> Kukal ! </s> <s> Kalju ! </s> <s> Edasi !! </s> </p>
<p> <s> Kätega koredat mäeseina kompides liigub Bigart edasi . . . </s> </p>
<p> <s> . . . ning kaob kaljunurga taha . </s> <s> Hetke pärast kostab sealt pikk meeleheitlik rõõmuhüüd : </s> </p>
<p> <s> BIGART : Päää-seeend !!! </s> </p>
<p> <s> Korvipunuja nägu on tühi kui unenäomaastik – peab olema somnambuul , et seal orienteeruda . </s> </p>
<p> <s> BIGART ja KORVIPUNUJA seisid pealpool pilvi mägiterrassil , kust enam edasi kaljusse rahitud rada ei viinud . </s> </p>
<p> <s> Õhtupäike säratas liustikke nagu muistsete sõdalaste turviseid ning madalamal liikumatuid rünkpilvi , mis paistsid kui tardunud merelained . </s> </p>
<p> <s> “ Kas näed ? ” küsis Korvipunuja . </s> </p>
<p> <s> “ Jah . . . </s> <s> EI ! ” Nikyas raputas meeleheitlikult pead . </s> </p>
<p> <s> “ Kurt sa ei ole – tule mu sammukajas ! ” lausus Korvipunuja ning asus ees minema . </s> </p>
<p> <s> “ Kõrvad jäid õnneks külge . . . ” pomises Nikyas üha kividele komistades ning end vastu kaljusid ära lüües . </s> </p>
<p> <s> Päike , mis paistis poisile otse näkku . . . </s> </p>
<p> <s> . . . kadus järsku , nagu oleks Teejuht selle põue pistnud . </s> <s> Eesastuja sammukaja aga muutus seda kostvamaks . </s> </p>
<p> <s> Mõne aja pärast haistis ta võõrast lõhna , millega kaasnes ebamäärane ohutunne . </s> <s> Ent peatuda polnud võimalik enne , kui Teejuht oma sammu seiskas . </s> </p>
<p> <s> Poisi nägu oli vaablasepistetest jäik ja ümar nagu melon , pea huugas lõhkemiseni ja kuklahaavast siuglesid alla , otsekui jaheda seljaga maokesed , endiselt verenired . </s> <s> Korraga . . . </s> </p>
<p> <s> . . . kostis ta kõrvu kauge heli , mis tuli nagu suurest kõrgusest , läbis piisku külvates õhuvalla ning langes pladinal maha . </s> </p>
<p> <s> “ Vesi . . . ” liigahtasid lausuda poisi lõhkenud huuled . </s> </p>
<p> <s> Veelang lahises üha lähemal ja üha võimsamalt , ning kuulmata enam Teejuhi samme , võttis Nikyas suuna vee poole . . . </s> </p>
<p> <s> . . . nagu ta seda igal juhul oleks teinud kõrbes . </s> </p>
<p> <s> Üsna varsti tõi tugev tuuletõmbus poisile näkku torkivat veepihu , seejärel terveid kamalutäisi värskendavat vett . </s> <s> Nüüd äkki tundis Nikyas – ta vedas tugevasti sõõrmetega õhku ninna – , et too ligitõmbav veider uhm … </s> </p>
<p> <s> … tuli sellestsamast tuisklevast veejoast . </s> <s> Ta sirutas juba langu poole peod ning küünitas neile järele näo ning keha , kui korraga kostis hoiatav hõige : </s> </p>
<p> <s> “ Pea ! </s> <s> Mitte sammugi enam ! ” </s> </p>
<p> <s> ( Miks ? </s> <s> Ta ei tea seda isegi ! käis küsimus ja vastus koos valuga läbi Nikyase pea . ) </s> </p>
<p> <s> Juba olid ta kamalud täis seda nimetut erist , mida lihtsustatult nimetati veeks ; selle klaasitäis maksis kõrbes kuldkäekella , mõnikord elugi , kuid siin voogas see sinises sambas , lahises alla kosena . </s> <s> Tundes end meeletu raiskajana . . . </s> </p>
<p> <s> . . . pani Nikyas näo veejoa alla , ning suutmata vastu seista , usaldas sellele kogu oma piinatud keha . </s> </p>
<p> <s> Otsekohe läbib teda varem kogematu valuvahk </s> </p>
<p> <s> See lõikub kehasse , meeltesse ; ajju ja verre </s> </p>
<p> <s> Aegamisi kaob valu kuklas , avanevad pikkamisi silmad , taastuvad jõuvarud </s> </p>
<p> <s> Bigarti liiglaiad lotendavad kehakatted täituvad kellegi teise , tundmatu kehaga </s> </p>
<p> <s> “ Minu asi oli hoiatada , ” ütleb Korvipunuja toonitult . </s> </p>
<p> <s> Bigart ei mõista : </s> </p>
<p> <s> “ Mille eest ? ! ” </s> </p>
<p> <s> “ Selle eest . ” </s> </p>
<p> <s> “ Vesi ? ” </s> </p>
<p> <s> “ Veri . ” </s> </p>
<p> <s> Nikyas Bigart vaatab vastsündinu uudse huviga oma keha . </s> </p>
<p> <s> “ Sa ütlesid veri ! ” lausub Nikyas ning puhkeb tammistamatult naerma . </s> <s> Ta uhub aina oma nägu , üha paremini nägevaid silmi , õlgu , käsivarsi , rindkeret . </s> </p>
<p> <s> “ Aitab , “ lausub Korvipunuja , “ See pole saun . ” </s> </p>
<p> <s> “ Mis ? ! ” küsib Bigart vaibuva naeruga . </s> </p>
<p> <s> “ Kentaurikoobas . </s> <s> All sa teadsid . ” </s> </p>
<p> <s> “ Müüt ! “ </s> </p>
<p> <s> Korvipunuja noogutab : </s> </p>
<p> <s> “ Üleastunud kentaur , kellelt jumalad võtsid surematuse , tuli haavatuna sellesse koopasse surema . </s> <s> Neede järgi pidi tema kinnitõmbumatust haavast saama verekosk . ” </s> </p>
<p> <s> “ Seesama , kus ma . . . ” </s> </p>
<p> <s> Bigart võpatab , astub tagasi ; ta naer tõmbub pikkamisi näo sisse . </s> </p>
<p> <s> Sirutanud käed ette . . . </s> </p>
<p> <s> . . . hoomab ta lõplikult taastunud silmanägemisega oma sõrmedel , oma käsivartel , oma õlgadel punaseid niresid , mis valguvad mööda keha alla , moodustades ta ümber tillukese verejärve . </s> </p>
<p> <s> Bigarti pea vajub taha , käed tõusevad aeglaselt üles kui vandeks </s> </p>
<p> <s> Sõrmed haralduvad nagu valmistuks ta haarama mõõtmatut </s> </p>
<p> <s> Rindkere kerkib , kaelasooned paisuvad , suu avaneb pikkamisi nagu aegluubis </s> </p>
<p> <s> Sajandikhetk veel – ja peab selguma , mida põrutavat , senikuulmatut on NIKYAS BIGARTIL maailmale öelda . . . </s> </p>
<p> <s> Külas valmistuti peoks . </s> </p>
<p> <s> Igakevadised pidustused puude ja haljuse jumalanna Demeteri auks pidid algama õhtul , kestma kogu öö ja kulmineerima hommikul , mil rohule , viljapuudele ja viinamarjaistandikele ilmus halkjas kaste – pisarad , millega jumalanna niisutas põuast maad . </s> </p>
<p> <s> Schliemann ja Faraoun seisid taas ( või polnud nad sealt lahkunud ) küla taga niidul , ning pead kergelt kuklas , silmad laskuva päikese eest pooliti suletud . . . </s> </p>
<p> <s> . . . vaatasid ja kuulatasid pealtnäha muretult mägede kaunist karget päikseloojakut . </s> </p>
<p> <s> “ Midagi on juhtunud . . . ” lausus Faraoun . </s> </p>
<p> <s> “ Ei-hh ! ” lausus Schliemann peaga heites . </s> </p>
<p> <s> “ Koopasse on kahe tunni tee . ” </s> </p>
<p> <s> “ Bigart on võimekas : ta käib seda neli tundi ! ” nähvas Schliemann . </s> <s> Nad vaikisid ja vaatasid lootusega üles . . . </s> </p>
<p> <s> . . . </s> <s> Mööda teerada allasuunas tulid muulad hagudega öiste pidulõkete jaoks . </s> <s> Nad küsisid muulaajajatelt , kas nood pole Korvipunujat ja poissi näinud . </s> <s> Kreeklased kuulasid pikka küsitelu tähelepanelikult . </s> <s> Ning naeratasid seepeale heldelahkelt : selgus , et nad ei osanud keelt . </s> <s> Korraga . . . </s> </p>
<p> <s> . . . kostis mägedest pilvepiirilt hüüd . </s> <s> Või karje , mis kaljude vahel võimendunud kajana alla külasse kostis . </s> <s> Üksteisele otsa vaatamata kiirustasid muulaajajad loomi udjutades edasi . </s> </p>
<p> <s> “ Kes teab . . . ” venitas Faraoun . </s> </p>
<p> <s> “ Mitte keegi ! ” lõikas Schliemann . </s> </p>
<p> <s> “ Tuleb minna , ” lausus Ion . </s> </p>
<p> <s> “ Mitte kuhugi ! ” </s> </p>
<p> <s> “ Millele loodad ? ” </s> </p>
<p> <s> “ Nikyase peale ! </s> <s> Teist ma ei tunne . ” </s> </p>
<p> <s> “ Mina loodan teise peale , ” lausus Faraoun . “ Poiss pole muud kui võimekas . ” </s> </p>
<p> <s> Schliemann solvus pisarateni . </s> </p>
<p> <s> “ Ma-h eih- luba-h sul teda kiita ! “ </s> </p>
<p> <s> “ Muidugi on ta üks prohmus ja uimard , “ vabandas giid . “ Ja kui ta kaduma läheb , saan ma käskkirja . ” </s> </p>
<p> <s> Faraoun võttis otsustavalt paigast ning asus rajale . </s> <s> Sukki-seelikut silumata ruttas Schliemann talle järele . </s> <s> Saanud kahe peale mõnikümmend sammu astuda . . . </s> </p>
<p> <s> . . . ilmusid mäejalamiudust niidule kaks inimest . </s> <s> Tagumine , ehkki tundmatu , oli neile tuttav : Korvipunuja . </s> <s> Esimene . . . </s> </p>
<p> <s> Sarah' ihu hangus , süda seiskus . </s> </p>
<p> <s> “ Jumal küll . . . </s> <s> Kuhu nad poisi panid ? ! ” </s> </p>
<p> <s> Esimene tulijaist lähenes sirgel rühil , jõudsal sammul ( tagumisel andis sebida , et tal kannul püsida ) . </s> </p>
<p> <s> Jõudnud neile küllalt lähedale , nägid Faraoun ja Schliemann enda ees . . . </s> </p>
<p> <s> . . . kõrge lauba ja kroommusta tukaga pikakasvulist noormeest . </s> <s> Pea ta vägilasõIgadel seisis püsti kui noorel hirvel ning kummaski rohelises silmas põles kirgas tuli . </s> </p>
<p> <s> “ Tuli , mis põletab ! ” ohtles Schliemann läheneja eest taganedes . </s> <s> ( Noormees meenutas talle kedagi – ent ajahetk oli liiga pinev ja lühike , et võiks selguda , keda nimelt . ) </s> </p>
<p> <s> Noorsand lehvitas neile eemalt – lihased ta õmblustest kärisenud särgi all lõid mänglema kui raseeritud puumal – ja hõikas kõlavalt : </s> </p>
<p> <s> “ Sarah , Ion , mida perglit te siin passite ja külas pidus pole ? ! ” </s> </p>
<p> <s> “ Teid ootasime : kuhu te poisi panite ! ” nõudis giid rangelt , kui ka Teejuht oli kohale jõudnud . </s> </p>
<p> <s> “ Olen tema õpetaja . . . ma tahan teada ! ” nõudis Schliemann häälevärinal . </s> </p>
<p> <s> Noorsand jäi neid kuulatama , astus äkki Schliemanni juurde ja . . . </s> </p>
<p> <s> “ Sukad , seelik , Sarah !! ” </s> </p>
<p> <s> “ Oih . . . </s> <s> Häbematane , mis sa endale lubad ! ” kiljatas Schliemann ja lõi jämikut vastu kätt . </s> <s> Noorsand jahmus . . . </s> </p>
<p> <s> . . . pööras ootamatult Sarah' soengu segi , tõmbas nad Ioniga enda ligi ning tegi neile valjult huilates metsiku tuule alla . </s> </p>
<p> <s> “ Ion … Sarah . . . </s> <s> Teile ei keela ma midagi : kui soovite – olen Nikyas Bigart ! ” </s> </p>
<p> <s> Tuuritanud neid tuulevuhinal ringi , pani ülemeelik noorsand nad ettevaatlikult maha . </s> </p>
<p> <s> ( Sel hetkel – viiv enne , kui ta kannad maad puutusid – ilmutas end Sarah'le tema mälu , et norgumatu noorsand meenutas talle , ehkki väelt ja vaimult võimsamal kujul . . . </s> </p>
<p> <s> . . . </s> <s> Eamon Emersoni . ) </s> </p>
<p> <s> Alles seejärel tundis Schliemann ära oma tundmatuseni muutunud õpilase . </s> </p>
<p> <s> “ Nikyas . . . </s> <s> Olid nii kaua kaotsis ! ” </s> </p>
<p> <s> “ Kui kaua ? ! ” luikas noormees , pimestades neid oma avala valgehambulise naeruga . </s> </p>
<p> <s> “ Olete arvatavasti ajalooõpetaja . . . ” ( Lausujaks oli Teejuht . ) </s> </p>
<p> <s> “ Millest see välja paistab ? ” </s> </p>
<p> <s> “ Teil puudub ajataju . ” </s> </p>
<p> <s> Enne küla , tanuma alguses . . . </s> </p>
<p> <s> . . . tulid viktoriinlased neile vastu . </s> <s> Pikk laiaõlgne mägijumal ajas plikad eetsi : päid põnevil kokku pistes lõid nad sosisklema kui rohuladvad . </s> </p>
<p> <s> “ S-selline , ” sisistas Sarah ahtalt , “ on su ustavus ! ” </s> </p>
<p> <s> “ Ta ei saa seda iial teada , ” lausus Laura võluvalt naeratades , “ kui sina , põlvsukis püüton , talle seda ei ütle . ” </s> </p>
<p> <s> Poisid võtsid uustulnuka suhtes agaralt aupakliku hoiaku ( oleks neil saba , nad liputanuks seda ) . </s> <s> Ükski neist ei tundnud teda ära . . . </s> </p>
<p> <s> . . . peale Golemi . </s> <s> Tolle alandlikku hoiakut segas sõge hirm – see paistis ta tuhmunud silmist ja järsku ülearustena rippuvatest rusikatest . </s> <s> Mägijumal ei rutanud ; lõpuks pani ta oma käe nagu muuseas Golemi õlale ning viis tolle peoplatsilt eemale . </s> </p>
<p> <s> “ Mis pidusöögiks tuleb , Meisterkokk ? “ </s> </p>
<p> <s> “ K-kilpkonna ei tule . . . </s> <s> Ei e-ealeski enam … V-vannun ! ” vastas teine lõuavärinal . </s> </p>
<p> <s> “ Miks ? </s> <s> Mulle maitses . </s> <s> Peale tolle esimese . ” </s> </p>
<p> <s> ( Löök oli masendav . </s> <s> Golem kukkus kui lähker varnast . </s> <s> Ja lamas – silmad pungis , suunurgis veri – väljaku servas hommikuni . . . </s> </p>
<p> <s> . . . mil hiilgav kaste ta muu süüdimatu looduse hulgas elustas . ) </s> </p>
<p> <s> Laata hakatakse maha võtma . </s> <s> Laadaplatsi peoplatsiks ümber ehitama . . . </s> </p>
<p> <s> Müümata kaup laotakse sadulapaunadesse ; muulad ja mägihobused asuvad tagasiteele . </s> </p>
<p> <s> Vanemad siirduvad kodudesse – noored jäävad pidusse . </s> </p>
<p> <s> Nikyas Bigart ja Teejuht seisavad lahkumiseelses vaikuses tugiposti juures , kus ripub endiselt korvisidum . </s> </p>
<p> <s> NIKYAS ( süümega ) : Koopa pärast jäid korvid müümata . </s> </p>
<p> <s> KORVIPUNUJA : Nüüd räägid sellest . </s> </p>
<p> <s> NIKYAS ( pidanud pausi ) : Kõigiga on midagi juhtunud – ma ei tunne neid ära . </s> </p>
<p> <s> KORVIPUNUJA : Võib olla vastupidi . </s> <s> ( Hakkab punumeid posti küljest lahti siduma . ) </s> </p>
<p> <s> NIKYAS : Kenad korvid ! </s> </p>
<p> <s> Bigart tõmbab näpuga üle korvi kumera külje – ja teeb äkki üllatava avastuse . </s> </p>
<p> <s> NIKYAS : Puhta ümarik – ilma avata ! </s> </p>
<p> <s> KORVIPUNUJA ( noogutab ) : KERAKORV . </s> </p>
<p> <s> NIKYAS : Kuidas siia saab midagi panna ? </s> <s> ( Piidleb läbi punutise korvi . ) </s> <s> Seal juba on midagi sees . . . </s> <s> ( Hämmingus . ) </s> <s> Kujukesed ! </s> </p>
<p> <s> KORVIPUNUJA : Inimesed – aga savist . </s> </p>
<p> <s> NIKYAS : On neil väljapääs ? </s> </p>
<p> <s> KORVIPUNUJA : Kui on sissepääs , on ka väljapääs . </s> </p>
<p> <s> NIKYAS : Kuidas ? ! </s> </p>
<p> <s> KORVIPUNUJA : Nad kuluvad aegapidi , pudenevad pihuks . . . </s> <s> Kui kõik on möödas – jääb neist savipõrm korvi alla . </s> <s> Sealtkaudu on väljapääs . </s> </p>
<p> <s> Nikyas Bigart vajub sügavamalt mõttesse , kui ta aastad seda võimaldavad . </s> <s> Pikkamisi libistab nooruk käe taskusse . </s> </p>
<p> <s> NIKYAS : Palju maksab … üks selline korv ? </s> </p>
<p> <s> KORVIPUNUJA : Saad ilma , kui valid nagu saatust – pimesi . </s> </p>
<p> <s> Bigart sulgeb silmad . . . </s> </p>
<p> <s> . . . ning valib kompides ühe korvidest . </s> <s> Pöördub , vaatab punumit vastu mägede liustikuvalget . </s> </p>
<p> <s> NIKYAS : Selles korvis on neid kolm . . . </s> </p>
<p> <s> KORVIPUNUJA : Selle sa valisid . </s> </p>
<p> <s> Pidu käis ja pilgar kestis . </s> </p>
<p> <s> Lõkked lõõmasid ja lõhnasid kui olematud valguseõied . </s> </p>
<p> <s> Vein , punane ja joovastav , mäsles peekrites nagu piduliste endi noor veri . </s> </p>
<p> <s> Mängisid muistsed pillid : süürinks , kitara , aulos . </s> </p>
<p> <s> Rahvariides külapoisid-tüdrukud tõstsid tantsurütmis oma kergeid jalgu nagu rohutirtsud … </s> </p>
<p> <s> . . . ning veinihõlbul viktoriinlased püüdsid neile kõigiti järele teha . </s> <s> ( Läks korda ! ) </s> </p>
<p> <s> Flüüaksid , vandritest veiderdajad , tuiasid rahva vahel ringi ning ajasid hiiglama pikki köitest keeratud kolle naiste seelikute alla . </s> </p>
<p> <s> “ Iuh ! </s> <s> Uih ! ” kostis kõikjalt : see mõjus peiaritele kui õli tulle . </s> </p>
<p> <s> Bigart ei passind ( ei nüüd siin – ega eales kusagil mujal ) . </s> <s> Vein voolas ta kõrist alla nagu noorel Backhosel ; pihk puhkas naiste pihtadel niisama endastmõistetavalt kui veinilähkril . . . </s> </p>
<p> <s> Peksa said valikuta kõik , kes söandasid teda peatada . </s> </p>
<p> <s> Laura punane suu hüüdis teda kõikjal ning Sarah' kleepuv pilk kui kameeleoni keel limpsas ta järele . </s> </p>
<p> <s> ( Nikyas Bgart ei tea veel midagi võitja traagikast , kel puuduvad võistlejad ; mehe masendusest , kellele kuulub kogu naissugu , kuid puudub naine ; inimaadli ahastusest vaid haruharva end ära tunda teise inimese peeglis . ) </s> </p>
<p> <s> Öiste pidustuste tipuks kujunes sündmus , mil Schliemann valiti üksmeelselt . . . </s> </p>
<p> <s> … “ jumalanna Demeteriks ” . </s> <s> Sarvehäälte , püssipaukude ja orgiastiliste hõisete saatel tõsteti Sarah treitud fallostele ehitatud troonitooli ; talle pandi pähe aasalilledest kroon ja sülle roosa näoga Viljakusenukk . </s> </p>
<p> <s> Seal ta nüüd istus , Demeter-Schliemann , nokastunud , hallid hiilgavad silmad igatsuse loori peidus . </s> <s> Temast paremal , trooni käetoel istus jumalanna tütreks Persephoneks valitud hele kaunitar Laura . </s> </p>
<p> <s> ( Nikyas vaatab neid hääbuvate lõkete kumas iharalt . </s> <s> Vein lõõmutab üha ta kihku . </s> <s> See kasvab määratuks , ühegi teise tundega võrreldamatuks . </s> </p>
<p> <s> Aegamisi kaob side talle alluva teadvusega – ta ei kaota seda , vaid see sildub pikkamisi </s> . . . . </p>
<p> <s> . . . teise teadvusega , mille üle tal puudub võim ja valitsus . ) </s> </p>
<p> <s> Läbipõlenud lõkete tagant hämarusest sööstis korraga peoplatsile tume jõuline kogu . </s> <s> Pühkis kiljuvad-vanduvad peolised sõõrdu laiali ning oli mõne hetkega … </s> </p>
<p> <s> Kui laialilöödud lustijad taas peoplatsile tihkasid tulla . </s> <s> . . </s> </p>
<p> <s> . . . oli Demeter ja Persephone troonilt kadunud . </s> </p>
<p> <s> Lõkkesüte valgel vahetati poolihääli juhtunu kohta arvamust : </s> </p>
<p> <s> “ Kes teab . . . ” </s> </p>
<p> <s> “ Mis teada – Empusa , kodukäia ! “ </s> </p>
<p> <s> “ Xantakise kadunud muul ! ” </s> </p>
<p> <s> “ Jutt ! </s> <s> Muul kodus – Xantakis kadund ! ” </s> </p>
<p> <s> ( Ebalev naer . ) </s> </p>
<p> <s> “ Politseisse kuulutada . . . ” </s> </p>
<p> <s> “ Häbi , et ära jooksime ! “ </s> </p>
<p> <s> “ Kes ei jookseks ? ! ” </s> </p>
<p> <s> Keegi tõi tõrvikuga tuld , valgustati troonitooli ümber maad . </s> </p>
<p> <s> “ Kent . . . au . . . r ? s . . . ” kandis tuul kuskilt sõnarebeme . </s> </p>
<p> <s> “ Küllalt ! ” kostis Antiigijuht . </s> <s> Ja helistas Pireuse politseisse . </s> </p>
<p> <s> “ Täpsemad andmed ! ” nõuti politseist . </s> </p>
<p> <s> “ Kadunud kaks . . . ” </s> </p>
<p> <s> Telefon Faraouni käes võngatas : </s> </p>
<p> <s> “ Juba tulevad tagasi ! ” </s> </p>
<p> <s> Hahetava taeva taustal , üle kastese niidu . . . </s> </p>
<p> <s> . . . lähenesid Schliemann , Sarah ! </s> <s> Tal oli Viljakusenukk , pea alaspidi , kaenlas . </s> <s> Riided rebadel , rohurohelised . </s> <s> Huuled erkpunased ja tõusnud kui pärmikuklid . </s> <s> Ning selle värvipulma tipuks : Sarah' pea oli üleni hall nagu graiadel , kes sünnivad maailma hallipäistena , ehkki mitte raukadena . </s> <s> Naine astus paljajalu , ettevaatlikult , just nagu maad ja maailma uuesti tunnetades . </s> </p>
<p> <s> Sarah liikus vaevaliselt , ta oli purustatud . . . </s> </p>
<p> <s> … kuid enda kildude seas – õnnelik ! </s> </p>
<p> <s> Vähemalt niisama retsitud ja liimist lahti , kuid endapeidus õnnelik oli Sarah' järel välja ilmunud Laura . </s> </p>
<p> <s> ( Seitse kuud hiljem , kõrbes arheoloogilistel väljakaevamistel , lämbpalavas telgis , beduiininaise abiga . . . </s> </p>
<p> <s> . . . toob antiigiajalooõpetaja Sarah Schliemann ilmale kuuikud , kellest kõik kuus jäävad ellu . </s> <s> Viimase lapse ilmaletoomisel naine sureb . </s> </p>
<p> <s> Laborant Laura sünnitab üheksa kuud hiljem kontserni ülimoodsas kõrge aseptikaga kliinikus tipptohtrite abiga viisikud . </s> <s> Nii noor ema kui ka kõik vastsündinud jäävad elu ja tervise juurde . ) </s> </p>
<p> <s> Pidu mägikülakeses jätkus , sai sisse üha suurema hoo </s> . . . . </p>
<p> <s> . . . ning läks vastu hommikut üle bakhanaaliaks . </s> </p>
<p> <s> Juurde kanti üha uusi ja uusi joogilähkreid ning kannud ei kadunud suult . </s> </p>
<p> <s> Kõige suuremat lõbu lõikasid Demeter ja Persephone . </s> <s> Nad tantsisid kergejalgselt ringi kõigi külapoistega ; naersid siivutult , kiskusid end paljaks ning kümblesid veinis . </s> </p>
<p> <s> Vanamehed akende all , kannud põlvenukil , vaagisid nende lõbu , vangutasid päid ja laususid omaette : </s> </p>
<p> <s> “ Theiamania , jumalanna hullus ! ” </s> </p>
<p> <s> Kuskilt järsku välja ilmunud Nikyas joob . </s> <s> Üksi , julma januga , Mida rohkem joob , seda vähem joobub . . . </s> <s> Kihk on kadunud , iha rahuldatud . </s> </p>
<p> <s> Kunas ? </s> <s> Kus ? </s> <s> Kellega ? </s> <s> Siitsaadik valitseb teadmatus . </s> </p>
<p> <s> Ta rüpes – nagu miniatuurne maakera – puhkab kerakorv : kiigates läbi vitspunutise korvisügavusse , pomiseb ta : “ Nad on seal alles – kõik kolm . </s> <s> Kained . ” </s> </p>
<p> <s> Tõmmanud käed Kerakorvi alt välja , avastab Bigart oma pihkudel . . . </s> </p>
<p> <s> . . . õhkõhukese korra pruuni savipõrmu . </s> </p>
<p> <s> Saabus kastevärske varahommik . </s> </p>
<p> <s> Faraounil , ehkki koos kõigiga öö läbi pidutsenud , jätkus veel selget aru , et arutada : </s> </p>
<p> <s> “ Plaksplaksplaks ! </s> <s> Turismikeskusest helistati – buss on teel . </s> <s> Kella kümneks peame olema all ! ” </s> </p>
<p> <s> Nad lähenesid Pireusele ; puuvõrade vahelt juba paistis mere klaassile selg , millele kaatrite klaasinoad jätsid pikki valkavaid jutte . . . </s> </p>
<p> <s> Laiaõlgne ( mitte veel mastaapne ) Nikyas Begart võttis enda alla bussitooli mõlemad istmed , tema kõrval , oma häirimatus haljas rahus , puhkas ümarik punum . </s> <s> Näis , et nüüdsest ei pälvinud ta maailmas enam keegi nii südameligidast kohta kui KERAKORV . </s> <s> ( Seda mõistsid mõlemad naised ning heitsid punumile – teab kust väljailmunud võistlejannale – vihkavaid pilke . ) </s> </p>
<p> <s> Palav pilvitu päev enne äralendu kulus viktoriinlastel endassetulemiseks . </s> <s> Hommikupooliku veetsid nad mererannas , ligunedes nagu jahtuma jäetud joogilähkrid madalas vees . </s> <s> Schliemann hulluke , nüüd ka hallike – uitas äraoleval ilmel piki lõputut rannariba , midagi rüppe korjates ning seda võõraste eest varjates . </s> </p>
<p> <s> ( Need olid lipsukivid , nereiidide lelud , mida lained sajandeid mänglemisi randa heitsid : taevasinised lasuriidikillud , amasoniidipalad , merevaigukeelekesed . </s> <s> Valinud neist välja suuremad ja ilusamad . . . </s> </p>
<p> <s> . . . istus Sarah liivale , avas oma kunstnikukomplekti , ning toonud sealt esile peened uuritsad ja nikernoad , pühendus loomingule . </s> <s> Joon-joone järel , eirates iga hetkega surevat tõelust . . . </s> </p>
<p> <s> . . . elustus nikerkivil igavesti ülev müüt . </s> <s> Seal ta oli : metsikus sööstus lehvivad juuksed , mänglevais muskleis õlad , lai krusskarvane rind . . . </s> </p>
<p> <s> “ Kentaurós ! ” luikas rannal karastusjooke pakkuv lustakas poiss , nähes vastutuleva naise kaelas justsama põlvel valmistatud ehet . </s> </p>
<p> <s> ( Sarah Schliemann , asjaarmastaja ehtekunstnik , oli tõeliselt too , kelle uuritsa alt ilmus maailma esimene KENTAURIKAMEE . </s> </p>
<p> <s> Seejärel tellis temalt kentaurikujutisega kamee Louvre'i-Laura . . . </s> </p>
<p> <s> Ning siit kandus kentaurikameebuum üle ilma , muutes selle lihtsa iluasjakese õrnema soo ihaldatuimaks ehteks . ) </s> </p>
<p> <s> Õhtu ja lilleõitest uhmava lämbe öö … </s> </p>
<p> <s> . . . veetsid viktoriinlased kostimaja baaris , lootes või lõputundidel läbi lüüa ekskursiooni ülejäänud kapitali – see õnnestus neil ! </s> </p>
<p> <s> Sarah ja Laura istusid kaelakuti baaripukil nagu loitsivad armunõiad , kes on ühendanud oma võlujõud , et võita tagasi äralibisenud õnne – see neil ei õnnestunud ! </s> </p>
<p> <s> Õhtu keskel tekkis Bigartil baari vallutanud meremeestega tüli – laevamehed , sitked löömarid , pidasid vastu veerandtundi . </s> <s> Bigarti lihastemängu oli jube ja ühtlasi meeliülendav vaadata . </s> <s> Ta näitas vastasele araabia paljakäsivõitluse üleolekut kõikidest teistest võitlusviisidest päikese all . </s> </p>
<p> <s> Baarmenid ja muusikud jälgisid löömingut tuliselt kaasa žestikuleerides – see ei takistanud ühtesid spartiaadide võitlushümni laulmast , teisi , näpp arvutil , purustuste kahjumit kokku löömast . </s> </p>
<p> <s> Kui viimane vastane oli baarist välja virutatud . . . </s> </p>
<p> <s> . . . läks Bigart üsna pea igavust tundes neile järele . </s> </p>
<p> <s> “ Kentaurós ! ” käis muusikutest läbi harras sõnakahin . </s> </p>
<p> <s> “ Kõik kreeklased on pääsmatult oma eelajaloo kütkes , ” märkis Ion naeratades . </s> </p>
<p> <s> Väljas ei hoomanud Bigart muud kui eluga emalaeva poole sõudvaid luupe meremeestega … </s> </p>
<p> <s> . . . ja kõrget-karget Hellase taevast , kus pulmlevate Hymettose mesilastena rippusid tihedad tähesülemid . </s> <s> Läinud vööni siledasse merre – olid tähed taas ta ümber , sedapuhku hõbedaste , kergelt uimi liigutavate kalakestena . </s> </p>
<p> <s> Uhtnud kehalt enda ja võõra vere , sopras Nikyas tagasi kaldale , ning avastamata seal enam oma riideid . . . </s> </p>
<p> <s> . . . hakkas jooksma mööda laia , taganenud mõõnalainest hiilgavat plaažiriba . </s> <s> Ta ei teadnud , miks või kuhu ta jookseb ( varast tabada polnud lootust ) – üksnes tundis tungi joosta , vastupandamatut iha end vallata ja kõike , mida iganes kohtab … </s> </p>
<p> <s> . . . vallutada ! </s> </p>
<p> <s> Üha kasvab ta tempo ning pikeneb jõuline samm . </s> <s> Laia rinna keerduvat karva silitab nagu tüdruku uje pihk soe vastutuul . </s> <s> Talle juhtuvad ette rannal uitavad paarikesed , unetult patseerivad vanaprouad ning öised plaažikoristajad . </s> </p>
<p> <s> Kolleegid ! mõtleb ta viimaste kohal . </s> </p>
<p> <s> Edasi ! </s> <s> Mööda ! </s> <s> Vastu ! . . . </s> <s> Vastu millele ? </s> </p>
<p> <s> Aegamisi kaob side talle alluva teadvusega – ta ei kaota seda , vaid see sildub üle somnambuulse kuristiku . . . </s> </p>
<p> <s> . . . teise teadvusega , mille üle tal puudub võim ja valitsus . </s> <s> Kahe teadvuse vahemaal kostavad ta kõrvu kauged kiljatused – on need öisel lahesaarel tiirlevad kajakad ? </s> <s> Või inimhääled ? </s> </p>
<p> <s> Nikyas Bigart tuli sedasama jooksuteed tagasi ( olles ühtlasi tagasi endas ) . </s> <s> Kui kaugele oli ta jooksnud , kui kaua ära olnud ! ? </s> <s> Polnud kedagi , kes võinuks talle seda öelda . </s> </p>
<p> <s> Nikyasel oli külm ; ta keha kattis , otsekui hall lööve , peenike higi ; juuksed seisid merevahust ja liivast karmilt püsti . </s> <s> Et sooja saada , hakkas ta taas jooksma . </s> <s> Suur peenis ja rasked paunad käisid nõrka valu tehes vastu reit , ning ta pidi neid kinni hoidma . </s> <s> Korraga . . . </s> </p>
<p> <s> . . . nägi ta enda ees tihkel liival kabjamärke ; nad olid vastassuunalised , nende põhjas läikis õhuke vesi ning nad lõppesid järsku inimese jäljel . </s> </p>
<p> <s> Plaažikoristajad . . . </s> <s> Neil olid muulad adrukorvidega , läbis ta pead loid , ent loogiline mõte . </s> </p>
<p> <s> Nikyas jõudis kalju juurde , kuhu ta ennist oli jätnud oma riided . </s> <s> Varas polnud neid tagasi toonud , ning ta jooksis ülgalasti edasi hotelli poole , ületas mallival hüppel iluheki ja peatus oma katusekambri kohal lillerõdu all . </s> </p>
<p> <s> Üleval vilgatas hele kogu ning tuttav hääl kärtsus pimeduses : </s> </p>
<p> <s> “ Kust sa tuled , lolakas , paljas ? ! ” </s> </p>
<p> <s> “ Viska nööri , tark seal ! ” </s> </p>
<p> <s> Mõne hetkega oli Nikyas üleval , lükkas tüdruku kõrvale ja astus kummargil tuberikku . </s> </p>
<p> <s> See oli eredalt valgustatud , linad äsja sängilt ära võetud . </s> </p>
<p> <s> “ Enneaegu – tõmba uuesti peale ! ” käskis Nikyas , kui teine oli talle tuppa järele jõudnud . </s> </p>
<p> <s> Tüdruku silmad valgusid suureks kui loimud peale saju ; suunurgast nõlgus pikkamisi alla süljeniit ning näost kadus viimane veretilk . </s> <s> Lõpuks sai ta suu sõnuseks : </s> </p>
<p> <s> “ Mina arvas . . . et vinniline buperteet . ” Tüdruku silmaterast tõmmati kui tuld – kogu nägu lõi lõkendama . “ Aga sina juba uus vahetus . ” </s> </p>
<p> <s> “ Ära lora , Püsta , too vett ja süüa ! ” </s> </p>
<p> <s> Tüdruk karjatas , kattis näo kätega ning vankus uksest välja . </s> </p>
<p> <s> Mõne aja pärast ilmus ta uuesti : paljajalu , ülesvuhvitud , käes veekann ja toidukorv . </s> </p>
<p> <s> Nikyas istus sängiveerel , avatud veinipudel põlvede vahel . </s> <s> Kustutanud nälja ja janu , tõmbas ta tüdruku enda kõrvale : </s> </p>
<p> <s> “ Püsta – see ei tähenda ju , et sa pikali ei või heita . ” </s> </p>
<p> <s> Püstal oli sootegemiseks ideaalne keha : kõrge rünnakas rind , tugev lihaseline kõht ja laiad kaarduvad puusad . </s> </p>
<p> <s> Nikyas kantis teda öö läbi hommikuni kui doominokivi , millega veel polnud mängitud ( tüdruk oli süütu ) ning jäi , kolm korda “ kuus ” visanud , ta peal õndsalt magama . </s> </p>
<p> <s> Hommikul äratas teda veider kõdi , mis liikus nagu päevakoer mööda seljanõgu alla . </s> <s> Nikyas tõstis aegamisi pea , see oli Püsta : keeranud end tärgeldatud linasse , istus ta kangelt kui kipsnukk keset sängi … </s> </p>
<p> <s> . . . ning silitas näpuga ta seljanõgu . </s> </p>
<p> <s> “ Mis minuga sa tegid . . . </s> <s> Kentaurós ! ” sõnas ta rahuldatud lapse raugel häälel . </s> </p>
<p> <s> ( Saaretüdruk Püsta Papondake abiellub üsna pea pärast viktoriinlaste lahkumist hotelliperemehe noorema poja Sesar Casoyannisega . . . </s> </p>
<p> <s> . . . ning sünnitab üheksa kuud hiljem talle kenad seitsmikud . </s> <s> Ainsale poisslapsele nende hulgast paneb nooruke ema nimeks – pühaku järgi – “ Niky ? norus ” . . . kuid hüüab teda läbi elu Nikyaseks . ) </s> </p>
<p> <s> Oli aeg tõusta . </s> </p>
<p> <s> Bigart küttis tüdruku minema , et oleks kohta kitsas toas riietuda . </s> <s> Ta üritas teha seda vana kolikupeegli ees , kus paraku jätkus napilt napilt . </s> <s> Korraga paelus ta pilku </s> . . . . </p>
<p> <s> . . . seljanõgu , mida õlgade joonelt puusajooneni kattis juustest jagu tumedam karm karvatriip . </s> </p>
<p> <s> “ Seda see Siidinõlv näperdas . . . ” muigas Bigart hajameelselt . </s> </p>
<p> <s> Märganud peeglilaual raseerimistera , tõmbas ta seljanõo puhtaks – tegi seda ühtäkki paindlikult , osavalt , nagu ette nähes , et tal tuleb seda üha korrata . </s> </p>
<p> <s> Reisielevil viktoriiniseltskond , seljakotid suveniire ja jooke täis topitud . . . </s> </p>
<p> <s> . . . ootavad hotellifuajees ( väljas tibab vihma ) bussi . </s> <s> Neid on tulnud saatma perenaine Kyntia lilledega . </s> </p>
<p> <s> “ Plaksplaksplaks ! ” teatavad Faraouni kulumata peod , et buss sõitis ette . </s> </p>
<p> <s> Viktoriinlased , unustanud lilled kes-kuhu , tormavad bussi paremaid kohti hõivama . </s> <s> Bigart ei kiirusta , ta laseb kõigil jalust minna , et siis oma pirvase seljakotiga “ lahedalt levida ” . </s> <s> ( Kotis polnud ühtki antiigimeenet , eksootilist hilpu ega joogipudelit . </s> <s> Üks suveniir oli : </s> </p>
<p> <s> . . . kümnegalloniline kanister Hellase naftat . ) </s> </p>
<p> <s> Ta heidab juba seljakoti õlale , et teistele järele võtta , kui tiivad õieli , vurahtab korrusetrepist alla Püsta . </s> </p>
<p> <s> “ Tõmba mööda ! ” ütleb ta asju paikapanevalt ja näitab tüdrukule peaga suunda . </s> </p>
<p> <s> Kahvatu tüdruk tormab temast peatumata mööda ning haardub Sarah' hõlma : </s> </p>
<p> <s> “ Proua Šillemann . . . ” lausub hingeldav tüdruk pihkupigistatud raha sirutades , “ palun mulle üks kentaurós kaame . . . ” </s> </p>
<p> <s> “ Kentaurikamee ? ” Sarah vaatab tütarlast üleelavalt . </s> <s> Võtab kiiresti ehte oma kaelast . . . </s> </p>
<p> <s> … ja riputab selle Püsta Papondake kergelt ettesirutatud kaela . </s> </p>
<p> <s> Bussitäis viktoriinlasi hõikasid kooris : </s> </p>
<p> <s> “ Big-aaart ! ” </s> </p>
<p> <s> Teele ettelibisenud tüdrukust kui klaarist õhust läbi astunud , vinnas Nikyas end viiekümneliitrise õlimahutiga kergelt bussi . </s> </p>
<p> <s> “ Me sinhorite ! ” vabandas noorsand Faraouni ees , kelle prillid ta kanistriga peast minema pühkis . </s> </p>
<p> <s> “ Tipot ? , pole midagi . . . ” lausus teine . </s> <s> Ning koputades kanistrile , tundis huvi : </s> </p>
<p> <s> “ “ Ilios “ ? , “ Grand Maitre “ ? “ </s> </p>
<p> <s> “ Okhi , ei . . . </s> <s> Naphtha . ” </s> </p>
<p> <s> “ Den katalav ? no , ei saa aru . . . ” </s> </p>
<p> <s> “ Lennukil võib kütusest puudu tulla , ” selgitas talle Bigart . </s> </p>
<p> <s> “ Nikyas , hoidsin sulle kohta ! “ hõikas Golem reipalt ja vabastas talle eesistme . </s> </p>
<p> <s> “ Efharist ? , tänan . ” </s> </p>
<p> <s> “ Sa oskad kreeka keelt ! ” </s> </p>
<p> <s> “ Keegi peab oskama , ” lausus Bigart õlgu kehitades . </s> </p>
<p> <s> Kahesaja reisijakohaga õhulaev oli pea tervenisti viktoriinlaste päralt . </s> <s> Peale nende lendasid veel paar õlibossi kaaskonnaga , mõned värberksad kreeka ärimehed ja araablastest ekskursandid , kelle istmekorjust ülepaistvad rohelised turbanid olnuks nagu suguluses . . . </s> </p>
<p> <s> … KERAKORVIGA , mis puhkas Bigarti kõrval istmel , tema turvalise käe all . </s> </p>
<p> <s> Ta peab Kerakorvi peitma sellisesse kohta , kus see oleks kaitstud unustuse eest – ega seisaks ka kõik aeg meeles , oli Nikyasle ühtäkki selge . </s> <s> Veel ei teadnud ega osanud näha ta sellist kohta . </s> </p>
<p> <s> Reaktiivlennuk läbis pilvi nagu hõbedane delfiin kuumere laineid . . . </s> </p>
<p> <s> Ta surus end vastu akent , püüdes oma vaimu ja silmavaatega haarata veel mägesid ja haljaid tasandikke , mis läbi rebenenud pilvkatte paistsid nagu hulk talle kaasa pandud agalmasid , pühendkinke . </s> <s> Kui enne ei huvitanud teda maailmas suurt midagi , siis nüüd huvitas teda seal eranditult kõik : iga raukvalge mäetipp , iga tundmatu templisammas ; iga võbelev veepiisk aknal , mis nagu otsis pääsu tema juurde … </s> </p>
<p> <s> . . . ning tema oli veepiisale valmis sirutama käsi . </s> </p>
<p> <s> Ühtäkki sukeldus lennuk lauspilvedesse , ning et Bigart ei näinud enam aknast välja , tõmbas ta eesistme seljatoevõrgust värsked ajalehed – “ Ethnos ” , “ Ta Nea ” , “ Apogeumatine ” – ning hakkas neid sirvima . </s> <s> Kõigi lehtede kõmurubriigis oli värvikirevate pealkirjade all näha öisel ajal pildistatud ähmast kujutist mingist kiirelt edasiliikuvast objektist või olendist . </s> <s> Pealkiri oli välja pakutud küsimuse-vastusena : </s> </p>
<p> <s> KENTAUR ? </s> <s> S ? ! </s> </p>
<p> <s> Müüt magab tõeluses varjuund ning ootab oma äratajat ! </s> <s> Üheksanda mai öösel ründas Pireuse plaažil jalutavaid Aseksuaalsete ja Aateliste Naiste kongressi delegaate . . . </s> </p>
<p> <s> … tundmatu hiigeljõuga Olend . </s> <s> Röövinud neitsite hulgast korraga kaks – Nino Onani ( 24 ) ja Bernarda Regale ( 79 ) – kadus ta nendega teadmata suunas . </s> <s> Vaprad naisdelegaadid ei põgenenud , vaid ootasid kannatlikult , keda järgmisena tabab nende kaaslaste saatus . </s> <s> Tundmatu jõuline olend ( nagu näete öisel , kahjuks ähmasel fotol ) , ründas me daame veel mitmel korral . . . </s> <s> Politseisse ei pöördunud neist keegi , kiirabisse samuti mitte . </s> </p>
<p> <s> Miks ? </s> <s> Pole teada . </s> </p>
<p> <s> Igatahes on kõnesoleva seltskonna edasine kuulumine Aseksuaalsete ja Aateliste naiste liikmete hulka pärast seda enam kui küsitav . ” </s> </p>
<p> <s> “ Apogeumatine ” , </s> </p>
<p> <s> kõmurubriik . </s> </p>
<p> <s> Pettunult pistis ta lehed pressivõrku tagasi : </s> </p>
<p> <s> “ Väljamõtlejad </s> <s> Oleks et õlist midagi õhand ! ” </s> </p>
<p> <s> Bigart pööras end taas lennukiakna poole , mille taga pilvkate oli kadunud ning õrnsinised õhus hõljuvad sülfid andsid aimet … </s> </p>
<p> <s> . . . et veel kulges nende lend Hellase kohal . </s> </p>
<p> <s> Hulk rumalusi laskis temast nüüd lahti , hulgast laskis lahti tema . </s> <s> Peale ühe , suurima – vermida vahel mõnd värssi , kui käepärast juhtus olema aldist materjali : </s> </p><lg type="free"><l> “ Jää nüüdsest jumalaga , Hellase hell ase , </l><l> ma rändan sinu juurest ära laia ilma … </l><l> Ehk küll ei hellita sa minu mõrast silma – </l><l> mu süüdind süda sinust lahti eal ei lase ! ” </l></lg></div2></div1>
    </body>
  </text>
</TEI>
</teiCorpus>
</teiCorpus>
