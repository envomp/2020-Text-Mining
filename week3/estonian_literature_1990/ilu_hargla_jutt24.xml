<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Õnnekosk </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Õnnekosk </head>
<p> <bibl> <author> <s> Indrek Hargla </s> </author> </bibl> </p>
<p> <s> Seersant Jaap Salari jutustus </s> </p>
<p> <s> Õnnekosk oli vaikne ja üksildane kaevanduskoloonia Fabulusel . </s> <s> Unine linnake , paari tuhande elanikuga , kellest enamus töötas kaevanduses ja väiksem osa katsus töömeeste eluolu kuidagipidi võimalikuks teha . </s> <s> Linnas polnud midagi , mida seal olema ei pidanud . </s> <s> Tööliste elamud , enamasti kahekordsed plastsulamist moodulmajad raamitsesid range ruudustikuna noolsirgeid tänavaid . </s> <s> Suure Vee poolt tulev niiske tuul keerutas betoonil rämpsu ja rääma . </s> </p>
<p> <s> Tänavatel valitses päeviti vaikus ja rahu , õhtupoolikul sabises sellest üle väsinud kaevuritemass , kes enne unisevõitu seltsielu alustamist kodudes hinge tõmbamas käis . </s> <s> Majadeski polnud midagi ülearust — ühesed toad , lahtikäivad voodid , elementaarsed pesemisvõimalused . </s> <s> Mugavust polnud siin keegi kunagi taga ajanud . </s> <s> Mõni luksusejanune kaevur oli endale digitaalraadio muretsenud . </s> <s> Muud tehnikaimed Õnnekosele ei jõudnud . </s> </p>
<p> <s> Seltsielu koondus kümnekonda kõrtsi , millistega kokkuehitatud lõbumajade teenistujad moodustasid ka linnakese vähese naispere enamuse . </s> <s> Ega rohkem meil Õnnekoses eriti polnudki — kaks transpordijaama , kust hommikul mehed mägedesse lennutati , üks pesumaja , hotellikökats , admistratiivhoone ja minu hallata olnud korravalvekeskus . </s> <s> Viimase personali moodustasin mina , Jaap Salar , seersant . </s> </p>
<p> <s> Keskus lagunes ja mul oli igav , sest kuritegusid meil praktiliselt ei esinenud . </s> <s> Varastada polnud midagi , põgeneda polnud kuhugi . </s> <s> Tapmiseks polnud vähemalt minu ajal keegi põhjust leidnud . </s> <s> Sularaha oli liikvel vähe , naised vabalt saadaval , ühtki suuremat riiupõhjust polnud . </s> <s> Kuigi kakelunge tuli ikka ette ja nende klaarimisega ma oma aega veetsingi . </s> <s> Linnapeaks oli meil üks kodustunud kaevur , kes amputeeritud jala tõttu tööks kõlbmatuks oli osutunud ja siis keskuselt linnapea koha välja nõutanud . </s> </p>
<p> <s> Linnapea määramine ja üldse kogu muu haldustegevus Õnnekoses oli pealinna Rumpi alluvuses , mis asus 400 kilomeetrit eemal . </s> <s> Rump oli meiega võrreldes suur linn , või õigemini koloonia . </s> <s> Rump kamandas ligi kolmekümmet kaevanduskolooniat , mis laialipaisatuna Fabulusel asusid . </s> <s> Ega vist ükski koloonia meie Õnnekosest erinenud . </s> <s> Täpselt ei saa ma muidugi öelda , sest pole üheski käinud . </s> <s> Inimesed saabuvad Fabulusele tööle ja raha teenima , mitte turismiga tegelema . </s> <s> Ja ega ringireisimine Fabulusel lihtne olegi . </s> <s> Kuigi kliima on siin soodne ja sõbralik , pole maastik inimestele eriti sobilik . </s> </p>
<p> <s> Fabulus on väga kivine ja vesine planeet , ta koosneb hiilglaslikest kaljusaartest kogu planeeti ujutavas ookeanis . </s> <s> Tuhandeid kilomeetreid on ümberringi vesi , siis äkitselt suur kaljusaar ja jälle vesi . </s> <s> Enamusel suurematel saartel on kaevanduskolooniad , sest maavarasid on Fabulusel meeletutes kogustes . </s> <s> Kunagi olen ma kuskilt kuulnud , et Fabulus meenutab tegelikult ümmargust kivikuuli , millesse on sisse pressitud hiiglaslikud augud , mis vihmavett täis sadanud . </s> <s> Kaljusaared olid üüratu suured , kuid mandrite mõõtu siiski välja ei andnud . </s> <s> Umbes kolmekümnel suuremal olid kaevandused ja kõige suuremal , Peakaljul , asusid ka Rump ja Õnnekosk . </s> <s> Õnneks oli Fabuluse kaljusaartele mõnusaid kruusaseid mõhnakesi sisse surutud ja viimastesse oligi võimalik kolooniaid ehitada . </s> <s> Suure Vee äärde me ei pääsenud , sest saared meenutasid oma kujult reeglina kaussi , ja polnud ka vaja . </s> <s> Fabuluse veed võisid peita kõiksugu koledusi . </s> <s> Mõned seiklejad olevat kunagi üritanud Suurel Veel seilata . </s> <s> Pea kõik jäid kadunuks . </s> <s> Üksikud pääsejad olevat planeedilt ülepeakaela põgenenud ja mõned õuduslegendid maha jätnud . </s> <s> Neid lugusid eriti ei jutustata , sest meie kaevurid pole just kõige folkloorilembesemad . </s> <s> Töö on siin raske ja kurnav , õuduslood ei muuda seda kergemaks . </s> <s> Kivi , vesi ja tuul on need , mis kirjeldavad Fabulust kõige paremini . </s> </p>
<p> <s> Niipalju siis geograafiast . </s> <s> Inimestest pole palju rääkida . </s> <s> Pea kõik Fabuluse asukad olid kontraktnikud , kes siia teenistusse saabusid . </s> <s> Keskmine teenistusaeg oli 5 faabulusaastat , mille jooksul võis usinatele kena rahasumma koguneda . </s> <s> Õhtuseks tavaliseks jutuaineks ongi teenitava summa suurus ja sellega edasise elu mugav äraelamine . </s> <s> Pärast Fabulust unistavad enamus mehi mõnest kuurortplaneedist , eriti Memphisest . </s> <s> Keegi siin töötavaist meestest pole seal kunagi käinud , aga see ei loe . </s> <s> Räägitakse , et Memphiselt ei lahkuta kunagi . </s> <s> Ma ei tea ja ega see mind ka eriti huvita . </s> <s> Mina lähen tagasi armsale Terranovale . </s> </p>
<p> <s> Niisiis oli Õnnekose koloonias ligi paar tuhat asukat . </s> <s> Robotid elasid kaevanduses oma üksluist robotielu . </s> <s> Alguses prooviti kogu kaevandamist robotitega läbi viia , kuid see osutus meeletult kulukaks . </s> <s> Kaevur läheb hommikul tööle ja ronib personaalsesse robotskafandrisse ja siis hakkab kaevama . </s> <s> Vahva . </s> </p>
<p> <s> Minu jurisdiktsioon piirdub linnaga . </s> <s> Enamus inimesi on meil kaevurid , kuid siia satub mõnikord igasugu rahvast . </s> <s> Rump kui pealinn asub meiega ikkagi samal saarel , Rumpis aga on kosmosejaam ( isegi reisibüroo ) ja kultuuriasutusi . </s> <s> Viimaseid külastavad muiduigi ainult haldurid ja ametnikud . </s> <s> Õnnekose külaliste hulgas on mõnikord näiteks kaevurite sugulasi , ametiühingu ametnikke , kaevandusinsenere ja muud sedasorti rahvast . </s> <s> Hooti juhtub siia ka mõni rändjutlustaja , silmamoondaja või proovireisja . </s> <s> Õnnekosk oli Fabuluse kolgas ja Fabulus oli ilmaruumi kolgas . </s> </p>
<p> <s> Minu töökohustuste hulka kuulus ka iganädalane transpordikontroll . </s> <s> Pidin käima transpordijaamas Rumpist saabuvat heljurit vastu võtmas . </s> <s> Viimane tegevus kujutas rutiinset kaupade ja reisjate nimistu kontrolli , mille käigus avastatud korrarikkumiste arv oli kaduvväike . </s> <s> Polnud meile kunagi põgenenud mõrtsukaid ega saadetud salakaupa . </s> <s> Kõik uued näod , kes Õnnekosele saabusid , ulatasid ükskõikse näoga mulle oma dokumendid , mina menetlesin nad läbi keerulise aparatuuri ja soovisin tuimalt kena olemist Õnnekosel . </s> <s> Kuid mulle meeldis see töö oma rutiinsuses ja lihtsuses . </s> </p>
<p> <s> Niisiis olin ühel suhteliselt tuulevaiksel faabuluspäeval jälle jaamas ja asjatasin saabunud heljuri resijatega . </s> <s> Meil oli hiljuti kaevanduses üks pisike äpardus juhtunud ja see põhjustas viivitamatult kahe inspektori lähetumise . </s> <s> Koos inspektoritega aga astus heljurilt maha ka tõesti üks päris võõras tegelane , kes varem polnud iialgi Õnnekosel viibinud . </s> <s> Inspektorid olid turvakontrolli juba läbinud , kaubad olid registreeritud ja jaamakontorisse jäime meie tundmatuga kahekesi . </s> </p>
<p> <s> Tulnuk oli tugeva kehaehitusega , pikka kasvu keskaes mees . </s> <s> Tal oli väga ümmargune nägu , soojad sinised silmad , mis vaatasid mind malbe pilguga . </s> <s> Seljas kandis ta harilikku reisikostüümi . </s> <s> Mees seisatas , vaatas mind ja ulatas mulle oma dokumendid . </s> <s> Ma ei taha öelda , et ma tundsin midagi erilist või seesugust , kuid mees ei olnud päris tavaline Õnnekose külaline . </s> <s> Seda tundsin ma kohe . </s> <s> Täpsemalt oma hinnangut kirjeldada ei osanud . </s> <s> Loomulikult pole minu asi otsustada külaliste sobivuse üle Õnnekosele . </s> <s> Aga valvel tuleb alati olla . </s> </p>
<p> <s> Ma vaatasin ta dokumente . </s> <s> Need olid välja antud Getmanne süsteemis Ektor Gabise nimele , kes pidi olema 43-aastane . </s> <s> Väga hea . </s> <s> Edasi olid paketis igasugu reiskaardid ja muu säärane . </s> <s> Ma lasin kõik detektorist läbi . </s> <s> Kõik oli korras . </s> <s> Interuniversumiline isikutuvastamissüsteem ütles mulle , et tegu o n Ektor Gabisega , kes on Fabulusele saabunud nelja päeva eest isikliku ettevõtmise korras . </s> <s> Mingit kurja polnud kodanik Gabis kuskil ilmaruumis korda saatnud . </s> <s> Ta polnud võlgades ega käinud planeetidel , kust võinuks hankida mõne viiruse . </s> <s> Ei omanud telekineesi ega telepaatia võimeid . </s> <s> Samuti oli ta kenasti läbinud kõik terviskontrollid Fabulusele saabudes . </s> <s> Tegu oli igati ontliku inimesega , kes võis edasi astuda Õnnekose linna.Tegevusala tema kaardid küll ei näidanud , kuid hetkel mind see ka ei huvitanud . </s> <s> Mees oli kaartide järgi palju reisinud . </s> <s> Ilmselt otsis ta tööd , sest enne meid oli ta läbi käinud mitmel muul kaevurplaneedil . </s> </p>
<p> <s> " Olge teretulnud Õnnekosele , Gabis , " laususin . </s> <s> " Astuge edasi ! " </s> </p>
<p> <s> Mees noogutas vaevumärgatavalt . </s> </p>
<p> <s> " Tänan , Valvur . </s> <s> Mul on väga hea meel Õnnekosele saabuda . " </s> </p>
<p> <s> " Tulite siia tööd otsima ? " pärisin rohkem viisakusest kui huvist . </s> </p>
<p> <s> " Võiks küll nii öelda . </s> <s> Ilmselt tulin ma siia tööd otsima . " </s> </p>
<p> <s> " Väga hea , praegu on meil palgad kõrged . </s> <s> Kuid tavaliselt saabuvad kaevurid meile läbi agentuuri . </s> <s> Kohapeal on keeruline end meldima hakata . </s> <s> Kuid ise teate . " </s> </p>
<p> <s> " Ma arvan , et saan kõigega hakkama , aitäh . " </s> </p>
<p> <s> Mees küünitas oma kohvrikese järele ja asutas end linna viiva heljuri poole . </s> </p>
<p> <s> " Valvur , kas ma leian hõlpsasti mõne hotelli ? " päris ta ukselt . </s> </p>
<p> <s> " Jah , te näete seda kohe , kui heljurist välja lähete , ärge muretsege . " </s> </p>
<p> <s> Ja nii ta läks . </s> <s> Imelik tunne , mis mehe esmanägemisel tekkinud , kadus koos mehe endaga . </s> <s> See oligi minu esimene kohtumine Ektor Gabisega . </s> <s> Üks reisja , kes tuli enda sõnul Õnnekosele tööle . </s> <s> Mees , kelle saabumise puhul tundsin ma kerget võõristust , kuid ei midagi vastumeelset . </s> <s> Kui tuli , siis tuli . </s> <s> Ma lõpetasin oma toimetsemised jaamas ja asutasin ennast koju . </s> <s> Minu lähetuse lõpuni Fabuluse Õnnekosel oli veel 2 faabulusaastat . </s> </p>
<p> <s> Järgnevate päevade jooksul ei toimunud Õnnekosel midagi erilist . </s> <s> Ei pidanudki toimuma . </s> <s> Mehed käisid tööl , lõbutsesid õhtuti kõrtsis ja elasid oma üksluist kaevurielu . </s> <s> Inspektorid ei leidnud meie kaevanduste tööohutuses miskitki viltu olevat ja heljusid Rumpi tagasi . </s> <s> Mulle ei tulnud külaline Gabis üldsegi varem meelde , kui mitme päeva pärast juhtusin juhuslikult kuulma kahe kaevuri omavahelist vestlust . </s> <s> Istusin samuti ühes Õnnekose trahteris ja jõin kohalikku kohvi , kui kõrvallauast hakkas kostuma vestlusjoru . </s> <s> Sinna olid maandunud kaks vanemat kaevurit , mõlemad siin töötanud juba aastaid . </s> <s> Mehed olid karmid töörügajad , kes kõrtsiski rohkem kombe kui a s j a pärast käisid . </s> <s> Miskipärast oli vanem neist , kiilakas Oppertz väga ärritunud ja katsus oma kaaslasele midagi selgeks teha . </s> </p>
<p> <s> " ... ma ütlen sulle , et ta on munk . </s> <s> Ma olen sedasorti mehi näinud . </s> <s> Vaata , kuidas ta riides on , täpselt nagu neeed mungad Tanaisel ! " </s> </p>
<p> <s> " Noh ja mis siis sellest , et munk . </s> <s> Ma olen siin igasuguseid näinud . </s> <s> Tulevad , ajavad siin mingeid asju ja kaovad minema . " </s> </p>
<p> <s> " Ära ole nii lihtsameelne , Buck . </s> <s> Sa siis ei tea või , et paljud mungad on tegelikult inimrobotid . </s> <s> Ükski inimene ei jaksa ise mungaelu elada . </s> <s> Ükski sell ei jõua niipalju mööda ilmaruumi ringi kolistada ja jutlustada ... " </s> </p>
<p> <s> " Ah jäta järgi ! </s> <s> Inimrobotid , kust sa sellist jaburdust kuulnud oled ! " </s> </p>
<p> <s> " Ausõna , neid tehakse ju nüüd päris palju . </s> <s> Ja igasugu templid ostavad neid jumalasulasteks . </s> <s> Mina ei tea küll munkadest palju , aga seda ma võin öelda küll , et kõige parem munk saabki olla ainult robot . " </s> </p>
<p> <s> " Inimrobotid võivad küll olemas olla , aga too Gabis pole nüüd küll mingi robot . </s> <s> Kui Gabis robot oleks , miks ta siis igal õhtul siin kõrtsis istub ? </s> <s> Milleks programmeerida roboteid mööda kõrtse kooserdama ? " </s> </p>
<p> <s> " Ma ei ütlegi , et Gabis on ilmtingimata robot . </s> <s> Aga munk on ta kindlasti ja mungad on kahtlased tegelased , sest paljud munkadest on robotid . </s> <s> Ja pealegi , miks ta siin käib , istub vaikselt oma nurgas , kellegagi ei räägi , ah ? </s> <s> Mulle ta ei meeldi , Buck , ei meeldi . " </s> </p>
<p> <s> Kergitasin pisut pead ja pöördusin kõnelejaid vaatama . </s> <s> Mehed olid elavas vestlushoos ja ei pannud mind tähelegi . </s> <s> Buckiks hüütut teadsin ma vähem , Oppertz aga oli minu ammune tuttav , elupõline kaevur , kes niisama tühja-tähja pärast ei ärritu . </s> <s> Loomulikult polnud minu asi tuvastada inimestes munki ja nende sisse-väljasõitu reguleerida . </s> <s> Kuid inimrobotitega oli asi teisem . </s> <s> Inimrobotid polnud süütud kaevanduse- , transpordi- või muud olmerobotid . </s> <s> Inimrobotid olid inimesed , kelle ainus vahe inimesega oli selles , et nad polnud emaihust sündinud . </s> <s> Inimroboti valmistamine oli meeletult kulukas ja aeganõudev ettevõtmine . </s> <s> Ma ei tea , millise tehnoloogiaga neid loodi , kuid kuulu järgi oli inimrobotite valmistamine võimalik ainult väga paiksetes ja kõrgtehnoloogilistes süsteemides . </s> <s> Nomaadtsivilisatsioonid neid ei ehitanud . </s> <s> Igal juhul polnud inimrobotit võimalik ei palja silma ega kergema vaatlusega harilikust inimesest eristada . </s> <s> Inimroboteid kasutati peamiselt kosmoselendudel ülikaugetel reisidel ning teadusuuringutes . </s> <s> Enamasti vist teatavat liiki katseloomadena . </s> <s> Kuid suures osas oli inimrobotite kohta käiv teave väga hägune ja üldiselt salajanegi . </s> <s> Inimesesarnaste robotite kasutamine oli rangelt piiratud ja mõnel pool ka sootuks keelatud . </s> <s> Näiteks nagu Fabulusel . </s> <s> Siia ei tohtinud siseneda ükski inimrobot ja kontroll selle üle oli väga range . </s> <s> Minul polnud varem ühegi inimrobotiga kokkupuudet olnud , kuid Oppertz paistis neist rohkem teadvat . </s> <s> Kuid Gabis ja robot ! </s> <s> Tolle venna dokumendid olid kõik korras , kaasa arvatud tervisekontrollid . </s> <s> Pealegi oli Gabis mööda galaktikaid niipalju ringi reisinud , inimrobot oleks kindlasti varem rajalt maha võetud . </s> <s> Pöördusin kaevurite poole . </s> </p>
<p> <s> " Kuulge , Oppertz , mis paanikat te siin tekitate ? " küsisin kiilaspäiselt kaevurilt . </s> </p>
<p> <s> Mehed vakatasid . </s> <s> Ilmselt olid nad oma vestlushoos hoopis unustanud , et keegi nende juttu pealt võib kuulda . </s> <s> Buck mühatas ja tõmbus tagasi oma klaasi taha . </s> <s> Kuna olin kõnetanud Oppetrzit , pidi too aga vastama . </s> </p>
<p> <s> " Ei mingit paanikat , valvur . </s> <s> Niisama arutame siin üht- teist . " </s> </p>
<p> <s> " Üht-teist , jah . </s> <s> Te ajate siin kärbseid pähe oma robotijuttudega . </s> <s> Kust te selle võtate ! " </s> <s> Tuli olla vähe karmim kui tavaliselt . </s> </p>
<p> <s> " Ah mis te nüüd ägestute , valvur . </s> <s> Ei mingit paanikat ega kärbseid . </s> <s> Niisama kahe semu jutt , teate küll . " </s> </p>
<p> <s> " Oppertz , ma kuulsin väga hästi . </s> <s> Te mainisite just nüüdsama , et kodanik Gabis , kes paari päeva eest siia Õnnekosele tuli , võib olla inimrobot . </s> <s> Inimrobotid on meil rangelt keelatud . </s> <s> Kui teil on mingit teavet , peate sellest mulle viivitamatult ette kandma . </s> <s> Te teate seda väga hästi . " </s> <s> Ilmselt olin isegi häält kõrgendanud . </s> <s> Mehed ümberringi kiikasid üllatunult meie poole . </s> <s> Pole vaja paanikat õhutada . </s> <s> Tõsusin püsti . </s> </p>
<p> <s> " Ma istun nüüd siia teie lauda , Oppertz , ja te räägite mulle kõik , mis te sellest Gabisest teate ! " </s> <s> Viipasin kõrtsmikule uue kohvi jaoks ja kolisin kaevurite lauda . </s> <s> Mehed ei paistnud minu viimase toimingu üle just kõige õnnelikumad olevat , kuid lõppeks olin mina siin ülemus . </s> </p>
<p> <s> " Noh , kust me siis alustame , Oppertz ? " </s> </p>
<p> <s> " Vaadake , valvur , ega mina sellest munkade asjandusest suurt midagi ei tea peale selle , mida te just asja kuulsite . </s> <s> Olen kuulnud , et mõnel pool ostetakse inimroboteid munkadeks , nad vist juba programmeeritakse sedaviisi ja siis nad kükitavad seal templites ja teenivad miskeid jumalaid . </s> <s> Räägitakse aga ka , et osad mungad tehakse nagu sõnumiviiateks ja need saadetakse laia maailma jumalast kuulutust viima . " </s> <s> Oppertz oli vähe pabinas , kuid ilmselt ta ei valetanud . </s> <s> Ma mõtlen , et ta i s e ei mõelnud seda lugu välja , vaid oli kusagilt kuulnud . </s> </p>
<p> <s> " Olgu peale , kuid mis Gabis siia puutub ? " pärisin edasi . </s> </p>
<p> <s> Nüüd lõi ka Buck juttu kaasa . </s> <s> " Veider tüüp on teine küll . </s> <s> Tuleb õhtuti siia kõrtsi . </s> <s> Joogipoolist endale ei telli . </s> <s> Istub seal nurgas oma veidras ürbis . </s> <s> Istub ja mõtleb . </s> <s> Kui keegi juhtubki ta käest midagi pärima , siis ainult naeratab ja pobiseb midagi . " </s> </p>
<p> <s> " Käib ta siis siin istumas ? " tundsin huvi . </s> </p>
<p> <s> " Ja päris tihti , " jätkas Buck . </s> <s> " Horna , too uustulnuk , küsis ta käest üks õhtu , nii jutualustuseks , et kas Gabis ka siia tööle on tulnud . </s> <s> Mees ei kõssandki , Horna päris uuesti , Gabisest käis nagu värin läbi ja vastas kiiresti , tööle jah . </s> <s> Pole teine aga üheski agentuuris käinud . " </s> </p>
<p> <s> Oppertz kippus Bucki täiendama . </s> <s> " Vaadake , valvur , tookord Hornaga , kui Gabis niimoodi võpatas , mulle tundus , et ta oleks siis nagu s i s s e l ü l i t a t u d . </s> <s> Ja ei istu ta siin ühti niisama . </s> <s> Ta kuulab väga tähelepanelikult , mida teised räägivad . " </s> </p>
<p> <s> " Mis ürp see tal on ? " küsisin Buckilt . </s> </p>
<p> <s> " Kaevuririided need tal küll ei ole . </s> <s> Pole ealseski näinud , et tööotsija kaevur nii veidralt riides käib . </s> <s> Väga võõras riietus , valvur , " seletas Buck . </s> </p>
<p> <s> Saabumisel kandis Gabis küll tavalist reisuülikonda . </s> </p>
<p> <s> " Sihuke maani larakas , valvur , " jutustas Buck edasi , " helendab vahest . </s> <s> Üldse ei kortsu , kui mees liigutab või istub . </s> <s> Oleks nagu valatud . </s> <s> Me pole keegi sellist ürpi varem näinud . " </s> </p>
<p> <s> " Mood on mood , " vastasin kuivalt . </s> <s> Nagu naised , mõtlesin , istuvad kohvikus ja vaatvad , mis teistel seljas on . </s> <s> Ilmaruum on suur ja lai ja vaated moeküsimustele on planeediti väga erinevad . </s> </p>
<p> <s> " Noh ja siis need asjandused , mis tal taskus olid . </s> <s> Kui see üldse oli tasku , " jätkas nüüd Oppertz . </s> <s> " Kaks veidrat pisikest asja . </s> <s> Ei mina tea , mis nad olid . </s> <s> Istus siin eile ja võttis ühe salamisi välja . </s> <s> Pani meelekohale ja nagu lülitas ennast välja . </s> <s> Ma arvan , et ta laadis ennast ! " </s> </p>
<p> <s> " Või pani telepaatiat , " lõikas Buck , " kuulas , mida teised mõtlevad . </s> <s> Aga robot ta ikka ei ole . </s> <s> Seda ma ütlen küll ! " </s> </p>
<p> <s> Ma poleks eales uskunud , et vanad mehistunud kaevurid võivad nii lapsikud olla . </s> <s> Kujutage ette . </s> <s> Kõrvalisele planeedile saabub võõras . </s> <s> Mees istub kõrtsis ja tegeleb mingite oma asjadega . </s> <s> Mingit korda ei riku . </s> <s> Kannab seljas võõrapärast riiet ja kasutab oma koduplaneedi kommunikatsioonivahendeid . </s> <s> Meie kaevurid ei tea ju maailma asjadest suurt midagi . </s> <s> Kontroll telepaatide üle aga on väga , väga range . </s> <s> Isikutuvastamissüsteemi ei saa keegi tungida ega andmeid muuta . </s> <s> Gabise andmed olid kinnitatud ja korras . </s> <s> Ja mis puutub telepaatidesse , siis neid ma tean . </s> <s> Rumpis viidi kord üks kursus läbi , kus telepaate tundma õpetati . </s> <s> Telepaadi ajauvoolude levikut skaneerib iga transpordijaama kontrollsüsteem . </s> <s> Gabis poleks ealeski niipalju saanud reisida , kui ta oleks telepaat olnud . </s> <s> Robotijutt aga oli lihtsalt puhas jama , samal põhjusel . </s> </p>
<p> <s> " Olete neid esemeid lähemalt ka näinud ? " küsisin siiski . </s> <s> Mine sa tea . </s> </p>
<p> <s> " Kus sa sellega . </s> <s> Õnn oli , et pilk juhuslikult peale jäi . </s> <s> Ega ta neid kaua ripakil ei hoidnud . </s> <s> Aga mina teie asemel , valvur , peaks küll selle Gabisega ühe tõsise jutu maha , " käis Oppertz peale . </s> </p>
<p> <s> " No see jäägu minu otsustada , " olin kindel . </s> </p>
<p> <s> " Siiski , valvur . </s> <s> Passige talle peale . </s> <s> Need mungad on kahtlased tüübid , " ei jätnud Oppertz . </s> </p>
<p> <s> " Aga miks te üldse arvate , et ta munk on ? " </s> </p>
<p> <s> " Noh , esiteks need riided . </s> <s> Ma olen Rumpis näinud Tanaise munki . </s> <s> Nood olid täpselt samasugused , kandsid neid veidraid ürpe . </s> <s> Istusid kambas koos , ümisesid , ajasid laulujoru . </s> <s> Hiljem lasti nad Rumpist välja visata , segasid inimesi . </s> <s> Hakkasid oma jutlusi pidama . </s> <s> Siis ei joo ega söö too Gabis midagi . </s> <s> Teate , mungad on ju ka sellised , ei tilkagi . </s> <s> Ja paastuvad nad kah . </s> <s> Miks , seda ma küll ei tea . </s> <s> Plikade vastu pole kordagi huvi tundnud . </s> <s> Mungad mediteerivad , täpselt nagu Gabiski oma aparaadiga . " </s> </p>
<p> <s> Paistis , et Oppertz oli Gabist tõsiselt uurinud . </s> <s> Siiski , munk või mitte , mulle see korda ei läinud . </s> <s> Vähemalt senikaua , kuni ta pole teisi kaevureid tüütama hakanud . </s> <s> Jutlustajaid tõesti meil ei sallita . </s> <s> Eriti ei kannata neid kaevanduste administratsioon Rumpis . </s> <s> Jutud jumalast viivad meeste mõtted töö juurest eemale . </s> <s> Kaevanduse asemel mõlgub kaevureil peas taevariik . </s> <s> Üks rändjutlustaja , kes Fabulusele sattus , kukkus kuulutama , et Fabuluse all on põrgu ise . </s> <s> Keegi saatan saatvat väärisfabuliini meile peibutuseks , et inimesi põrgu väravate juurde meelitada . </s> <s> Mehed tahtsid nalja teha ja munga kaevandusse vedada , õnneks sekkus administratsioon ja munk toimetati Õnnekoselt ruttu minema . </s> </p>
<p> <s> " Isegi kui Ektor Gabis on munk ja jumalasõnakuulutaja , ei sega ta ju kedagi . </s> <s> Ja teie , Oppertz , lõpetage oma kihutustöö . </s> <s> Varsti paistate ise oma juttudega inimrobotitest ühe mungana . </s> <s> Hoidke Gabisest parem eemale ja töötage rahus edasi , " soovitasin ülemusliku tooniga . </s> <s> Midagi nõmedamat kui näeruväärsena paistmine polnud Oppertzi jaoks olemas . </s> <s> " Olgu peale , valvur . </s> <s> Mis see minu asi on . </s> <s> Aga Gabis ... " </s> </p>
<p> <s> " Oppertz ! " kähvasin . </s> <s> " Unustage see Gabis . </s> <s> Aitab küll . " </s> </p>
<p> <s> Jätsin mehed omaette , tõusin püsti ja vaatasin kõrtsis ringi . </s> <s> Kõik oli nagu ikka . </s> <s> Kaevurid hakkasid kogunema , tellisid oma lahjasid kehaturgutusjooke . </s> <s> Minu lühike jutuajamine Oppertzi ja Buckiga polnud kellegi tähelepanu köitnud . </s> <s> Olin oma kohvid lõpetanud ja teha polnud suurt midagi . </s> <s> Ametikohustused olid tänaseks täidetud . </s> <s> Väljas oli sadama hakanud . </s> <s> Fabulus ei hellitanud vihmadega . </s> <s> Need polnud siin soojad suvesagarad . </s> <s> Kui ikka sadas , siis ämbriga ja kaua . </s> <s> Ehk polegi kõige targem oma varjugeneraatori patareisid kulutada , miks mitte siin samas üks tunnike mööda saata ja saju lõppemist oodata . </s> <s> Kuidas Buck oligi öelnud — Gabis käib siin päris tihti . </s> <s> Tõepoolest , munk või mitte , aga kui Oppertz siin mehi üles hakkab keerama , siis targem on asi oma kontrolli all hoida . </s> </p>
<p> <s> Viipasin kõrtsmikule , valisin ühe vaba laua ja istusin maha . </s> <s> Silmanurgast märkasin , et Oppertz pani mu manöövrit tähele ja noogutas heakskiitvalt . </s> <s> Rehmasin talle tüdinult ja näitasin akna poole — sajab ju ! </s> <s> Oppertz irvitas omaette . </s> <s> Ju ma jäin siis Gabist ootama . </s> <s> Polnud mõtteski Gabisega juttu hakata ajama , tahtsin lihtsalt külalist uue pilguga vaadata . </s> <s> Või munk ? </s> <s> No mine sa tea . </s> <s> Veider oli Gabis kindlasti . </s> <s> Millegagi tegelema pole ta hakanud . </s> <s> Peaks homme tema kohta päringu saatma , ehk siis selgub midagi . </s> <s> Jäin paariks tunniks kõrtsinurka konutama ja mõtteid mõlgutama . </s> <s> Üritasin ajusopist välja pigistada oma teadmisi munkadest ja religioonist . </s> <s> Paraku ei eeldanud korravalvuri teenistus üksildases kaevanduskoloonias sügavamaid religioonialaseid teadmisi . </s> <s> Kõik mu arusaamad ja ettekujutused põhinesid üksikfaktidel , kokkukogumata ja süstematiseerimata mõttekildudel . </s> <s> Mu koduplaneedil Terranoval polnud religioonil suurt tähendust olnud . </s> <s> Ja kuigi Terranova oli väga vana koloonia , mille asutasid juba Maalt ( kujutage ette ! ) tulnud inimesed , polnud seal Maa tavasid enam palju säilinud . </s> <s> Ma ei tahtnud segadusi ja otsustasin Ektor Gabise ikkagi luubi alla võtta . </s> <s> Parem karta , kui kahetseda . </s> </p>
<p> <s> Gabis tuli hilja , siis , kui olin plaanitsenud juba lahkuda . </s> <s> Väljas sadas veel ja tugevasti , kuid Gabis ei kandnud varju . </s> <s> Talle polnud seda vaja , sest , nagu nüüd ise nägin , oli tema veider ürp iseenesest heaks kaitseks vihma eest . </s> <s> Tõenäoliselt aitas sellest siin tundmatust materjalist kehakate ka külma ja muude koleduste vastu . </s> <s> Aga kentsakas oli kehakate küll . </s> <s> Mood on mood . </s> <s> Kõrts oli Gabise saabumise ajaks kenakesti kaevureid täis ja olin kindel , et Gabis mind tähele ei pannud . </s> <s> Mees tüüris ühe nurgalaua manu ja poetas ennnast meestesumma . </s> <s> Ja siis tuli mulle pähe üks kummaline idee . </s> <s> Miks mitte minna seniaeg , kui Gabis siin kõrtsis konutab , hotelli ja vaadata , kas Gabise eluruumis midagi veidrat või olulist silma ei hakka ? </s> <s> Teha niiöelda üks väike luureretk , pärast mida saab loodetavasti kogu selle munganduse ära unustada . </s> </p>
<p> <s> Tõusin püsti , maksin arve , astusin sajusesse Õnnekose õhtusse ja seadsin sammud hotelli poole . </s> </p>
<p> <s> Korravalvuril on Õnnekosel suur võim . </s> <s> Ei mingeid liigseid küsimusi , hotell kuulub linnale . </s> <s> Poole tunni pärast olin Gabise toas . </s> </p>
<p> <s> Nagu arvata oli , ei midagi erilist . </s> <s> Harilik toapugerik , toolid , lauad , kapp ja sahtlid . </s> <s> Sahtlid . </s> <s> Avasin ühe oma isikliku koodiga . </s> <s> Tühi . </s> <s> Järgmine samuti . </s> <s> Kuid kolmandas ja viimases oli kaks eset . </s> <s> Uurisin neid viivu . </s> <s> Ilmselt oli üks just see veider seadeldis , mida Gabis oli kõrtsis kaasas kandnud . </s> <s> Huvitav , miks ta nüüd need maha jättis ? </s> <s> Ese oli pisike , mahtus mugavalt pihku ja kujutas endast tegelikult ümarikku sisselülitatavat paneeli . </s> <s> Hetkel paistis see olevat välja lülitatud . </s> <s> Nägin eseme pinnal mulle tundmatuid tähemärke ning imepisikesi vilkuvaid signaallampe . </s> <s> Tõenäoliselt mingi sidepidamisvahend . </s> <s> Jõudsin järeldusele , et see vidin ei huvita mind . </s> <s> Teine asi oli kahtlemata arusaadavam . </s> <s> See oli midagi medali või amuleti taolist , mida sai peenikese keti abil kaela riputada . </s> <s> Medal helendas kergelt , ma ei taibanud , kust see valgus tuli . </s> <s> Aga sellest , mis sinna peale oli kirjutatud , sain ma küll aru . </s> <s> " Ektor Gabisele ; " seisis seal , " kes nüüdsest on õnnistatud Teadjaks Jumala Nimel . " </s> </p>
<p> <s> Nii et ta siis on ikkagi munk , mõtlesin . </s> <s> Väga hea . </s> <s> Panin medali ja kummalise kommunikaatori lauale . </s> <s> Tal pidi siin veel asju olema . </s> <s> Ja äkitselt tundus Gabis mulle tõepoolest väga kahtlane . </s> <s> Muide , tolsamal hetkel , kui mina kapiust avasin , avas Gabis äkitselt toaukse ja astus sisse . </s> </p>
<p> <s> Ma olin absoluutselt kindel , et ta oli mulle kõrtsist peale järgnenud . </s> <s> Otsustasin rünnakule asuda . </s> </p>
<p> <s> " Te olete munk ? " küsisin rangelt . </s> <s> " Miks te seda varjasite ? </s> <s> Mida te ootasite ? " </s> </p>
<p> <s> " Varjasin ? " küsis Gabis vastu . </s> <s> " Jah vahest varjasingi . </s> <s> Ma ei olnud päris kindel , mida siit Õnnekoselt eest leian . </s> <s> Polnud mõtet tormata . </s> <s> Iga uus planeet on ikkagi uus ja omaette maailm . </s> <s> Ja see on väga hea , arvan ma . </s> <s> Enne , kui millegagi alustada , tuleb täpsemalt teada , kus alustatakse . </s> <s> Aga ma tulin Fabulusele kui munk . " </s> </p>
<p> <s> Gabis ei paistnud eriti löödud olevat . </s> <s> Teisest küljest polnud ta ju otseselt tegelikult milleski süüdi . </s> <s> Teadmata , mis see veider ese tal oli , ei saanud ma teda ka salakaubanduses süüdistada . </s> <s> Pidin ootama , kuni saadan nende asjanduste kohta päringu . </s> <s> Igasugu imeasju tehakse ja tassitakse planeedilt planeedile kaasas , nii et ainult imesta . </s> <s> Mingi leiutaja olla , nagu räägitakse , kosmoselaeva vähendaja valmis meisterdanud . </s> <s> Meeletult väiksem kütusekulu , aga vähendamise peale kulub kütusesäästuga võrdselt topaasenergiat . </s> <s> Või näiteks Mägedeliigutaja , millest kaevurid pommis peaga pidevalt räägivad . </s> <s> Sehkendad pisut ühe aparaadi kallal ja mäealused rikkused on sinu . </s> <s> Kust ma pidin siis teadma , mis vahend see Gabisel on ? </s> </p>
<p> <s> " Tahate öelda , et te sondeerisite pinda ? " uurisin edasi . </s> <s> " Miks te siis mulle kohe ei öelnud , et olete munk ja kavatsete siin oma õpetust levitada ? " </s> </p>
<p> <s> " Arvate , Salar , et see on siis nii ohtlik ? " </s> </p>
<p> <s> " Ma ei arva midagi , ma pean lihtsalt teadma , mis siin linnas toimub ! " </s> <s> Huvitav , miks , jäin samas mõttesse . </s> <s> Mida see õigupoolest mulle korda läheb , mida see munk siin õpetab . </s> <s> Ilmselt rutiin ja igavus . </s> </p>
<p> <s> " Kuulge , istume maha ja räägime sellest , " tegi Gabis ettepaneku . </s> <s> " Või tahate mind äkki kaasa viia ? " </s> </p>
<p> <s> " Ega vist , parem kuulan teid siin ära . " </s> </p>
<p> <s> Istusime hotellitoa tagasihoidlikele tooli nime kandvatele esemetele . </s> <s> Nad ei reageerinud kehakumerustele absoluutselt , mis oli selge märk hotellitoa hinnaklassist . </s> <s> Kuigi munkadele , nagu kuulnud olin , ei pidanud taolised asjad palju korda minema . </s> </p>
<p> <s> " Niisiis , Gabis , " otsustasin jutuohjad enda kätesse võtta . </s> <s> " Ma ei räägi teiega nüüd kui korravalvur , vaid kui isik , kes tunnetab siin linnas toimuva üle teatavat vastutust . </s> <s> Kes te olete ja mida te siin teete ? " </s> </p>
<p> <s> Proovisin munka mitte otseselt rünnata , ma olin ju lõppeks politseinik ja pidin oskama osavalt ülekuulamist läbi viia . </s> <s> Kuigi , jah , praktikat oli vähevõitu . </s> <s> Ja Gabis oli mulle ka tegelikult liiga sümpaatne , et teda Rumpi tarida ja tõde temast sõna otseses mõttes välja pigistada . </s> </p>
<p> <s> " Kes ma olen ja mis ma siin teen ? " kordas Gabis . </s> <s> " Kui palju te munkadest ja usust üldse teate ? " päris ta vastu . </s> </p>
<p> <s> " Noh , ma tean , et nad usuvad jumalat ja teenivad teda ... omal moel . </s> <s> Niipalju kui on eri jumalaid , on ka eri munke . </s> <s> Üldsielt nad käivad ringi , kuulutavad oma tõdesid , tekitavad palju segadust ja võivad inimesi veidratele tegudele sundida . </s> <s> Ükskord näiteks , nagu ma kuulnud olen ... " </s> </p>
<p> <s> Gabis katkestas mind . </s> </p>
<p> <s> " Oodake , Salar , oodake . </s> <s> Ma tahan , et minust tõesti aru saaksite . </s> <s> Öelge mulle , kas oma koduplaneedil olid teil templid ? </s> <s> Kas inimesd uskusid jumalat ? " </s> </p>
<p> <s> Hmm , kes nüüd õieti siin keda üle kuulas ? </s> <s> Igal juhul tuli tal lasta oma loo tuumani jõuda . </s> </p>
<p> <s> " Ma ei oskagi teile täpselt öelda , Gabis , " katsusin meenutada . </s> <s> " Ma ei arva , et Õnnekosel või kodus Terranoval oleksin isiklikult kohanud usklikke . </s> <s> Või teadnud , mida ja miks nad usuvad . </s> <s> Olen neist küll kogu aeg midagi kuulnud . </s> <s> Religioon olevat mõnedes süsteemides kogu elukorralduse aluseks . </s> <s> On palju maailmu , kus keegi usujuht on ka ilmalik valitseja . </s> <s> Jumal olevat just tema välja valinud . </s> <s> Koriandril näiteks , ma tean , on juhiks keegi surematu Mante . </s> <s> Meest ennast pole keegi kunagi näinud aga ta ilmutab end kuskilt teisest dimensioonist kõikidele elanikele ja nii nad teavad , kuidas elada , mida teha ja muud säärast . " </s> </p>
<p> <s> " Koriander on osavate tehnikatürannide poolt valitsetav orjade planeet , " vastas Gabis põlgusega . </s> <s> " Surematu Mante on lihtsalt osav trikk dimensioonikineetikaga . </s> <s> Ta pole jumal , ta on virtuaalne ettekujutuste summa jumalast . </s> <s> Võltsing . " </s> </p>
<p> <s> " Kuid Korainder on ju tehnoloogiliselt üliarenenud . </s> <s> Korianderil on välja töötatud ka meie osad kõige keerulisemad kaevandusmasinad . </s> <s> Ja nende sõjamasinad . </s> <s> Ärge seda unustage . " </s> </p>
<p> <s> " Sellest hoolimata pole Korianderi puhul midagi tegemist tõelise religiooniga . </s> <s> Inimestega manipuleeritakse , et nad usuksid Mantesse kui jumalasse . </s> <s> Kuid rääkigem tõelisest religioonist , vähemalt nii , nagu mina olen sellest aru saanud . </s> <s> Te mainisite just , et Terranoval te ei teadnud , mida ja miks inimesed usuvad . </s> <s> Kas teie arvates , Salar , on võimalik teada jumalat ja teada miks teda uskuda ? </s> <s> Kas usku on on võimalik teada ? " </s> </p>
<p> <s> Nii keerulist küsimust polnud mulle keegi ammu esitanud . </s> <s> Keerulisem võis olla vaid vastata , miks ma siin selle mungaga istusin ja endale taolisi küsimusi lasin esitada . </s> </p>
<p> <s> " Gabis , jätke palun , ma ei tea tõesti . </s> <s> Mind ei huvita sellised asjad . " </s> </p>
<p> <s> " Salar , te ise küsisite , kes ma olen ja mis ma siin teen . </s> <s> Ma proovin teile vastata , et te tõesti aru saaksite . </s> <s> Niisiis te ei tea , kas usku saab teada ... " </s> </p>
<p> <s> Tundsin , et mul hakkab pea valutama . </s> <s> Gabis aga jahvatas edasi . </s> </p>
<p> <s> " ... on paratamatult oluline . </s> <s> Vaadake , religiooni võib defineerida , tunnetada , ka kirjeldada . </s> <s> Kuid üksi neist moodustest ei saa meile anda midagi lõplikku , mida saaksime kirjena mälusoppi kanda ja edaspidi kui ainuõiget kasutada . </s> <s> Vajadus religiooni järele tuleneb inimese igiomasest soovist teada saada tõde oma eksistentsi kohta . </s> <s> See vajadus ei ole looduses , vaid inimeses endas . </s> <s> Kaasa sündinud , kui soovite . </s> <s> Seda pole võimalik ületada üksikisiku tasemel , küll aga riiklikult suunatuna metamorfoosis igaühele ja kõigile , nagu näiteks Korianderil . </s> <s> Inimkonna algul , neil ammustel aegadel maal , tekkisid religioonid , tekkisid koos inimestega . " </s> </p>
<p> <s> " Seda ma tean , " kinnitasin . </s> <s> " Maalt on pärit inimsugu ja uskumused . </s> <s> Maalt sai kõik alguse . " </s> </p>
<p> <s> " Hästi öeldud , Salar , " kiitis Gabis , " just maalt sai kõik alguse . </s> <s> Maalt sai alguse ka tradistioon kanda religioon ajatute asjade kilda , kuid sellest hiljem . </s> <s> Kuid nagu on selgunud , on ka religioonidel oma aeg . </s> <s> Aga katsun järjekorras teile oma mõtteid arusaadavaks teha . </s> <s> Niisiis tekkisid religioonid koos inimestega . </s> <s> Kui inimene hakkas ümbritsevat mõistma , sai ta aru , et kõiksus , või ütleme lihtsamalt , maa , elab kauem kui tema . </s> <s> Inimene ise oma soovide ja arusaamade maailmaga on vaid tühine ajalik tolmukübe ajatus universumis . </s> <s> Inimese osaks on elada oma elu ja lahkuda . </s> <s> Kaduda , hävida , haihtuda . </s> <s> Inimene on ajalik ja surelik . </s> <s> See on kurblik paratamatus , ületamatu tõde , eemaletõukav tõdemus — me kaome ja sureme , aga maailm jääb . " </s> </p>
<p> <s> " Kuid maailmugi on võimalik hävitada , " sekkusin . </s> <s> Tunnistan , et Gabise rahulik seletusmaneer asjadest , millest kunagi pole ise mõelnud , hakkas mulle huvi pakkuma . </s> <s> " Näiteks toosama Koriandergi on hävitanud palju maailmu . " </s> </p>
<p> <s> " Seda küll , Salar . </s> <s> Maailmu o n võimalik hävitada . </s> <s> Aga hävitada ei saa kõiki maailmu , seda energiat , mis on maailmad loonud . </s> <s> Universum oma kõiksuses on jääv . </s> <s> Üksikinimene võib end surematuks teha oma tegude läbi , füüsiliselt aga ei iial . </s> <s> Surematus on ulm , mis on religioonide põhjuseks . </s> <s> Niisiis leiab inimene end vastakuti kohutava tõdemusega oma surelikkusest . </s> <s> Ei , karjub ta , see pole võimalik . </s> <s> Ma ei võta seda vastu . </s> <s> See pole õiglane , see e i saa nii olla . </s> <s> Midagi peab jääma , ma ei saa niisama haihtuda . </s> <s> Ja nii mõtlesidki esimesed inimesd välja surnute maailmad , kus lahkunud oma surnuelu edasi elasid . </s> <s> Kõdunev inimihu hauas ja oma kadumise etteteadmine ei saanud kuidagi kokku käia meenutusega inimliku tunnetustäiusega maailmast . </s> <s> See on vaid minu ihu , mis kõduneb või tuhana õhku haihtub , mõtlesid inimesed . </s> <s> Mina aga ei ole ju pelgalt ihu , mul on tunded ja mõistmine mind ümbritsevast maailmast . </s> <s> Mul on minu vaim , minu olemus . </s> <s> Ma elan edasi , ma pean edasi elama . </s> <s> Inimene ongi ju ainult elu , ei rohkem , ei vähem . </s> <s> Ja inimesed tahavad elada ka siis , kui midagi enam ei ole . </s> <s> Ja nii tekkisidki religioonid , kõik sarnased oma lootuses inimese eluiga pikendada , kasvõi sealpoolsusega . </s> <s> Ja siis oli inimesele vaja jumalat . </s> <s> Jumal pidi olema loovuse andja ja elu kandja . </s> <s> Inimene kandis jumala kujutuse paratamatustest nagu saaki hävitav vihmasadu või laevu uputav torm edasi inimese enda eksistentsi lahutamatute küsimuste juurde . </s> <s> Jõuate mind jälgida , Salar ? " </s> </p>
<p> <s> Veider , aga ma kuulasin teda ja sain isegi aru . </s> <s> Mitte kõigest muidugi . </s> <s> Näiteks ikkagi sellest , miks ma siin istun ja teda kuulan . </s> </p>
<p> <s> " See on muidugi huvitav , Gabis , " möönsin siiski , " kuid ikkagi , miks te seda kõike räägite . </s> <s> Te ei pea ju mulle tegelikult üldse niipalju seletama . </s> <s> Olete munk , siis olete , ärge ainult pahandust tehke . </s> <s> Aga rääkige lõpuni , ega mul kiiret ei ole . " </s> </p>
<p> <s> " Aitäh , Salar . </s> <s> Võite seda ka nii võtta , et ma tahan lihtsalt kellegagi rääkida . " </s> </p>
<p> <s> " See on iseasi , mina olen hea kuulaja . </s> <s> Laske aga edasi . " </s> </p>
<p> <s> Gabis sirutas ennast , nagu mulle tundus , mugavamasse asendisse . </s> <s> Akna taga kumas sulnis Fabuluse õhtu , sadu oli lõppenud . </s> <s> Ja mina , Õnnekose korravalvur , kuulasin ühe munga heietusi jumalast.Gabis jätkas . </s> </p>
<p> <s> " Inimene on alati tahtnud oma jumalat personifitseerida . </s> <s> Isegi siis , kui jumalana hakati ette kujutama teadvust , pidi viimane ju kellelegi kuuluma . </s> <s> Nii tekkisid ühejumalausud ... " </s> </p>
<p> <s> " Nagu Korianderil ! " rehmasin vahele . </s> </p>
<p> <s> " Jätke ükskord see õnnetu Koriander , " lõi Gabis tülpinult käega , " Koriander on võlts . " </s> </p>
<p> <s> " Olgu , ma unustan selle õnnetu Korianderi , " lubasin naerdes . </s> </p>
<p> <s> " Väga hea . </s> <s> Niisiis hakkasid inimesed jumalikke ilmutusi leidma kõiges , milles soovisid . </s> <s> Te teate , et Maa oli omal ajal geograafiliselt väga erinev , mitte nagu praegu . </s> <s> Algul ei elanud inimesed igal pool . </s> <s> Inimkond oli suhteliselt laialipaisatud . </s> <s> Mõnel pool , ülimalt headel ilmastikulise kliimaga aladel kujunesid aga kokkupuuted erinevate hõimude , rahvaste ja tsivilisatsioonide vahel . </s> <s> Vastastikku jagati teadmisi ja kultuure . </s> <s> Nii tekkisidki ka mitmete eri rahvaste uskudest sulamid . </s> <s> Vahetati jumalaid ja ettekujutusi nendest . </s> <s> Kuid tähtis polegi niivõrd eri religioonide kokkusulamine , vaid nende edasikandumine . </s> <s> Kümme usku sulasid viieks ja levisid tagasi kümne algupärase alale , aga juba muundunud kujul . </s> <s> Ja inimene otsis uuest sulamist ikka kõige meelepärasemat . " </s> </p>
<p> <s> " Igavest elu , " pärisin äkki hargnema hakanud mõttevoolu ajel . </s> </p>
<p> <s> " Just . </s> <s> Ilmselt nii see oli . " </s> </p>
<p> <s> " Ilmselt ? </s> <s> Kas te siis täpselt ei teagi ? " </s> </p>
<p> <s> " Me räägime inimkonna koidikust , Salar . </s> <s> Me räägime päris algusest , ajast , mil inimkond oli aheldatud oma sünniplaneedile . </s> <s> Keegi ei teagi enam täpselt , millal see oli , kui esimesi uske hakati kirja panema . </s> <s> Kirjaoskusega tekkis teatud püsivus , tekkisid kirjutajad ja tekkis usuteadus . </s> <s> Kuid see pole peamine . " </s> </p>
<p> <s> " Ja mis on peamine ? " </s> </p>
<p> <s> " Aeg , " ohkas Gabis . </s> <s> " Aeg on kõiksuse mõõt , nii rumalalt kui see ka ei kõla . </s> <s> Mäletate , et ütlesin ennist , et inimkond kandis religiooni ajatute asjade kilda . </s> <s> Maal tekkisid mitmed usud , nad levisid erinevalt , inimesed uskusid neid erinevalt . </s> <s> Nagu ükski usk ei hõlmanud kõiki rahvaid , ei hõlmanud religioossus kõiki inimesi . </s> <s> Enamus ei vaevunud sedastama oma seost usuga , võibolla just tänu nendele inimestele algaski Kolonisatsioon , kes teab ? " </s> </p>
<p> <s> " Ja seda ütlete teie , munk ? " </s> </p>
<p> <s> " Kuulake edasi . </s> <s> Kas teate , kui palju oli Maal jumalaid , kui kosmoseajastu algas ? </s> <s> Ühtedes ja samades rakettides lendasid tähtede poole eri jumalaid uskuvad inimesed . </s> <s> Võimalik aga ka , et üldse mitte uskuvad inimesed . " </s> </p>
<p> <s> " Miks siis ? </s> <s> Ise te rääkisite , et religioon on inimesele nii igiomane ? " pärisin . </s> </p>
<p> <s> " Kas teile on ? " küsis Gabis vaikselt vastu . </s> </p>
<p> <s> " Üldiselt mitte . " </s> </p>
<p> <s> " Me ei tea , millistes oludes ja milliste juhtumuste ajel sündisid peamised usundid Maal . </s> <s> Ilmselt pidid aset leidma sündmused , mis tolleaegseile inimesile pidid vähemalt näiliselt veenvalt suutma ületada elu ja surma piiri . </s> <s> Me ei tea , kas need olid tõelised jumaliku või mingi määratlemata teadvuse ilmingud . </s> <s> Või olid nad osavalt instseneeritud johtuvalt mõne huvigrupi soovidest . </s> <s> Pigem viimast . </s> <s> Kuid on selge , et aset leidsid niiöelda imed . </s> <s> Ainult tavaelus kogematu võib inimesile anda tugeva religioosse impulsi . </s> <s> Kõik need sündmused pandi kirja ja kandusid edasi . </s> <s> Kahjuks mitte meieni . </s> <s> Kuid oluline on see , et me ei tea seda kõike täpselt , ja selles asi ongi . </s> </p>
<p> <s> Religioonind vananevad , Salar . </s> <s> Teaduse ja tehnika areng on selle juures vaid üks kõrvalaspekt . </s> <s> Olulisem on aeg ise . </s> <s> Usundid sünnivad , kasvavavd , elavad üle oma lapsemeelse siiruse ja otsekohesuse , jõuavad küpsesse loome- ja teotsemisikka , hakkavad keskiga ületades kalduma sofismi ja keerutamisse , vanaks jäädes aga meenutama kuldseid noorusaegu , üritavad ühendada oma elukogemust mööda tormava uue ajaga , kuni lõpuks põevad valuliselt vanadusnõtrust . </s> <s> Ja surevad välja . </s> </p>
<p> <s> Usundite tekkepõhjused ja algsed impulsid hakkavad inimestel meelest ära minema ja ununema . </s> <s> Ja nii kaotavad usud aja jooksul oma olulisi kvalitatiivseid omadusi , ehk neidki , mis kunagi olid nende tõukejõuks ja põhituumaks . </s> <s> Samamoodi omandavad usud juurde uuendusi ja lisandusi , ka selliseid , mis neid sootuks muudavad . </s> <s> Näiteks lahjemaks . </s> <s> Kui kunagi leidsidki Maal aset sündmused , milles ilmutas ennast kõrgeim teadvus , siis on nad juba ammu meelest läinud . " </s> </p>
<p> <s> Gabis vaatas mulle küsivalt otsa . </s> <s> Ilmselt ootas ta , et midagi ütlen . </s> <s> Oma üllatuseks avastasin , et ei pidanudki oluliselt pingutama . </s> <s> Küsimus oli mul olemas . </s> </p>
<p> <s> " Kuid ometi on praegu palju uske , mõned hõlmavad minu teada isegi terveid galaktikaid , kas nad on siis pärit hilisemast ajast ? " </s> </p>
<p> <s> " Nojah , " kohendas Gabis end toolis , " ilmselt polnud Maal kujunenud religioonid just need asjad , mida inimesed esimeses järjekorras kosmosesse kaasa võtsid . </s> <s> Nagu kindlasti võisid seda olla perekonnapildid või hambaharjad . " </s> </p>
<p> <s> " Hambahari ? </s> <s> Mis see on ? " ei saanud ma Gabisest aru . </s> </p>
<p> <s> Viimane põksus naerda . </s> <s> " Pole oluline , ma sain ühes kloostris üpris hügieenilise kasvatuse . </s> <s> Nad olid seal ühed veidrikud kõik . </s> <s> Aga olgu . </s> <s> Vaadake asjale niimoodi , et midagi uskudest imbus kahtlemata ka kosmoselaevadesse , kuid need olid vaid hääbumisele määratud järelvõnked . </s> <s> Nagu ütlesin , olid tõeliselt tähendusrikkad religioossed sündmused Kolonisatsiooni alguseks ajas väga kaugele maha jäänud . </s> <s> Kui edaspidi hakkasid kujunema esimesed kolooniad , see tähendab inimesed hakkasid uutes maailmates kohanema , mõtlesid nad välja uued usud . </s> <s> Või anti need neile . </s> <s> Igal juhul jõudsid needki kasvada ja osad ka surra . " </s> </p>
<p> <s> " Kuidas ? " </s> </p>
<p> <s> " Oodake pisut . </s> <s> Kõigest järjekorras . " </s> <s> Oli näha , et Gabisele meeldis pikki jutte pidada . </s> <s> Isegi minu piiratud teadmiste juures mungaelust kangastusid mulle äkki lõputuna tunduvad usualased keskustelud kloostreis . </s> <s> Gabis jätkas . </s> </p>
<p> <s> " Kuid kujutagem nüüd hetkeks , et on olemas Kõrgem Teadvus , millelt algreligioonid Maal olid innustust saanud . </s> <s> Universumi ülim liikumapanev jõud , millelt saadud sõnumeid esimesed usundid inimkonna hällis olid vastavalt oma arusaamade järgi kohandanud või mugandanud . </s> <s> Tõlkinud omale arusaadavasse keelde , lisanud ehk lihtsaid inimlikke käitumisreegleid ja kõige oleva tekkepõhjendusi . </s> <s> Mis te arvate , Salar , kui selline jõud on olemas , ükskõik millisel kujul , öelge , kuidas ta pidanuks toimima uuel ajastul ? </s> <s> Inimesed lahkusid Maalt , pühapaigad jäid kaugele maha , sõnumid olid ununenud . </s> <s> Side oli katkenud . " </s> </p>
<p> <s> " Teil on keerukad küsimused , Gabis , " ei osanud ma midagi pakkuda . </s> <s> " Kui inimesed need oma uskumused hülgasid , ju nad polnud siis enam olulised . </s> <s> Mis sel jõul siis ikka üle jäi . " </s> </p>
<p> <s> " Väga hea , Salar . </s> <s> Polnud olulised , õige tähelepanek . </s> <s> Mõistlik on arvata , et omaaegsed religioonid kaotasid oma tähenduse , said vanaks , surid välja . </s> <s> Kuid ikkagi . </s> <s> Mida pidanuks see jõud tegema ? " </s> </p>
<p> <s> " Kuulge ma tõesti ei tea . </s> <s> Ma ei saa ennast asetada selle asjanduse olukorda . " </s> </p>
<p> <s> " Te ei peagi , sest te ei saa . </s> <s> Ma isegi ei tea , kas ta on üldse olemas . </s> <s> Ma üritan vaid luua mingit selgust oma mõtetes . </s> <s> Ma oletan ja arvan . </s> <s> Lööge kaasa , Salar , laske nagu öeldakse , oma vaim vabaks kõikvõimaliku maailma ! " </s> </p>
<p> <s> " Noh , kui see Jõud , nagu te räägite , oli näinud , et tema üritus luhtus , siis võis ta ju uuesti proovida ? </s> <s> Kui seda vaja oli . " </s> </p>
<p> <s> Gabis vaatas oma sügavate silmadega mulle otsa ja miski ütles mulle , et olin öelnud midagi olulist . </s> <s> Vaatasin küsivalt talle otsa , ootasin reageeringut . </s> <s> Seda ei järgnenud pikka aega . </s> <s> Ma vist haigutasin . </s> <s> Lõpuks Gabis naeratas vaevumärgatavalt ja ütles väga vaikselt : </s> </p>
<p> <s> " Ma olin seal , Salar . " </s> </p>
<p> <s> Ma ei saanud algul aru . </s> </p>
<p> <s> " Kus te olite ? " </s> </p>
<p> <s> " Mina ja paljud teised , " jätkas Gabis , " Toraani süsteemis , Hundi planeedil . </s> <s> Meid oli palju . </s> <s> Tuhandeid . </s> <s> Keegi ei teadnud , miks ta oli sinna lennanud . </s> <s> Me lihtsalt olime seal ja me kõik teadsime , et pidime seal olema . </s> <s> Seda on raske kirjeldada . " </s> </p>
<p> <s> " Toraani süsteem ? " katsusin meenutada . </s> <s> " Ei tule ette . </s> <s> Kusagil kaugel ilmselt ? " </s> </p>
<p> <s> " Väga kaugel siit . </s> <s> Väga . </s> <s> Aga see pole oluline . " </s> </p>
<p> <s> Nojah , Fabulusest on tegelikult kõik väga kaugel . </s> <s> Fabulus on ju täielik kolgas . </s> <s> Suur kaevandus . </s> <s> Ega ilmaasjad siia ei jõua . </s> </p>
<p> <s> " Mis seal Hundil siis juhtus ? " küsisin mõttessevajunud mungalt . </s> </p>
<p> <s> " Seesama , mida te just mainisite . </s> <s> Ta proovis uuesti . " </s> </p>
<p> <s> " See kõikvõimas jõud või ? " </s> </p>
<p> <s> " Ilmselt küll . </s> <s> Teisiti ma seda seletada ei oska . " </s> </p>
<p> <s> " Mis siis juhtus ? </s> <s> Kas midagi vigade paranduse taolist ? " </s> </p>
<p> <s> " Ei , mitte päris . </s> <s> Vaadake , nüüd tulebki see kõige keerulisem . </s> <s> Ma ei teagi , kas suudan seda kõike teile selgitada . </s> <s> Selles ongi osalt minu siiasaabumise põhjus , millise uurimisest te ju alustasite . </s> <s> Ma lendasin Hundile , mind oli kutsutud , nagu ka teisi . </s> <s> Kas Fabulusel linde on , Salar ? " </s> </p>
<p> <s> " Lendnokad ja tuttpiilud peamiselt . </s> <s> Elavad Suure Vee ääres kaljudel . </s> <s> Neid on sisemaal harva näha . </s> <s> Mis siis ? " </s> </p>
<p> <s> " Mõnelpool kogunevad linnud parvedesse ja lendavad igal aastal koos kaugele maale . </s> <s> Selliseid parvesid on tuhandeid . </s> <s> Ma olen nende kogunemist näinud . </s> <s> Nad muudkui tulevad ja tulevad , kõik parved eri paigust . </s> <s> Nad ei tea miks , aga nad tulevad . </s> <s> Mul oli Hundil just selline tunne . </s> <s> Tuhanded minusugused olid ilmaruumi eri paigust teadmata põhjusel kokku lennanud . </s> <s> Me pidime olema tunnistajaks millelegi , mis polnud meile oma olemust varem avanud . </s> <s> Me olime Hundil pikka aega , olime ootel , panime end valmis , avanesime . " </s> </p>
<p> <s> " Ja siis ? " </s> </p>
<p> <s> " Ja siis me surime ära . </s> <s> Kõik viimseni . " </s> </p>
<p> <s> " Tohoh ! " midagi muud ei tulnud mul pähe kosta . </s> </p>
<p> <s> " Me olime surnud . </s> <s> Aga seda on võimatu seletada . </s> <s> Seda ei peagi seletama , just nii oli kõik mõeldud , et ei pea seletama . </s> <s> Teadvust ei olnud , teadvuse asemel oli teadmine oma surmast . </s> <s> Ja kõiksusest . </s> <s> Mateeria ei tähendanud enam midagi , polnud õnne ega õnnetust . </s> <s> Surma ei saanud tunnetada , seda sai ainult teada . </s> <s> Oma oleku kohta ei saanud küsida , kus , millal , kuidas . </s> <s> Dimensioon , mõõtmed , aeg , mateeria olid mujal . </s> <s> Ja siis äkki on kõik jälle tagasi , mateeria on taas olemas . </s> <s> Me olime jälle elus ja kõik oli nagu enne ja samas nii teistmoodi kui enne . </s> <s> Nüüd olid meil teadmine , sõnum ja ülesanne . " </s> </p>
<p> <s> Olin proovinud seni Gabise mõtteleõnga jälgida ja see oli ka ümmarguselt võimalik . </s> <s> Surnud olemist aga ei kavatsenudki ma aru saama hakata . </s> <s> Ei saa olla surnud ja siis jälle elus . </s> <s> Inimest ei saa niimoodi vähekeseks ajaks välja suretada ja siis jälle ellu äratada . </s> <s> Egas inimene pole mingi lüliti , et lülitad sisse ja väl ... </s> <s> Stopp ! </s> <s> Stopp ... </s> </p>
<p> <s> Midagi hakkas ühendama . </s> <s> See veider asjandus seal Gabise " taskus " . </s> <s> Sisselülitamine . </s> <s> Kujutasin elavalt ette pilti , kuidas Gabis kõrtsinurgas konutades end oma generaatoriga sisse lülitab . </s> <s> Kuulujutud ja legendid , mis kuskilt ilmaruumist kaevurite kõrvu jõudnud . </s> <s> Inimrobotid . </s> </p>
<p> <s> Ent ei mingeid ennatlikke järeldusi . </s> </p>
<p> <s> " Seda suremise asja on raske uskuda , Gabis . </s> <s> Või mis ? </s> <s> Te olete ju ikkagi üsna elus ? " </s> </p>
<p> <s> " Jah , ma olen elus . </s> <s> Muidu poleks suremisel mõtet olnud . </s> <s> Aga te ei usu mind , ega ju , Salar ? " </s> </p>
<p> <s> " Kuidas saaks uskuda surnud olemisse ? </s> <s> Inimene ei saa olla niisama lihtsalt surnud ! " </s> </p>
<p> <s> " Kuidas saaks uskuda surnud olemisse ? " kordas Gabis minu järel . </s> <s> " Ega ei saagi ju . </s> <s> Siin iva ongi . </s> <s> Suremise ja elluärkamise uskumine oli mitme Maa algreligiooni tuum . </s> <s> Aga religioon on usk . </s> <s> Uude ellu , ükskõik siis millises vormis see kogetav saab olema , peab uskuma . </s> <s> See usk ongi usk , Salar . </s> <s> Usku ei saa teada . </s> <s> Sa usud , kui sa ei tea , ja sa ei usu enam , kui sa juba tead . " </s> </p>
<p> <s> Me olime kaua jutelnud , vist liiga kaua . </s> <s> Ja Gabise luulud hakkasid mind kergelt tüütama.Tuli otsad kokku tõmmata . </s> </p>
<p> <s> " Mis ese see teil on ? " küsisin ja näitasin laua poole , kuhu olin ennist pillanud Gabise veidra seadeldise . </s> </p>
<p> <s> " See ? </s> <s> See on tõend . </s> <s> See tapab . </s> <s> Ja äratab ellu . </s> <s> Õigupoolest pole mul seda enam vaja . " </s> </p>
<p> <s> " Kas te olete sellega kedagi tapnud ? " </s> </p>
<p> <s> " See ei ole nii lihtne , Salar . </s> <s> Ma saaksin sellega ennast ja teisi surma saata . </s> <s> See annab teadmise surmast ja äratab su taas elule . </s> <s> See ese on Hundilt . " </s> </p>
<p> <s> Gabise hääl hakkas muutuma . </s> <s> See kaldus kähedamaks , nagu oleks tal suu kuivama hakanud . </s> <s> Mees tõusis oma toolilt ja läks laua juurde . </s> <s> Ta sirutas käe oma " suveniiri " järele ja ese liigahtas ning hüppas ta pihku . </s> <s> Osav trikk . </s> <s> Gabis põrnitses oma saaki ja surus siis selle tugevalt rusikasse . </s> </p>
<p> <s> " See on tõend , Salar , " jätkas ta . </s> <s> " Tõend ja vabadus . </s> <s> See oli meil kõigil olemas , kui Hundilt lahkusime oma ülesandele . </s> <s> Me olime pärast surma muutunud . " </s> </p>
<p> <s> Milline võiks olla roboti ettekujutus surmast , mõtlesin ? </s> <s> Mida tunneb robot , kui ta välja lülitatakse , kuidas ta võiks vastu võtta elluärkamise ? </s> <s> Loogiline mõtteviis vastaks , et olenevalt programmist . </s> <s> Aga inimrobot on midagi muud kui tavarobot . </s> <s> Ta on inimrobot . </s> <s> Ma kaldusin arvama , et inimrobotile on peale inimihu antud ka inimlikkust . </s> <s> Ja kui ma olin Gabisest õieti aru saanud , siis kalduvus religioossusele pidi olema väga inimlik . </s> <s> Ilmselt pidi inimrobot valdama mingit ettekujutust surmast ja kui see nii oli , siis miks ei võinud mõni inimrobot oma kübermaailmas väljalülitamist surmaks pidada . </s> <s> Nagu linnud lendasid nad Hundile kokku . </s> <s> Kui kuradima poeetiline ! </s> <s> Aga kas näiteks remondidepoosse kokkukutsumine ja robotiprogrammi täienduste sisseviimine ei või siis anda robotile , tema igiinimlikele kübergeenidele põhjust religiooniks ? </s> </p>
<p> <s> " See jõud , mida me tinglikult võiksime nimetada kõiksuse teadvuseks , proovis seal Hundil uuesti . " </s> <s> Gabis seisis püsti ja pigistas eset kramplikult käes . </s> <s> " Inimene oli lahkunud maalt , heitnud endalt religioonide kütked , lennanud lõpmatusse . </s> <s> Inimese jaoks oli elu ja surma müsteerium leidnud lahenduse ruumis . </s> <s> Inimene oli ilmaruumi avarustega ületanud oma eksistensti traagika . </s> <s> Maa religioonid olid ühe planeedi religioonid , nad saidki ainult võrsuda ja idaneda piiratud ruumis . </s> <s> Võibolla oli ilmaruumi avaruste jõudmisel inimese haardeulatusse ületatud kõiksuse teadvuse talutavuse piir . </s> <s> Ma ei tea seda ja ma ei tea miks just mina ja need teised olid Hundile välja valitud . </s> <s> Meid kutsuti kokku ja meile anti teadmine , et elu ja surm on kellegi kätes , kes on kõrgem kui inimene . </s> <s> Ei , Salar , ei , meid ei muudetud surematuteks . </s> <s> Inimene oli ja jääb surelikuks , aga meile anti kogemus , et kui maises elus on võimalik niiviisi ületada elu ja surma piiri , siis peaks see ka kuskil mujal võimalik olema . </s> <s> Meile anti teada . </s> <s> Ja see oli viga . " </s> </p>
<p> <s> " Viga ? " </s> </p>
<p> <s> " See ese , " Gabis lajatas oma seadeldise rusikast lauale tagasi , " see ese , " jätkas ta , " on tõend surelikkusest ja surematusest . </s> <s> Meile anti Hundil uus religioon ja meie , väljavalitud , pidime selle ilmaruumi laiali kandma . </s> <s> Jaa , me uskusime siis ja tugevalt . </s> <s> Meie usk oli vankumatu . </s> <s> Aga see oli ammu , Salar , väga ammu . </s> <s> Ma olin siis noor . </s> <s> Me saime teadmise , võimalik et igaüks erineva . </s> <s> Me moodustasime kloostri , saime munkadeks ja proovisime leida selgust oma teadmistes ja kogemustes . </s> <s> Me töötasime välja metoodika ja dogmaatika . </s> <s> Me alustasime usu , me olime jüngrid , valgustatud ja kõikvõimsad , sest meil oli t õ e n d . </s> <s> See siin , " Gabis näitas jälle ome veidrale esemele . </s> <s> " See oli meie pööramisvahend ja usutunnistus , sel pole nime , talle pole nime tarvis . </s> <s> Me lendasime laiali üle ilmaruumi , igalühel oma maailmad ja inimesed , kelleni sõnum viia . </s> <s> Selle eseme abil . </s> <s> Enam polnud vaja sõna , usk pidi põhinema teadmisel ... " </s> </p>
<p> <s> " Pidaege hoogu , Gabis ! " katkestasin munga sõnadevoolu . </s> <s> " Te räägite , et te saite uue usu ja hakkasite seda laiali kandma . </s> <s> Kuid miks see pole siis levinud ? </s> <s> Kus see on ? </s> <s> Vähemalt meie siin Õnnekosel pole sellest midagi kuulnud . " </s> </p>
<p> <s> " Ma ju räägin teile , kuulake . </s> <s> Saage aru . </s> <s> Meile anti tõend usust , inimene sai usku teada . </s> <s> Aga religioon ei t ö ö t a niiviisi . </s> <s> Me äpardusime , sest sellist usku pole inimestele vaja . </s> <s> Meie pühendumust ja entusiasmi võeti igal pool vastu ükskõiksusega . </s> <s> Me pakkusime inimestele võimalust teada oma surelikkuse ületamisest , aga see ei jõudnud , ei saanudki pärale jõuda . </s> <s> Paljudel planeetidel olid oma usud , kuid need ei olnud inspireeritud tegelikult Kõiksusest . </s> <s> Inimene vajas , kui üldse vajas , vaid segast sofismi jumala headusest . </s> <s> Enamasti ei vajanud . </s> <s> Teistel , kohalikel religioonidel oli inimestele rohkem pakkuda . </s> <s> Me olime vaid üks sekt teiste seas . </s> <s> Aegupidi sain ma aru , Salar , et ma ise ka ei usu , vaid tean . </s> <s> Aga inimene pole kunagi nõus võtma teadmist usu pähe . </s> <s> Selleks on ta liiga uhke . </s> <s> Meie mungad taandusid kaugetele planeetidele kloostritesse , ootama uut sõnumit , edasi arendama vahendeid . </s> <s> Vähemalt nii nad ise arvasid . </s> <s> Mina aga hülgasin oma usu , sest sellest oli saanud pelk teadmine , mida polnud kellelegi tarvis . </s> <s> Hundil oli meile mõjunud käsk . </s> <s> See aga tegelikult oli katse , Salar , nagu te õieti mainisite , proovis too jõud lihtsalt uuesti . </s> <s> Aga ta ei suutnud enam aheldada inimest . " </s> </p>
<p> <s> Gabis oli ennast tühjaks rääkinud . </s> <s> Ja ma ei teadnudki enam , mida arvata . </s> <s> Gabise skeemid olid minu jaoks liiga keerukad . </s> <s> Mind ei huvitanud religioonid . </s> <s> Enam . </s> </p>
<p> <s> " Kas teie endised semud nendes kloostrites kasutasid roboteid ? </s> <s> Kas nad ostsid inimroboteid munkadesks ? " </s> </p>
<p> <s> Gabis raputas nukralt pead . </s> <s> " Ei , mitte meie . </s> <s> Teised küll . </s> <s> Inimrobotid on surematud , nad ainult kuluvad ja neid tuleb aegajalt uuesti kohendada . </s> <s> Nad on lõppeks ju ainult robotid . </s> <s> Mis tolku oleks neile surematusest rääkida , veel enam sellest kogemust anda ? </s> <s> Roboteid kasutavad enamus sekte , kelle usuline visadus on võrdeline nende taotluste küündimatusega . " </s> </p>
<p> <s> " Mis te siis õieti olete , Gabis ? </s> <s> Miks te Õnnekosele tulite ? " </s> </p>
<p> <s> " Te olete seda juba minult küsinud , Salar . </s> <s> Mäletate , seal transpordijaamas , kui ma saabusin ? </s> <s> Te küsisite , kas ma tulin Õnnekosele tööd otsima . </s> <s> Ma vastasin , et küllap vist . </s> <s> Teate , Salar , minu mungaelu on andnud mulle ühe veidra omaduse . </s> <s> Ma ei valeta kunagi . " </s> </p></div1>
    </body>
  </text>
</TEI>
</teiCorpus>
</teiCorpus>
