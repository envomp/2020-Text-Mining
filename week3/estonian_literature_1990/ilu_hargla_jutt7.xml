<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Fusion </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Fusion </head>
<p> <bibl> <author> <s> Indrek Hargla </s> </author> </bibl> </p>
<p> <s> Moderne latin fusion polnud just päris see , mida mõelnud olin . </s> <s> Mitte et ma ainult Benny Goodmani ja Igavest Kuupaiste Serenaadi oleks tahtnud puhuda . </s> <s> Või lootusetult igavaks kulunud diksiländi , ei . </s> <s> Ma lihtsalt polnud nootidest nii kaugel olevat jämmi kunagi mänginud . </s> <s> Loomulikult ei panda jazzis kunagi kõike viimase noodini kirja , improvisatsioon võib tihti loole täiesti uue ilme anda ; juba Suur Oscar ütles , et noodivihik on elusa jazzi surm . </s> <s> Ent vabalt mängida võib vanades lugudes ka , lendlemiseks leiab alati teema . </s> <s> Aga ega nad öelnud , millist saksimeest nad täpselt taga otsivad . </s> <s> " Drop Inni " ukse peale oli keegi kuulutuse kleepinud , et jazzband otsib tenoripuhujat , kuulamised seal-ja-seal ja nii ma läksingi . </s> <s> Oli mingi vana laohoone Amageril , kahekordne tellistest lobudik , lõhnas vanaraua ja surnud õli järele . </s> <s> Trepp viis teisele korrale , ukse peal lihtsale A4-le trükitud silt , et " The Ipanema Groovers " ja kõrval kellanupp . </s> <s> Järjekorda ei olnud . </s> <s> Võibolla olin ma esimene . </s> <s> Lasin kella ja mingi närustes teksades vend lasi mind sisse . </s> <s> Mõtlesin , et see on transamees aga pärast tuli välja , et loominguline juht hoopis . </s> <s> Kaks kasti " Tuborgit " vedeles nurgas , pillid hiljuti lahti pakitud , keegi sättis võimu üles . </s> <s> Olid trummid , bass , klahvid — küllaltki tõsised , " Rolandiga " — ja flööt . </s> <s> See oli üllatus . </s> <s> Nad ei öelnud , mida nad täpselt mängivad või keda otsivad . </s> <s> Palusid lihtsalt mängida . </s> <s> Lasin siis oma firmaasja , " I Got Plenty of Nothing . " </s> <s> Pole küll päris zhanrilugu aga mulle need pikad , lõpmatult kulgevad meloodiad istuvad . </s> <s> Ja Gershwin on ju päris keeruline ka . </s> <s> Tundus , et meeldis . </s> <s> Siis kästi suvalist bossanoovat lasta ja lõpuks sinna juurde prantsuse tänavaakordionit pookida . </s> <s> Aga nii , et oleks jazz ja uudne . </s> <s> Mõtlesin esiteks , et vennad on lolliks läinud aga hakkasin peale . </s> <s> Noh , bossanoovaga sain hakkama . </s> <s> " Ipanemat " igaks juhuks ei võtnud , sest muidu mõtlevad , et olen ette valmistanud . </s> <s> Mõtisklesin hoopis ühe ammukuuldud Sergio Mendesi teema üle . </s> <s> Saksil jääb üldiselt bossanoovas ilma rütmigrupita hinge väheks , aga eks nad teadsid seda isegi . </s> <s> Kui aeg oli le france'iga jätkata , hakkasin eputama ja lasin " Tea for two'd " , ainult ropult sünkoope vahele . </s> <s> Aga klahvimees — toosama teksades kolge — kargas kohe kampa ja asjast sai asja . </s> <s> Lõpetuseks anti üks õlu ja paluti nädala pärast " Drop Innis " olla . </s> <s> Saks tuli kaasa võtta , eks pärast lähe prooviks , arvasin . </s> </p>
<p> <s> Siis ma veel ei teadnud , et neil solist ka on . </s> </p>
<p> <s> Eks ole , on ju kummaline orkester — klahvid , flööt , saks , rütm ja sinna juurde solist ? </s> <s> Aga need fusioni-vennad ongi sellised . </s> <s> Kõige tähtsam on originaalsus ja see , et keegi varem poleks teinud . </s> <s> Saks ju üldiselt soolopill ja korralikus bändis asi , mis tooni annab . </s> <s> Mitte et ma oleksin selline dinosauruse tõugu kriitik , kes arvab , et kui paned klahvid , kitarri ja rocki rütmigrupi bigbändi lugusid mängima , et siis ongi fusion . </s> </p>
<p> <s> Saime " Innis " nädala pärast kokku . </s> <s> " The Ipanema Groovers " tundis ennast mugavalt , õllega ei koonerdanud . </s> <s> Mind viibati lauda ja toodi õlu ka kohe ette . </s> <s> Lars oli klahvimees , too teksades lõngus — loominguline juht . </s> <s> Kohe tehti selgeks ka , et trummid on tema poiss . </s> <s> Polnudki esiti märganud aga nüüd paistis ikka väga välja küll . </s> <s> Thomas oli " trummipoja " nimi , selline ilane ja hillitsetud emane , värvitud silmadega . </s> <s> Bassimees Søren , süsimustade juustega , habetunud ja kuidagi kõige tarmukam . </s> <s> Kandis tumedaid prille ja naeratas muhedalt peaaegu kõige peale , mida keegi rääkis . </s> <s> Flööti mängis Jens . </s> <s> Muusikakoolist , kiitsakas ja prillidega , pidi olema väga andekas , öeldi . </s> <s> Mulle jäi küll mulje , et kõige rohkem õlle peale , sest ta jõi seda nagu vett . </s> </p>
<p> <s> Nad ootasid solisti . </s> <s> Ent mulle öeldi kohe ära , et olen põhimõtteliselt vastu võetud . </s> <s> Lars lükkas õlalt Thomase käe , see vist lipsas laua alla ta põlvele ja ütles : " Hästi mängid , vend . </s> <s> Kui sobib , oled sees . </s> <s> Selle kuu peale on on kolm kõrtsilepingut , näkku tuleb 7500 krooni . </s> <s> Siis on vaikus , teeme uusi lugusid . </s> <s> Talvel Hamburgi tuur kaks nädalat , seal üks väike festival ja paar plaadivenda pidid kuulama . </s> <s> Kui hästi läheb , saame teise CD kah uuesti tööle . </s> <s> Et hapuks ei läheks , tuleb palju ringi sõita . </s> <s> Kui veab , siis Thomas korraldab paar teleasja , tal on seal käsi sees . </s> <s> Suveks on kõik lahtine . </s> <s> Nii et hoia kõrvad valla , iga tööots on teretulnud . " </s> <s> Mõtlesin , et vaevalt see Thomase käsi , mis teles sees , aga küsisin : " Ma ei teagi , mida te õieti mängite ? " </s> </p>
<p> <s> Noh , ja siis nad rääkisidki oma fusionist , et kuidas sellega ikka praegu lõikab ja mis kõik liinid on seni jazzis kokku sulatamata , millist puhangut nendest leida võib ja nii edasi . </s> <s> Pikalt ja innustatult rääkisid , mul hakkas endal ka suu vett jooksma , et kuidas " There's A Boat , That's Leaving Soon For New York " Argentina pampastiilis ja hot-bassi soologa pikitult kõlada võiks . </s> <s> Lars seletas , et kõige rumalamad on need , kes igasugust jazz-rocki kohe fusioniks peavad ja oma kolusse sisse ei taha tampida , et jazz on vaid tunnetusvahend , lahtimõtestamise viis , sulatusahi , kus kõik maailma hääled kokku võivad saada . </s> <s> " Puhud elu sisse sellele , mida kõik surnuks pidasid . </s> <s> Kaks asja , mis üldse kokku ei sobi , vaat otsi need muusikast üles ja anna neile hing . </s> <s> Rockis sa seda ei tee , mees ! " </s> </p>
<p> <s> Kõrtsi tuli rahvast juurde , " Weather Report " keerati veelgi valjemaks . </s> <s> Mõnus hakkas ja janu suurenes . </s> <s> Siis laekus solist . </s> <s> Nimeks öeldi Lone . </s> <s> Lühikeste pruuniks värvitud juustega , pikkades mustades pükstes ja jakis . </s> <s> Valge liibuv särk selle alla , ilusad väiksed rinnad . </s> <s> Rinnahoidjat muidugi ei olnud , kus sa sellega . </s> </p>
<p> <s> Ta ei olnud ilus , tegelikult . </s> <s> Lihtsalt selline tüdruk , kelle lähedal olemisest kõvaks läheb . </s> <s> Sellest sain kohe aru , kui ta mu kõrvale istus . </s> <s> Tema vist ka . </s> <s> Sest ta tõmbus must varsti eemale ega vaadanud üldse otsa . </s> <s> Meid tehti muidugi tuttavaks , Lonele toodi mineraalvett ja siis saingi esimest korda teda , et täna tuleb mängida . </s> <s> Miskit türgi või pakistani päritolu tütarlaps , kes järjekordsed klaasid tõi , küsis naeratades , et kas pillimehed noodi ikka ära tunnevad . </s> <s> Kõik naersid ja kinnitasid , et noodid on eilne päev . </s> <s> Lone pööras minu poole , patsutas õlale ja naeratas . </s> <s> Esimest korda . </s> <s> " Sul on ainult kolm soolot . </s> <s> Teed ära ? " </s> </p>
<p> <s> Lubasin , et teen . </s> <s> Ja tegin ka . </s> <s> Ainult , et kui lavale läksime , olin Lonesse nii lootusetult armunud , et ei mäletagi , mida täpselt mängisin . </s> <s> Nad vist alustasid mingi bossanoovaga , mida klahvid hakkasid peale esimest ringi hekseldama ja mingit kahtlast new-age'i sisse tooma . </s> <s> Flööt andis takka . </s> <s> Oma esimese soolo venitasin ikkagi bossanovaga välja , vaevalt keegi arvas , et liiga stiilist kõrvale . </s> <s> Edasi tegid nad midagi küllaltki harilikku Philadelphia-stiilis ja mina mängisin kenasti kaasa . </s> <s> Päris fiilingut ei olnud , rahvale aga meeldis . </s> <s> Vaheaeg ja õlled . </s> <s> Lone aga imes lauas ikka vett , tema polnud veel algust teinud . </s> <s> Mahutasin ennast tema kõrvale . </s> </p>
<p> <s> " Oleks võinud öelda , et tuleb peale minna . " </s> </p>
<p> <s> " Meil on kombeks , et ei ütle . </s> <s> Ära pahanda , sa ju sobid . " </s> <s> Veelkord vaatas ta mulle otsa ja keegi oleks nagu tulise ora läbi näo ajanud . </s> <s> Ma olen kohtunud kahe sellise naisega . </s> <s> Üks oli Lufthansa stjuuardess , kes mulle veini sülle valas ja siis kummargil , lahtise särgikaelusega mind kuivatas ja teine Aalborgi muusikakooli klvaveriõpetaja , minust ainult seitse aastat vanem . </s> <s> Käisin kuu aega sadamas laadimas , siis julgesin eratunde paluda . </s> <s> Peale esimest korda ta raha enam ei võtnud . </s> <s> Loomulikult saad selle kõige ka endast saksiga välja puhuda ; öeldakse , et kõige paremad tükid tulevadki just siis , kui kedagi endast välja ajad . </s> <s> Aga see moment , kui ta ütles , et sobin , olin kindel , et seda endast küll välja ei puhu . </s> <s> Võimalus ju tekkis ka kohe . </s> <s> Kobisime uuesti lavale , mehed irvitasid , et eks näis , mida sa nüüd teed . </s> <s> Lohutasin ennast sellega , et minu ämber oleks eelkõige nende jama . </s> <s> Ega siis Peder Poulseni nime kavalehel " The Ipanema Grooversi " seas veel polnud . </s> <s> Ühesõnaga , oleks ma teadnud , et tegu on selliste jõhkarditega , võinuks nad oma fusioniga kukele sõita . </s> <s> Lone tuli kohe mikrofoni juurde , võttis selle pihkude vahele , ütles , et lugu pühendatud Jesperi mälestusele ja jäi ootama . </s> <s> Rahvas hõiskas . </s> <s> Nagu keegi oleks kõrva sosistanud , et nüüd pidi midagi suurt tulema . </s> </p>
<p> <s> Ja siis pani Lars klahvide taga sellisse passaadi , et publik kohe vait jäi . </s> <s> Kõlas rõvedalt küll , sest idee järgi oli see vasekvinteti algus aga tema lükkas ju hammond-oreliga . </s> <s> Jens inises flöödiga kaasa , Thomas tormas esimeste taktidega kohe kaasa ja oleks ma teadnud , mis lugu tuleb , saanuks saksiga asja kolm korda võimsamaks teha . </s> <s> Ära tundsin alles siis , kui Søren bassiga seda kuulsat tada-tada-tadat hakkas panema . </s> <s> Et siis Pastoriuse " Come On , Come Over " . </s> <s> Üsna masohhistlik on seda ilma vaseta teha , aga fusion , noh . </s> <s> Siis võib . </s> <s> Ega mul Lone silmapilgutust vaja läinudki , et koos vokaaliga sisse tulla . </s> <s> Lugu ma ju teadsin . </s> <s> Esimene refrään oli meie etteaste , Søren väga ei pingutanud , kuigi see lugu rohkem bassile võimu annab . </s> <s> Lone oli võimas ! </s> <s> Originaalis on ju mehe laul , aga minu saks ja tema sopran läksid nii hästi kokku , et ise ka imestasin . </s> <s> Selles jazzi võlu ongi , et kui külgetõmme olemas , siis muusika elab . </s> <s> Kahele meeshäälele tehtud asja andis Lone üksi nii usutavalt ära , et isegi minul sipelgad mööda selga jooksid . </s> <s> Teist refrääni nad aga ei lõpetanudki , klahvisoolo asemel jäi nagu auk . </s> <s> Ju siis minu soolokoht . </s> </p>
<p> <s> Alles hiljem tuli meelde , et ma paari takti võrra hiljaks jäin tuli sellest , et võimendusest käis äkiline staatikasurin läbi . </s> <s> Ehmatas ära , elekter lõi isegi sõrmedesse . </s> <s> Trummid andsid tempo ette ja Lars toetas harmooniga . </s> <s> Esimene asi , mis pähe tuli oli muidugi bassi tada-tada-tada . </s> <s> Sealt ma alustasingi . </s> <s> Vaatasin Lonet ja puhusin . </s> <s> Tuli küll lendlemine . </s> <s> Helid tõusid nii sügavalt ja ausalt . </s> <s> Kuidagi sa tabad ära , et nüüd on improvisatsioonil hing sees , pane silmad kinni ja lenda kaasa . </s> <s> Kui on antud , siis ta tuleb . </s> <s> Kui õpid pilli aga sädet ei ole , mängid kõik noodist perfektselt ära aga rahvas õhku ahmima ei hakka . </s> <s> Läksin nii hoogu , et kui silmad-kõrvad lahti tegin ... </s> <s> Noh , midagi oli muutunud . </s> <s> Publik oli endiselt sillas , ootas hetke , mil soolo peale plaksutada saab , ent orkestriga oli veider . </s> <s> Thomas tagus edasi , flööt oli muidugi vakka , bass mängis tuimalt oma rida . </s> <s> Klahvid lõid ähmast ja algelist harmooniat . </s> <s> Soolo lõpuks pidanuks nad siduja osa endale võtma ja vokaali uuesti sisse juhatama . </s> <s> Lone , kes vokaal oligi ... Lone vaatas mind vihaselt ja kuigi kõrtsis oli palav , ei saanud see ainult higi olla , mis ta näo märjaks tegi . </s> <s> Pisarad muidugi . </s> <s> Et ma siis lõpetasin soolo ja jäin ootama , mis edasi . </s> <s> Aplaus oli vinge , " Come on'i " laulis Lone ära , mingi vana Astrudi asja kohe otsa , portugali keeles isegi . </s> <s> Minule aga soolo jaoks ruumi ei jäetud , kuigi see vist pidigi see kolmas olema . </s> <s> Astrudi tehti kuidagi tuimalt ja noodist , Søren sai bassiga ühe hot'i panna . </s> <s> Seegi oli otsekui plaadi pealt maha kirjutatud . </s> <s> Ega rahvas saanud midagi aru , mina olin aga tige , et mis siis lahti on . </s> <s> No ehk lasin veidi pikemalt kui vaja oli , ent kuradi hästi kukkus välja ju . </s> </p>
<p> <s> Kui lõpetasime , tuli välja , et Alabama neegrionud tulevad kohe peale bluusi andma ja meiega on selleks korraks asi õhtul . </s> <s> Ronisime oma vana lauda tagasi , rahvas patsutas ja hõikas . </s> <s> Minu bänd aga tige ja norus . </s> <s> Kui lauda saime , nägin selgelt , et Lone nutab , pööras minust ära ja Lars käratas : " Kust sa lindid said , ah ? " </s> </p>
<p> <s> Ma ei mõistnud midagi öelda . </s> <s> Kehitasin õlgu , et mis siis nüüd on aga Lars pani edasi : " Said tüdruku nutma , on nüüd hea meel , jah ? " </s> </p>
<p> <s> " Kaval oled , " mökitas Thomas sekka , " alatu oli see . " </s> </p>
<p> <s> " Lone laulis jumalikult , mis teile ei meeldi , " käratasin ja võtsin ka esimese õllelonksu . </s> <s> Ega palju maha ei jahutanud . </s> <s> Søren oli oma muheda ilme kuhugi ära kaotanud , imes endassesulgunult sigaretti . </s> <s> Jens ei teinud üldse välja ja Lone nuttis . </s> <s> Ja nii nad ei öelnudki , milles asi , lõid käega , tellisid õlut . </s> <s> Fusion on fusion , ega sellistega suurt midagi peale hakka . </s> <s> Thomas ja Lars läksid kõige varem minema , käsikäes muide ja Lars urises , et ma nädala pärast Amageril proovis oleksin ning oma lollused jätaksin . </s> <s> Søren hankis kuskilt võluriliigutusega musta kaabu — muidugi sobis väga — kergitas siis seda , soovis head jätku — musketär , nagu ta oli . </s> <s> Jens pidi siis Lonele kavaleri mängima . </s> <s> Mina sain aru küll , et teised seda ei mõelnud — ju nad teadsid , et kui solist ohakas on , ei kleebi keegi külge . </s> <s> Jens näis arvavat , et ta suudab siin midagi ära teha , pani tüdrukule käe õlale ja vaatas uhkelt minu poole . </s> <s> Lone ei teinud väljagi , mossitas oma klaasi kohal kuni flööt pidi õlle pärast tualetis ära käima . </s> </p>
<p> <s> " Mis siis valesti läks , " küsisin . </s> <s> Röökisin õieti , sest Alabama tahtis kõlareid puruks raiuda . </s> </p>
<p> <s> " Ole vait , raisk , " hüüdis Lone vastu . </s> <s> Aga vaatas mulle ikkagi otsa . </s> <s> Tahtis tige olla , kuid silmad polnud . </s> </p>
<p> <s> " Kuule , meil tuli ju hiiglama hästi välja , sobime , noh , " proovisin veel korra . </s> </p>
<p> <s> Ta ei tahtnud midagi öelda , Jens tilkus ka tagasi . </s> <s> Liiga segaseks läks kõik see asi , rahvas taarus ringi , mingid ameerika turistid ronisid süüdimatult meie lauda bluusi nautima . </s> <s> Jõin õlle sõõmuga lõpuni , tõusin ja tõmbasin Lone püsti , endale väga lähedale . </s> <s> " Ära palun vihka mind , tüdruk ! " hüüdsin talle läbi Alabama-kammi kõrva . </s> <s> " Ma ei tea , mis teid tigedaks tegi , aga mina seda nii ei mõelnud . </s> <s> Räägime homme ? </s> <s> Järvede ääres , Triangli pool otsas , kell üks . </s> <s> Sobib sulle ? " </s> </p>
<p> <s> Ma ju teadsin , et tema tundis ka seda tõmmet , juba " Come On " laulust saati , et viha on ainult tema enda jaoks , mingi kummalise süü allasurumiseks . </s> <s> Nüüd pani ta käe minu õlale , raputas juukseid ja ütles : " Ülehomme . </s> <s> Aga nüüd mine ära . </s> <s> Palun ! " </s> </p>
<p> <s> Need fusioni-vennad on kõik friigid . *** </s> </p>
<p> <s> Üks mobiiltelefon oli roheline , teine must , nahkrihmaga ümber peene piha . </s> <s> Seljas kandis helesinist liibuvat bodit nagu sportlased . </s> <s> Muidusörkijad järvede ääres ju eriti riietusele tähelepanu ei pööra , seal joostakse kõhte väiksemaks , õieti vist näidatakse kui palju see jooksmine ise korda läheb . </s> <s> Ta ei olnud sportlane aga treenitud kehaga küll . </s> <s> Suu hakkas kohe vett jooksma . </s> <s> Nõtke , graatsiline , leebe , bodi õrnalt võimendas seda , mis all . </s> <s> Mingeid riideid küll ei olnud . </s> <s> Mustad pikad juuksed tagant valge lehviga kokku seatud . </s> </p>
<p> <s> " Sina oled Peder ? " </s> <s> Oli terve ringi järvele peale teinud aga isegi ei hingeldanud . </s> <s> Olin vaadanud halle luigepoegi , ei näinud , kuidas ta lähenes . </s> <s> Võpatasin . </s> <s> Tuul tuli järve poolt ja tõi kerget ihu ja higilõhna segatult " Poisoniga " . </s> <s> Aktsenti ei olnud , kui siis ainult Kopenhaageni oma . </s> <s> Keha raseeritud , nahk sile , pehme ja soe , helekollakas . </s> </p>
<p> <s> " Olen . </s> <s> Hiina või Jaapan ? " </s> </p>
<p> <s> " Vietnam . </s> <s> On oluline või ? " </s> </p>
<p> <s> " Ega ei ole . </s> <s> Ma ei tee kunagi vahet lihtsalt . </s> <s> Kuigi pidi lihtne olema . " </s> </p>
<p> <s> Ta naeris . </s> <s> " Hiinlased on ümmargused ja neil on pilusilmad . </s> <s> Japsid on ülbed . </s> <s> Vitenamlased on kõige ilusamad . " </s> </p>
<p> <s> " Ma näen . " </s> <s> Nägin küll . </s> <s> Ta tegi nüüd lõdvestusliigutusi , niimoodi sundimatult puusaringe . </s> <s> Käed tahtsid saksofoni haarata . </s> </p>
<p> <s> " Lone helistas , et ta ei saa tulla . </s> <s> Ma jooksen siin iga päev , elan lähedal Østerbrol , kohe Parkeni vastas . </s> <s> Et ma sulle ütleksin , et pole mõtet oodata . " </s> </p>
<p> <s> " Kumba peale ta helistas ? " </s> </p>
<p> <s> " Rohelise . </s> <s> See on privaat , ainult väga headele tuttavatele , tahad numbrit ? " </s> </p>
<p> <s> Number oli 20 65 65 41 ja omaniku nimi , nagu üle tee välikohvikus selgus Len . </s> <s> Aga kõik kutsuvad Lenaks . </s> <s> Lena õpib Kuninglikus balletikoolis , saab stipendiumit ja armastab jazzi , " Tuborgi " alkoholivaba õlut ( väike klaas peale jooksmist , pidi aitama lihaseid lõdvestada ) , maasikajäätist ja ütleb modellipakumistele alati ära , sest aega ei ole . </s> <s> Poissi ka ei ole . </s> <s> Mina — et Peder ja kutsutakse Pederiks , ei õpi enam muusikakoolis ja psühholoogiakursus tüütas ka ära , raha saab juhuslikult , et armastab valgeid veine , loomaliha ja ei ütle mingitele pakkumistele kunagi ära , sest raha ei ole . </s> <s> Tüdrukut ka ei ole . </s> <s> Kui päike paistab , on " Terrassen " alati rahvast täis ja laud kahele luksus . </s> <s> Mis tähendas , et ta istus ligemale ja põlved puudutasid minu omi ja mina istusin siis veel ligemale . </s> <s> Ma ütlesin , et selline kollakas nahk sobib helesinisega imehästi . </s> <s> Nagu Rootsi lipp , naeris tema ja lisas , et seda kollakat nahka tuleb kohe pesta , et ei kannata kaua peale jooksu higine olla . </s> <s> Seal Østerbro korteris siis pesimegi . </s> </p>
<p> <s> Ma ei tea , kas laadisin endast välja Lonet või Lenat või mõlemat — vannitoas , põrandal ja siis voodis . </s> <s> Korter oli kahetoaline ja täiesti isikupäratu , rohkem nagu hotellituba — lakooniline , funktsionaalne , lihtne . </s> <s> Kätte all laulis niiske nahk , ma kuulsin ( ma kuulen siis alati muusikat ) pentatoonikat ja Addinselli . </s> <s> Fusion . </s> <s> Too must telefoni tegi ka paar korda häält , Wagnerit muide , aga Lena ei saanud vastata . </s> <s> Ega tal endal midagi vaja olnudki , pakkus ja andis , mina võtsin . </s> <s> Ahnelt ja kaua , seni kuni muusikat enam ei tulnud . </s> <s> Sõime nuudleid krevettidega , Lena lülitas musta üldse välja . </s> <s> Rääkisin midagi kojuminekust aga tegi teed — väge heledat , ent kanget , mingist hieroglüüfidega pakist , millist ainult eripoest saab , jõime piaalidest . </s> <s> Ega ta riidesse vahepeal pannudki , sest teadis , millist mõju tee avaldab . </s> <s> Paljust rääkida ka ei olnud . </s> <s> Vahepeal . </s> <s> Neid kordi ikka kogunes . </s> <s> Koju sõitsin hommikul esimese rongiga , ta ütles , et helista ja mina , et kindlasti . </s> <s> Terve tee mõtlesin , et kas tunnen ka midagi . </s> <s> Lone numbrit mul ei olnud , kogu ülejäänud nädala puhusin saksofoni , üritasin " Come On " soolot korrata , sest sellepärast nad vihaseks saidki ju . </s> <s> Ei tulnud . </s> <s> Pentatoonika tükkis sekka . </s> <s> Fusion . </s> <s> Kui ma Lonet mingi muusikaga seostasin , siis oli see Pastorius . </s> <s> Lena kohta tulid segased harmooniad oriendist ja Addinsellist , mis pole ei see- ei-teine . </s> <s> Lone ju ise laulis , andis midagi enda seest , tegi , oli kõiges väga sees . </s> <s> Lena ... Lena teadis , mida teha , mida mul vaja , tegi ka vist paremini kui keegi teine . </s> <s> Aga see polnud see . </s> </p>
<p> <s> Öö enne Amageri jõudis kõik kohale . </s> <s> Musta telefoni kohta vist ka . </s> <s> Mängisin pilves öötaeva poole " Moonlight Serenade'i " . </s> <s> Oh Lone , Lone ... </s> </p>
<p> <s> Proovi tegid nad " kuivalt " , ilma solistita . </s> <s> Lars ütles et nad oli mu käitumist arutanud ja leidnud , et võib andeks anda küll . </s> <s> Ega's mina pidanud teadma , kuidas nemad asja võtavad . </s> <s> Aga et ikkagi kust ma lindid sain ? </s> <s> Kas " Kanalen Records " lekitas ? </s> <s> Nemad ise olnud peale Jesperi surma kõik hävitanud — mis plaadile ei jõudnud , oli toores ja Jesperile poleks see meeldinud . </s> <s> Mul kihvatas küll , et mis jama see on , ent lasin siis kogu loo endale ära rääkida . </s> </p>
<p> <s> Jesper Damsgaard oli olnud saksimängija , toosama , kelle mina välja vahetasin . </s> <s> Hukkus kaks kuud tagasi , läks Jyllandil paadiga sõitma ega tulnudki enam tagasi , laine oli tugev olnud , ju ta mere põhja jäigi . </s> <s> Tühja kirstuga kodukohas Borrises maeti . </s> <s> Enne Jesperi surma olid nad demolindi teinud ja " Kanalenile " saatnud . </s> <s> " Come On " oli lõpulugu , kõige parem , mis neil iial välja tulnud . </s> <s> Jesperi soolo võrratu , puhus sisse kaks päeva enne uppumist . </s> <s> Ja siis palusid firmal kõik unustada , sest Jesperile poleks meeldinud , kui tema soolo kõrvalt sisse miksitud . </s> <s> Põhja pidanuks niikuinii uuesti tegema ju . </s> <s> Ja siis tulen mina . </s> <s> Kuulan demo pealt Jesperi ära ja puhun täpselt sedasama . </s> <s> Ja Jesper oligi olnud algne " The Ipanema Grooversi " isa , fusioni ideoloog , advokaat , prohvet . </s> <s> Hea küll , ma ei teadnut , et Lone ja Jesper magasid koos ja oleks kuu pärast abiellunud . </s> </p>
<p> <s> Ma siis ütlesin , et Jesperist ja demolindist pole elu sees kuulnud , et mängisin nii nagu kuulsin , mis tuli see tuli . </s> <s> Ju siis inspiratsioon ( Lone , aga seda ma ei öelnud ) on sama , tunnetus ja tajud . </s> <s> Peaksin ju sobima , kui Jesperiga samast veregrupist olen . </s> <s> Nad tegid näo , et usuvad . </s> <s> Et käitusin lollisti ja nüüd ei julge üles tunnistada . </s> <s> Saksi koha pealt aga sobin täpselt ja siis jäägu see asi pealegi sinnapaika . </s> <s> Fusioonitasime terve õhtu . </s> <s> Miks solisti pole ? </s> <s> Ehk järgmine kord , vastasid nad , tüdrukul raske aeg . </s> <s> Aga telefoninumbri ikka sain . </s> <s> Kirjutasin nad kodus üksteise kõrvale telefoni alla ja hakkasin mõtlema . </s> <s> Peale jäi see , et Lonel peaks demo alles olema . </s> <s> Hea ettekääne ka . </s> <s> Lena oli samuti üle läinud ja vaevalt Lone seda kauemaks arvestanud oli . </s> <s> Ja ma polnud teda juba üle nädala näinud . *** </s> </p>
<p> <s> See oli vapustav . </s> </p>
<p> <s> Noh , mõnikord sa lihtsalt ju tunned mõneks romansiks erakordselt valmis olevat...ja oled nõus võtma ükskõik mida . </s> <s> Ja kõik sündmused nagu juhiks mingi afääri poole . </s> </p>
<p> <s> Aga see oli midagi täiesti erinevat . </s> <s> Ma ei tea siiamaani , kas olin selleks päriselt valmis . </s> </p>
<p> <s> Keegi on öelnud , et naisterahvastel on see " esimesest pilgust " palju sügavam ja tugevam , lööb jalust maha ja suretab muu välja . </s> <s> Mehed otsivad Sharon Stone'i , kiimlevad selle järele , mis arhetüübile vastab ja mida nad ajakirjades näinud . </s> <s> Loll jutt , muidugi . </s> <s> Seal oma Vesterbro kööktoas ta mind ootas , elektri oli välja lülitanud , küünlad süüdanud ja ahjus rostbiifi teinud . </s> <s> Ju ta mingile romantikale mõtles , aga ära oodata ei kannatanud , sest rostbiifi sõime alles hommikul . </s> <s> Pool veini jõudsime küll öösel ära juua . </s> <s> Mitte et seda väga vaja oleks olnud , kuid küünlad ju põlesid . </s> <s> Ma tulin rattaga , kondoomid rebisin valveapteegist kaasa — see , kes niimodi " Come On , Come Over " laulab ei kasuta tablette . </s> <s> Nagu Lena , näiteks . </s> <s> Kondoomid jagasid rostbiifi saatust , ainult selle vahega , et neid ei läinud hommikul ka tarvis . </s> <s> Muusika sai sellest muidugi ehedam — kuulsin oma soolot , nüüd oli ta siin ja olemas , isegi rütm tuli kaasa , just siis kui jälle ta väikesi rindu suudlesin . </s> <s> Iga sessioon algas niimoodi . </s> <s> Tulid Jaco omas rüüges lüürikas , Oscar pehme muigega klaveril nukrutsedes , mingil hetkel mõtiskles Astrud Brasiilia kuumades lainetes , Benny Goodman ja Miles Davis , kuulsin neid kõiki . </s> <s> Aga üle kõige...üle kõige tulid saksi hääled igavikust , kus on muidu külm ja vaikne . </s> </p>
<p> <s> Ja väga märg . </s> </p>
<p> <s> Fusion . </s> </p>
<p> <s> Nad uhasid mu üle ja mina andsin sellest niipalju kui suutsin Lonele . </s> <s> Ta ei avanud silmi ja muidugi , oh muidugi , igal kirgastumishetkel , mille kokkulugemise koiduvalgus segamini ajas , kutsus ta mind Jeppeks . </s> </p>
<p> <s> " Me ei saa koos bändis mängida , " teatas ta mulle hommikul . </s> <s> Lõikas liha ja valas veini . </s> <s> " Ma ei saa seda enam...uuesti teha . </s> <s> See kõik on liiga valus . " </s> </p>
<p> <s> " Ei olnud ju . </s> <s> Sul on seda vaja . " </s> </p>
<p> <s> " Valus on . </s> <s> Ikkagi on valus , " ja ta istus väikese söögilaua taha , vaatas isutult rostbiifi . </s> <s> Ja siis jälle mind . </s> </p>
<p> <s> " Tead , ma ei võtnud musta mobiili numbrit , " ütlesin . </s> </p>
<p> <s> " Sinule piisaks rohelisestki . " </s> </p>
<p> <s> " Special arrangement ? " </s> </p>
<p> <s> " Jah . </s> <s> Ma lootsin ... " </s> </p>
<p> <s> " Ma tean , mida sa lootsid . </s> <s> Muide , ei töödanud , ehkki nädala aitas välja . </s> <s> Aga siis tulid sa tagasi . </s> <s> Ei must ega roheline mobiil pole minu jaoks . </s> <s> Musta jaoks pole rahagi . " </s> </p>
<p> <s> " Balletikooli stipid on väikesed , " märkis ta kahetsevalt . </s> <s> " Aga ega ma sellepärast ... " </s> </p>
<p> <s> Tõusin püsti , läksin Lone juurde ja enne kui mu käed teda puudutada jõudsid , oli tüdruk mu süles , põimis jalad ümber piha . </s> <s> Ja püüdis mitte otsa vaadata . </s> <s> " Armas , " sositasin , " armas , mind ei huvita palju ta selle musta pealt lisa teenib . </s> <s> Ma tean , miks sa üritasid , kuid ainus , mida praegu tunnen on piin . </s> <s> Et miks sa pidid ... " </s> </p>
<p> <s> " Ma tahtsin , et sul üle läheks . </s> <s> Et kõik oleks meelepete , illusioon . " </s> <s> Suudlused lämmatasid vaidluse . </s> <s> " Kallis , kallis , kallis . </s> <s> Kust sa tulid ? </s> <s> Miks ? " </s> </p>
<p> <s> " Kas sa tundsid siis armukadedust ? </s> <s> Kui mina ja Lena ... " </s> </p>
<p> <s> Muidugi ta noogutas . </s> <s> " Ma nägin , kuulsin sinus teda , mõistad ? " </s> </p>
<p> <s> " Ja ainult ? " </s> </p>
<p> <s> " Ei , mitte . </s> <s> Mingi tõmme on ju , selline seletamatu . " </s> <s> Jah , oli küll . </s> <s> Ta läks pesema , vaatasin korteris ringi . </s> <s> Riiulil , plaatide vahel oli raamitud mehe pilt . </s> <s> Selline tumedate juustega , karmi ilmega , mehine , jõuline . </s> <s> Jesper ilmselt . </s> <s> Seisin ja jõllitasin teda . </s> <s> Et mina temaga sarnaneks ? </s> <s> No way ! </s> <s> " Sa oled surnud , said aru , " pomisesin . </s> <s> Ma arvan , et see foto on Lone korteris siiamaani alles . </s> </p>
<p> <s> Millalgi läksin ma ära , sest minu jaoks oli ka kõike ja korraga liiga palju . </s> <s> Tema , Lone , tundis ennast rohkem süüdi kui mina . </s> <s> Mis kuradi pärast ei saa naised võtta asju nii nagu nad on ? </s> <s> Miks ta pidi helistama oma prostituudist sõbrannale ja paluma mind maha rahustada ? </s> <s> Rumal lootus , et ma ennast Lenaga maha laadin kuniks tema Jesperit leinab . </s> <s> Et äkki ongi hetkeline kiindumus ? </s> <s> Ei olnud ju ja ta pidi seda teadma . </s> <s> Aga ikkagi piinas ennast , et kas tunneb armukadedust . </s> <s> Noh , tundis ju ... </s> <s> Vähemalt oli ta proovinud mulle anda valiku südame ja kire vahel . </s> <s> Lena oli ju ainult ihu — hell , õrn , oskuslik , kaasatulev , andev — aga ikkagi ainult ihu . </s> <s> Lone oli seda minu jaoks palunud , nii ta vähemalt arvas . </s> <s> Arvas ja kahetses nüüd . </s> </p>
<p> <s> Ent bändi suhtes oli tal õigus . </s> <s> Ma ei tea kuidas seal temal ja Jesperil õnnestus , võibolla ei hakanud kohe algusest peale , niimoodi tasapisi kasvas...siis saab muusikat teha küll . </s> <s> Aga meie puhul oli ainus lootus , et üle jääb või rööpasse vajub . </s> <s> Ta oli küll minu muusa , ent niimoodi proovides olla , teha seda , mis oluline kogu bändile , mitte ainult meile kahele ? </s> <s> Lona ootab sisimas , et ma Jesperi kombel puhuksin ... </s> <s> Muusikat ja seda uppunud neurasteenikut saab meie vahele liiga palju , liiga palju fusioni . </s> </p>
<p> <s> Otsustasin , et järgmisesse proovi ei lähe . </s> <s> Eks siis vaata , mis edasi saab . </s> <s> Istusin kodus , mängisin pilli , mõtlesin . </s> <s> Lonet ei otsinud , sest tema pidi ka mõtlema . </s> <s> Tõmbas , muidugi tõmbas tema juurde . </s> <s> Vahel hakkas isegi valus . </s> <s> Ajasin kokku hunnikus plaate ja kuulasin kõike , mida fusioniks peetud . </s> <s> Panin arvuti käima ja lükkasin " Google'isse " Jesper Damsgaard . </s> <s> Tuli artikkel mingist Norwichi online ajakirjast . </s> <s> " It's about being yourself in different styles , " kirjutas mu armastatu surnud armastatu . </s> <s> " In different music , in everything different world can offer . </s> <s> Mixing , combining , searching , looking for a new forms and for a content of Meaning of Life . </s> <s> Looking for a new life itself afterall . </s> <s> I am not playing fusion to earn money or to find glory . </s> <s> I do it for I need to know what's out there . </s> <s> And now I know that there is a lot more I ever dared to imagine . </s> <s> Not only I know , now I remember ! </s> <s> I remember the worlds gone into history long ago , the times and the lands that can be touched and perceived only through music . " </s> <s> Nii et ta oli siis lüürik ja unistaja ka kõike peale muud . </s> <s> Võibolla veidi haige ka . </s> <s> Ja kui sinna lisada see karm ilme , siis sellised ju naistele meeldivadki . </s> <s> " You are fucking dead , buddy ! " pomisesin ja panin arvuti kinni . </s> <s> Läks paadiga ujuma ( " laine oli olnud tugev " ) ja ei tulnudki enam tagasi ? </s> <s> Armastab ja on armastatud sellise naise poolt nagu Lone . </s> <s> Läheb üksi ujuma ja upub ära . </s> <s> Geniaalne muusik , bändil plaadilootused . </s> <s> Ja tema võtab kätte ja upub ära ? </s> <s> See julm , karm , tahtejõuline nägu , see saksofonisoolo ... </s> <s> Mida Lone temaga tegi ? </s> <s> Miks ? </s> <s> Musta numbrit polnud , ent see oli ju kundedele , mulle pidi rohelisestki piisama . </s> <s> 20 65 65 41. </s> <s> Kutsus aga ei võtnud vastu . </s> <s> Kui Lena jookseb , on mobiil tal vööl . </s> <s> Proovisin tunni pärast uuesti . </s> <s> Ta hingeldas õrnalt . </s> <s> " Jah , Lena kuuleb . " </s> </p>
<p> <s> " Läks ta juba ära ? " küsisin . </s> </p>
<p> <s> Vaikus . </s> <s> Siis — " Peder ? " </s> </p>
<p> <s> " Tema . </s> <s> Oled nüüd üksi ? " </s> </p>
<p> <s> " Jah . </s> <s> Sa siis tead ? " </s> </p>
<p> <s> " Jagasin ära . </s> <s> Tead , ma tahaks ... " </s> </p>
<p> <s> " Mina ei tahaks . </s> <s> Mitte et sa mulle ei meeldiks aga...saa aru , Lone pole mulle juba nädal aega helistanud . </s> <s> Tead , see oli vist kõik vale , mis me tegime . " </s> </p>
<p> <s> " Aga me tegime . </s> <s> Ja ma tahan sinu käest midagi küsida . " </s> </p>
<p> <s> " Lone kohta ? " </s> </p>
<p> <s> " Ei . </s> <s> Jesperi kohta . " </s> </p>
<p> <s> Ta mõtles järele . </s> <s> " Miks ? </s> <s> Miks sa Lone käest ei küsi ? " </s> </p>
<p> <s> " Sina küsiksid ? " </s> </p>
<p> <s> " Ta on surnud , Peder . </s> <s> Ja sel kõigel pole enam mõtet ... " </s> </p>
<p> <s> " Näiteks " Svanes " . </s> <s> Tunni pärast . </s> <s> Ja palun pane midagi pikka ja katvat selga , eksole ? </s> <s> Mitte et sa mulle ei meeldiks , ent Lone pole mulle ka juba nädal aega helistanud . " </s> </p>
<p> <s> Ta tuligi pikkades lohmakates mustades pükstes ja kaelani ürbis . </s> <s> Mitte et see palju aidanud oleks , ma ju teadsin ja mäletasin nii hästi , mis seal all on . </s> <s> Ta ei olnud ennast värvinud ka , nagu enne jooksmistki ja seegi tõi liiga palju meelde . </s> <s> " Ma ei taha Lonest rääkida , " ütles ta kohe . </s> <s> " Ja sinuga ma ei maga ka enam . " </s> </p>
<p> <s> " Mul oleks ka hea meel , kui me ilma hakkama saaksime . </s> <s> Kes Jesper oli ? " </s> </p>
<p> <s> Ta rääkis . </s> <s> Niipalju kui teadis ja sai . </s> <s> Et meie kohtumine kiiremini ümber saaks . </s> <s> Kõigepealt — ta polnud Jesperiga maganud ja seepärast ei tundnud teda päriselt . </s> <s> Aga Lonega tekkis neil asi pika peale . </s> <s> Kuidagi said aru , et on kohale jõudnud . </s> <s> Jesper oli huvitav inimene , tundis kõige vastu huvi , tahtis palju lugeda , suvaliste inimestega rääkida — ükskõik millest . </s> <s> Ta uuris elu , arvas Lena . </s> <s> Muusikat pidas Jesper üheks osaks inimeste võimetest , nii ta oligi öelnud . </s> <s> Et enne ei tea , mis inimene ta on , kui ei õpi endast muusikas välja andmast kõike , mis seal sees võib olla . </s> <s> Muusika on looduses olemas ja ta tuleb inimesse , muusika mängimine on vaid maailma tunnetamine . </s> <s> Millest tal puudu oli , küsisin . </s> <s> Lena meenutas ja ütles siis : " Ükskord ta ütles , et ta on laps ja muud midagi . </s> <s> Lena ei saanud sellest aru aga mina küll . </s> <s> Istusime kuskil , nemad jõid veini ja vaidlesime elu üle . </s> <s> Jesper rääkis , et iga inimene on ainult laps , tulnud oma vanematest ja selleks jääbki kuni hetkeni , mil saab ise vanemaks . </s> <s> Lapsevanemaks . </s> <s> Et see siis pidigi olema elus pöördepunkt . </s> <s> Kui ta muutub elu saajast , võtjast elu andjaks . </s> <s> Ja enne seda — selles lapse elus — polegi võimalik millestki aru saada . </s> <s> Lapse muusika on võtja muusika , vanema oma andja . " </s> </p>
<p> <s> " Ja Lone ? " </s> </p>
<p> <s> " Ta laulab , tahab laulda . </s> <s> See on tema jaoks praegu peamine . " </s> </p>
<p> <s> " Et sa siis arvad ka ... " </s> </p>
<p> <s> " Midagi ma ei arva . </s> <s> Jesper on surnud ja vahet pole . </s> <s> Miks ta sulle nii oluline on ? " </s> </p>
<p> <s> " Meid tõmbab raske jõuga , kuid Lone näeb minus Jesperit . </s> <s> Ta on kogu aeg kuskil siin , meie vahel , kõrval ümber . </s> <s> Ma tahan , et see nii ei oleks . " </s> </p>
<p> <s> " Siis unusta ta ära , ära mõtle temast , ära küsi minu käest . </s> <s> Las tema vaim saab rahu . " </s> </p>
<p> <s> Ma saatsin Lena koju , jalutasime pikalt mööda Østerbrogadet , ta hoidis mul käest ja nihkus õrnalt keha vastu . </s> <s> Lena keha oli ka riiete all ikka nii soe ja hõõgav . </s> <s> See oli mõistuse kirg , mis mind painas . </s> <s> Me suudlesime pikalt lävel aga see ei tähendanud midagi . </s> <s> Ega seegi , et ta keel varmalt mu suhu lipsas ja vallatusi tegi . </s> <s> Lena lihtsalt ei osanud enam ammu teistmoodi suudelda . </s> </p>
<p> <s> Sel ööl ma oksendasin . </s> </p>
<p> <s> Verd . *** </s> </p>
<p> <s> Jäin haigeks , sonisin , oli palavik , neelasin mingeid suvalisi tablette , mis juhuslikult kokku kuhjunud ja mida värisevail käsi vannitoakapist kahmasin . </s> <s> Uimades viirastusid Lone , Lena , Jens , Lars , kõik segunes külma ja kisendavasse ookeani , saksofon mängis , tahtis kõrvad lõhata . </s> <s> Vist helistasin kellelegi , aga mida rääkisin , ei mäleta . </s> <s> Ka mulle helistati , ükskord isegi Lone ja ma karjusin , et ta toru ära paneks . </s> <s> Püsti olla ei saanud , lamades vähkresin , visklesin — tean seda muhkudest ja verevalumitest , sest kukkusin paar korda põrandale . </s> </p>
<p> <s> Minust voolas verd , minu oma verd . </s> <s> Seda immitses kõrvadest , suust , ninast , küünte alt , segunes uriiniga neil harvadel kordadel , mil ma tualetti jõudsin . </s> <s> Jõllitasin poti kohal seistes peeglist oma nägu — läppunud ja loppis , kannatavat nägu . </s> <s> Ja hingasin peeglile . </s> <s> Minu hingeõhk oli tulikuum , klaas kattus silmapilkselt uduga . </s> <s> Mäletan , et tõstsin käe ja kirjutasin peeglile ühe nime . </s> <s> Läbi udu ma ei näinud seda hästi , teadsin , et klaas sai veriseks ja nimi oli Christian . </s> </p>
<p> <s> Ühel selgushetkel sain muusika mängima , kuulasin mingit Thielemansi igavat kontsertsalvestust . </s> <s> Mitte et see oleks aidanud aga ma lihtsalt polnud siis enam nii üksi . </s> <s> Või kahekesi . </s> <s> Mis oleks üldse aidanud ? </s> <s> Tabletid ega süstid igatahes mitte . </s> <s> Niipalju sain ma sisemusest lõhkuvate saksofoni helida tagant aru . </s> <s> Ma jõin . </s> <s> Palju ja kõike , mida oli — piima , õlut , toonikut , heeringamarinaadi , vett kraanist . </s> <s> Jõin ja verine vesi voolas minust välja köögipõrandale . </s> <s> Ma jõin terve päeva , sest mäletan seinakella lööke teisest toast . </s> <s> Kell oli vanaisa pärandus ja ta käis üleskeeratult täpselt kolm päeva . </s> <s> Vesi tõi selgust , mõistsin , et kolm päeva pole ma midagi söönud ainult põdenud ja nüüd joonud . </s> <s> Vett , vedelikku ! </s> <s> Hingeldasin nagu kala kuival . </s> <s> Roomasin vannituppa , lasin jääkülma vett ääreni täis , rebisin riideid seljast . </s> <s> Verised ja katkikäristatud nartsud libisesid põrandale kui ennast vette lasin . </s> <s> Vesi värvus aeglaselt roosaks , ent tundsin vist ajutist kergendust , kaotasin teadvuse . </s> <s> Kui mind niimoodi leitakse , arvatakse , et olen endal veenid läbi lõiganud . </s> <s> Küll nad võivad alles pead murda , kui ühtegi haava ei leia , küll nad võivad imestada , naerda , naerda , naerda ... </s> <s> Miks , Jesper ? </s> <s> Miks vesi , meri ookean ? </s> <s> Terav nuga ja soe vann , räägitakse , et pidi olema kõige kergem . </s> <s> Ah kes räägib ? </s> <s> Surnud vist või need , kes endale võtnud õiguse nende eest kõneleda ; need , kes teavad , et miks keegi midagi tegi , kuidas suri , millele siis mõtles . </s> <s> Miks ookean , Jesper ? </s> <s> Jõudsid sa üldse ookeanini ? </s> <s> Või pole sel enam tähtsust kui kallas ei paista , sa ei teagi kummal pool ta on , saad olla oma mõtetega täiesti üksi , ümberringi on ainult lõpmata vesi . </s> <s> Ja sina oled nii üksi , pole ei süüa ega juua , elu on kaugel , seal silmapiiri taga . </s> <s> Kõik , keda kunagi oled armastanud ja kes sind armastanud . </s> <s> Nüüd lasevad nad sul otsustada . </s> <s> Sa ei saa teha ei õiget ega valet otsust , sest neid pole olemas . </s> <s> Siin — lõpmatul veel . </s> <s> On ainult paat , kus pole produkte ega kompassi , lähenev öö ja sinu valu . </s> <s> Võibolla sa ei otsustagi , sa ainult tahad proovida . </s> <s> Miks meri , Jesper ? </s> </p>
<p> <s> Fusion . </s> <s> Igavene , lõputa ja ainuke . </s> <s> Vesi ei kao kunagi . </s> <s> Sajab , voolab , kannab mälestusi , näeb kõike , aurustub . </s> <s> Sajab uuesti ja nüüd on ta targem , sest on korra seal juba olnud , teab ja mäletab . </s> <s> Seguneb , hoiab endas kõiki vikerkaare värve , annab elu . </s> <s> Ja võib ka võtta ? </s> <s> Jah , võib ka võtta . </s> <s> Tead , siin all on nii vaikne . </s> <s> Aga kõik on olemas , sa ei teagi kui palju siin on . </s> <s> Vees . </s> <s> Tule nüüd ! </s> <s> Ma olen valmis , ma olen peaaegu väljas . </s> </p>
<p> <s> Ma pidin olema roninud vannist välja , roomanud trepist alla . </s> <s> Alasti , märg ja pooleldi teadvusetu . </s> <s> Sest ei mäleta midagi . </s> <s> Ordrupi idaosast polegi mereni nii palju . </s> <s> Võibolla mind nähti , keegi pidi nägema , miks muidu mind nii kiiresti leiti . </s> <s> Haiglasse viimist ma ei mäleta , ei arste , ei politseid . </s> <s> Aga mäletan valgusvihku , mis vee all , mu silmade kõrgusel nagu võrgust vabadusse lastud kala sünkjasse pimedusse kadus . </s> <s> Ja kergendust , et olen vaba , et ta on tagasi välja pääsenud . </s> <s> Helendus siugles kiiresti , lahustus vees : Thank you , thank you very much and sorry . </s> </p>
<p> <s> You are fucking dead , buddy , fucking dead ! *** </s> </p>
<p> <s> Len Bah Mingh . </s> <s> Lena . </s> <s> Kas ma tunnen sellenimelist ? </s> <s> Jah , tunnen , muidugi tunnen , ta on Kuningliku balletikooli üliõpilane ja vabast ajast ajast prostituut . </s> <s> Ei , siiski mitte , prostituut kõlab labaselt , ta ise ei nimetaks ennast niimoodi . </s> <s> Ehk geisha või hetäär on õigem , ta võib anda armastust , teate , luua illusiooni . </s> <s> Nad ei teadnud , neid ei huvitanud , nad kehitasid õlgu . </s> <s> Vähemalt oli ilmunud keegi , kes teab , kes ma olen , kus ma elan , keegi ainuke , kes hädaabi kuulutuse peale Gentofte haiglasse oli ilmunud , mind foto järgi ära tundnud . </s> <s> Keegi kes oli lubanud minu eest vastutada . </s> <s> Kahe tunni pärast ootab ta teid all . </s> <s> Ta kinnitas , et te olete tõesti , kes te ütlesite ennast olevat . </s> <s> Aitäh , doktor , ma lasen tal ennast suurima rõõmuga ära viia , ma olen temaga maganud , ta ihu on nii pehme , soe ja sile , ta oskab tuharaid liigutada niimoodi , et unustad kõik muu maailmas , teate , doktor ? </s> <s> Psühholoog öeldi siis ühe tegelase ametinimetuseks , kui ma viimast haigla suppi sõin , jah ta oli varem ka minu ümber keerelnud , midagi seletanud , rääkinud , küsinud . </s> <s> Ma ei taha temaga rääkida , mul ei ole vaja sellist abi , ma ei tahtnud ennast tappa . </s> <s> Jah , saage ükskord aru , mina — Peder Poulsen — ei tahtnud ennast 18. juuli öösel Klampenborgi rannas ära uputada . </s> <s> Minul ei ole probleeme , mina tahan elada ja armastada , tahan mängida saksofoni ja lasta ennast Lenal võimalikult kiiresti ära viia . </s> <s> Sinna Østerbro kahetoalisse isikupäratusse korterisse , kus ta võtab oma kundesid vastu . </s> </p>
<p> <s> Sõitsime taksoga . </s> <s> Lena oli ostnud mulle teksased , aluspüksid , halli T-särgi ja meremehekingad . </s> <s> Neid ma jalga ei pannud . </s> <s> Riided olid parajad , sest ta ju tundis minu keha . </s> <s> Iga kuradima sentimeetrit . </s> <s> Ja mina tema oma ka , kui ta taksos end minu vastu surus ja nuttis . </s> <s> Musta mobiili tal kaasas ei olnud . </s> </p>
<p> <s> Ma ei näinud ega kuulnud seda ka Lena kodus , kuhu olid tekkinud lilled . </s> <s> Mitte sellised mida mehed — need keskealised , pisut lodevad , prillidega , edukad , asised — oleks oma kinnimakstud sõbrannale toonud . </s> <s> Ei , lilled olid sellised , mida Lena ostaks samadest poodidest , kust seda heledat ja kanget teed , mida ma jõin kolm piaali järjest . </s> <s> Lilled olid võõrad , ent korraldatud . </s> <s> Nad tähendasid ja rääkisid midagi ; ja see rahustas . </s> <s> Nagu teegi . </s> <s> Siis tõmbas ta mult särgi seljast , tõmbas püksid jalast , riietas ka ennast lahti , aeglaselt aga mitte peibutavalt — niimoodi asjalikult ja tõsiselt . </s> <s> Vaatasin ta õõnsat armast kõhtu , pikka kaela , nukrat nägu , kumeraid voolituid rindu , kaarjaid reisi , siledaid sääri . </s> <s> Aga ainult viivuks , sest ta läks kohe voodisse ja venitas aeglaselt lina peale . </s> <s> Võtsin ta kaissu , hingasin Lena lõhna , surusin ta tugevalt enda vastu . </s> <s> Ta silitas mu pead , ei rääkinud ikka midagi , suudles laubale . </s> <s> Rahu , kergendus , soojus , õrnus , lähedus ja rõõm . </s> <s> Lebasime niimoodi senikaua kui ta silmad kinni vajusid ja ta magama jäi . </s> <s> Akna taga vuhasid autod mööda Østerbrogadet , mida aeg edasi seda rohkem , sest täna oli reede . </s> <s> Viies päev nädalast , mida ma ei mäletanud . </s> <s> Viimane mõte enne uinumist oli , et Lena oli lubanud , et minuga ta enam ei maga aga just seda ta praegu ju tegi . </s> </p>
<p> <s> Uni teadis , mida mul vaja — pikka , lõputut pimedat sügavust . </s> <s> Milles igal hetkel teadsin , et Lena oli mu kõrval . </s> </p>
<p> <s> Ärkasin muusika peale . </s> <s> Mingi tuttav viis , labastatud klassika . </s> <s> Straussi valss , roheline mobiil . </s> <s> Lena seisis hommikumantlis voodi kõrval , juuksed õlgadele rippu , köögist tulid küüslaugubageti lõhnad . </s> <s> Ta kuulas ja vastas napisõnaliselt — jah , ei , jah , on küll , ei saa praegu , magab . </s> <s> Pani siis telefoni kinni , viskas tugitooli , vaatas mulle otsa . </s> </p>
<p> <s> " Lone ? " küsisin . </s> <s> Ta noogutas . </s> <s> Ja läks kööki tagasi . </s> <s> Hiljem hommikusöögi juures — kooreta keedetud munad , bagetid , singiviilud , kohvi — " See ei olnud ju enesetapp ? </s> <s> Mitte et ma teaksin , miks valged mehed ennast tapavad , meil nii ei tehta . </s> <s> Kui just tegu pole mingi kavala triki või ohverdusega . </s> <s> Aga sa ei läinud ju ennast uputama , eks ? " </s> </p>
<p> <s> " Ma ei taha sellest rääkida . " </s> </p>
<p> <s> " Aga sa pead ! " </s> <s> Lena hääl oli peaaegu et karm . </s> <s> " Üks on hulluksminemise äärel , räägib enesetapust ; teine tõmmatakse poolsurnuna veest välja aga ei taha sellest rääkida . " </s> </p>
<p> <s> " Lena ? </s> <s> Lena rääkis enesetapust ? " </s> </p>
<p> <s> " Peale seda kui sa ta kuradile saatsid , kui tema peale karjusid . </s> <s> Ta ju armastab sind ! " </s> </p>
<p> <s> Olin nõrk , ent pea selge , väljapuhanud . </s> <s> " Jesperit , " vastasin . </s> <s> " Ta armastas Jesperit minus . " </s> </p>
<p> <s> " Jäta ükskord see jama . " </s> </p>
<p> <s> " Ma juba jätsin ta . Øresundi . </s> <s> Lasin tal minna , oma mädaneva keha juurde , igavesse fusioni . " </s> </p>
<p> <s> " Peder , kallis , kui sa ei ... " </s> </p>
<p> <s> Panin kohvikruusi lauale , võtsin Lena käed pihkude vahele : " Lone ootas last , eks ? </s> <s> Jesperilt ? </s> <s> Ja tegi abordi . </s> <s> Salaja . </s> <s> Ent sina ju teadsid . </s> <s> Sinu eest ta ei saanud seda varjata . </s> <s> Oli see poiss ? " </s> </p>
<p> <s> Ta ei vastanud kohe . </s> <s> Silitas mu käsi , ohkas . </s> <s> " Nii vara ei saa veel öelda . </s> <s> Aga Jesper tahtis poissi . " </s> </p>
<p> <s> " Tal oli nimigi juba valmis — Christian . </s> <s> Jesper sai elu võtjast elu andjaks , hakkas kuulma uut muusikat . </s> <s> Ja Lone tappis selle , sest temale oli kõige tähtsam laulmine . </s> <s> Ta polnud veel valmis . </s> <s> Fusioniks . " </s> </p>
<p> <s> Lena nuttis , pisarad tilkusid kohvisse , jätsid sinna väikesed lainetused . </s> <s> " Ta ju ootab nüüd ka last . </s> <s> Sinult ... </s> <s> Aga sina , sina karjusid ta peale telefonis . </s> <s> Ta mõtles , et nüüd on kõik vastupidi , et sina ei taha last . " </s> </p>
<p> <s> Ma ei öelnud talle , et ei tahtnudki . </s> <s> Et Jesper tahtis . </s> <s> Läbi minu , oma naiselt , oma last , oma Christiani . </s> <s> Ma ei tea siiani , kuidas ta mind leidis , kuidas ta teadis , et meid tõmbab Lonega , ei tea , kas olime me varem maailmas maha märgitud kui kaks teineteise jaoks loodut või oli see enesetapja vaim , kes selle ära korraldas . </s> <s> Ma ei tea , millal ta minusse tuli , kas enne või pärast soolot " Drop Innis " , millal teostas oma lõpliku fusioni elu ja surma vahel , võttes surnuna seda , mille kadumist elus ei suutnud taluda . </s> <s> Ka surmas . </s> <s> Sel pärastlõunal kirjutasin Lonele kirja . </s> <s> Kirjutasin nagu asi on , et armastan teda aga ei ole tema lapse isa . </s> <s> Võibolla oli ta sellest isegi aru saanud , võibolla tahtis isegi uskuda . </s> <s> Oma aadressi ma ei andnud , sest ei teadnud seda . </s> <s> Rääkisin Lenale , mida kavatsen teha ja kutsusin teda kaasa . </s> <s> Ta ütles , et lahkus Vietnamist nelja aastaselt ja pole tahtnud sinna kunagi tagasi minna . </s> <s> Aga teda ei olnudki nii raske nõusse saada — paberid ajasime korda kuuga . </s> <s> Abiorganisatsioonidesse on alati inimesi vaja , eriti neid , kes keelt oskavad . </s> </p>
<p> <s> Ma elan nüüd Hanois . </s> <s> Leping on kahe aasta peale , Lena on siin minuga . </s> <s> Ta töötab kontoris , projektikoordinaatorina . </s> <s> Mina teen nii paljut , et raske öeldagi , mida täpselt . </s> <s> Õhtuti mängin " Hiltonis " svingiorkestris saksofoni . </s> <s> Kolmkümmend kaks päeva elasime Lenaga ühes üüritud korteris ja magasime eraldi voodites . </s> <s> Ei suudelnud , ei kallistanud . </s> <s> Kolmekümne kolmas öö oli meie jaoks väga eriline . </s> <s> Teine kord ju tegelikult , aga esimene siiras . </s> </p>
<p> <s> Lena oli samuti päevi lugenud . </s> </p>
<p> <s> Lonelt tuli Lenale kiri . </s> <s> Fotoga . </s> <s> Poisi nimeks oligi Christian saanud . </s> <s> Ma tundsin ära need kulmukaared , karmi ilme ja sünge pilgu . </s> <s> Minu päris laps tuleb ilmselt veelgi vähem minu nägu , pilukate silmadega ja kollaka nahaga . </s> <s> Aga ta on minu oma . </s> <s> Ja naise , kes õpetas mulle , et armastust ei saa vahetada kire vastu . </s> </p>
<p> <s> Muide , me poleks Lenaga iialgi kohtunud , kui Jesper poleks ennast ära uputanud . </s> <s> Need fusionivennad on ikka täielikud friigid . </s> </p></div1>
    </body>
  </text>
</TEI>
</teiCorpus>
</teiCorpus>
