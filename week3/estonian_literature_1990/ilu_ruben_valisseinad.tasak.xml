<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Randevuude rajad on rammetult rohtunud </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Randevuude rajad on rammetult rohtunud </head>
<p> <bibl> <author> <s> Aarne Ruben </s> </author> </bibl> </p>
<p> <s> " Meil oleks tarvis , et sa tuleksid manukaks . </s> <s> Manukaks , saad aru , noh , tunnistajaks ! </s> <s> Urmo ei taha töölepingu lõpetamisele alla kirjutada , " ütles Õhtutähe peatoimetaja resoluutselt . </s> <s> Ta oli mu koridori peal kätte saanud . </s> <s> Ma teadsin väga hästi , et minulgi tuleb sellest firmast minek , koondamine jõuab minuni õige pea . </s> </p>
<p> <s> Koondamiste laine oli suurkontserni-ajalehes alanud juba paar nädalat tagasi . </s> <s> Kuid jutud olid hakanud veelgi varem käima , et uus välismaine suuromanik tõmbab personali koosseisu ühe kolmandiku peale . </s> <s> Alguses räägiti fantastilistest arvudest . </s> <s> Siis hakkas personalijuht inimesi letti võtma . </s> <s> Ta läks ühes koondatavaga klaasseintega koosolekuteruumi ja alustas paratamatule alistumisele üles kutsuva häälega : " Tea , et minulgi tuleb see ükskord läbi teha , ega mina siia enam kauaks jää . </s> <s> Uuel luual , mis nüüd pühkima hakkab , ei ole personalidirektorit vaja . </s> <s> Meieni jõudis nüüd ka sinu koondamisotsus . </s> <s> Ma arvan , et me jõuame kokkuleppele : nii töötaja kui tööandja panevad käe alla , et leping on lõpetatud poolte kokkuleppel . </s> <s> See on sulle endale ka kasulik : kui tööleping lõpetatakse töötaja vääritu teo või siis usalduse kaotamise tõttu , siis sa mingit raha ei näe , kui aga lõpetame poolte kokkuleppel , siis saad ju hüvitist kolme kuupalga ulatuses . " </s> </p>
<p> <s> Fotograaf Urmo oli keeldunud " klaaskabiini " tulemast . </s> <s> Ta oli üldse asjaajamisest keeldunud . </s> <s> Nüüd kutsuti manukad : Urmo ei taha alla kirjutada . </s> <s> Ma astusin resoluutse peatoimetaja saatel fotograafide tuppa . </s> <s> Keset tuba seisis näost kergelt õhetav Urmo . </s> <s> Ta seletas , et teda ei ole mingit põhjust lahti lasta , sest kellelgi ei ole kunagi olnud mingeid pretensioone tema töö kohta . </s> </p>
<p> <s> " Saa ometi aru , sa igavene oinas , " seletasid talle peatoimetaja ja majandusdirektor . </s> <s> " Lehel ei ole nii palju raha , et nelja fotograafi üleval pidada ! </s> <s> Kas sa oled kuu pealt kukkunud , et ei tunne majandusseadusi ? </s> <s> Lahkuma peavad need , kelle töö ei ole olnud nii tulemuslik kui peaks . </s> <s> Kui sa siia alla ei kirjuta , siis võid koondamishüvitist näha nagu oma kõrvu . " </s> </p>
<p> <s> " Mina alla ei kirjuta ja jutul lõpp , " ütles Urmo veelgi resoluutsemalt . </s> <s> Ta pilk oli tuline ja ma ei osanud seda millegagi võrrelda . </s> </p>
<p> <s> " Kui sina , tegelinski , keeldud alla kirjutamast , siis koostame protokolli , et kodanik alla ei kirjutanud ja manukad panevad lihtsalt käed alla , " ütles peatoimetaja kuivalt ja väga rangelt . </s> <s> Ta seisis jalad harkis nagu kits kahe heinakuhja vahel . </s> </p>
<p> <s> Nüüd sekkusin mina vahele : " Kui on töötüli , siis ei tohi ettevõtja sõimata oma töötajat oinaks ega igaveseks oinaks . </s> <s> Kohtus vastutate . " </s> </p>
<p> <s> Seepeale pöördusid ülemuste pilgud minu poole . </s> <s> Aga Urmo jõudis ikka enne vahele öelda : </s> </p>
<p> <s> " Ma ütlesin juba : kui töötaja teenistus on kestnud alla viie aasta , on tööandjal kohustus vähemalt kaks kuud ette teatada . </s> <s> Kas teile see seadus ei kehti ? </s> <s> Kui kaua teie ette teatasite ? </s> <s> Vaevalt mõne päeva . </s> <s> No kuhu see kõlbab ? </s> <s> Nii vähe lihtsalt ei tohi ette teatada . </s> <s> Mina alla ei kirjuta ja kõik probleemid lahendame töövaidluskomisjonis . " </s> </p>
<p> <s> " Ja peale selle , " sõnasin mina lisaks väga tähtsalt , " peab tööandja esitama ametiühingule esildise , mida on ta teinud koondatava töövõtja edaspidiseks tööga kindlustamiseks . </s> <s> Ahhaa - sellist esildist teie ei ole teinud ! </s> <s> Kodanik peab teadma oma õigusi , muidu astutakse talle lihtsalt pähe . " </s> </p>
<p> <s> Peatoimetaja suu kukkus lopsti lahti . </s> <s> Ta ei oodanud sellist ülbust minusuguselt mutrikeselt . </s> <s> Peadirektor naeris . </s> <s> Võltsilt ja hääletult . </s> <s> Ta oli noor , andekas ja arvas endast liiga palju . </s> <s> Üle ta lipsu jooksis risti ja põiki kullast kett . </s> <s> Ta kandis Hugo Bossi ülikonda ja lõhnas hästi . </s> </p>
<p> <s> " Mida ?? " karjus peatoimetaja juhmilt ja hõivas mu vaatevälja . </s> <s> Ta oli minust palju pikem . </s> <s> " Sa vaata , kes tuleb ütlema ! </s> <s> Timbu-Limbu tuleb ka veel ütlema ! </s> <s> Terve teie osakond ei ilmu tundide kaupa kohale ! </s> <s> Tööd ei tehtagi ! </s> <s> Kui neljapäevast lehte tehakse , siis ei ole sind ja sinu kamraade kuskil ! </s> <s> Missugune sooda sa oled - sa ajad segamini veinide nimed hispaania veinieksperti intervjueerides ! </s> <s> Sinu inglise keel on lihtsalt õudne . </s> <s> Kui sa siin suvel päeva lauset tegid , siis me hoidsime kõik hinge kinni , et kas nüüd keerab meile totaalse käki või ei keera . </s> <s> Sa oled siin lehes kõige viletsam , sinu lugusid ei loe keegi ! </s> <s> Juhtkonna koosolekul arvas nii mõnigi , et just sinust tuleb koondamisi alustada - täna õnne , et sinu nimi on tähestiku järgi nimekirja lõpus . " </s> </p>
<p> <s> " Temal , " osutas nüüd ka majandusdirektor põlglikult minule , " ei ole siin tõesti midagi ütelda . </s> <s> Tal on õpitud abituse sündroom : ta teab juba mitu aastat , et ta on vilets , aga tal on lihtsam , kui temaga suheldakse kui jobuga . </s> <s> Lihtsam , kui midagi muutma hakata . </s> <s> Ta lihtsalt on jobu . " </s> </p>
<p> <s> Urmo alla ei kirjutanud . </s> <s> Mina sellele sündmusele manukaks ei hakanud . </s> <s> Jäin enda koondamisotsust ootama , sest mulle öeldi , et see tuleb tunni jooksul . </s> <s> Mõtlesin sisustada aega vanade e-kirjade disketile kopeerimisega . </s> <s> Kuid ajalehe intranetist ma oma teateid kätte ei saanud - see oli blokeeritud . </s> </p>
<p> <s> Läksin IT-juhi juurde ja küsisin : " Miks ma intranetti kasutada ei saa ? </s> <s> Mul oli seal üks tähtis teade . " </s> </p>
<p> <s> " Vallandatavad võivad kättemaksuks masinaid rikkuda , " vastas see mees tähtsalt . </s> <s> " sellepärast ei saagi . </s> <s> Mis teade see oli , kus ta on siin ? " </s> </p>
<p> <s> Arvutisse kiigates nägin aga , et IT-juht loeb parasjagu minu kirjakasti . </s> <s> Tal on ligipääs minu ilusatele armastuskirjadele , mis algavad nii : " tere , kallis tibuke " , " armas kiisu " , " päikest sulle , maailma parim suudleja " , " meie randevuude rajad on rammetult rohtunud " jms. </s> </p>
<p> <s> " Pane see otsemaid kinni , raisk , " käratasin mina ja pisarad purskasid mu mõlemast silmast . </s> <s> Minu neiu oli tõesti paremast ja ilusamast maailmast ja ma ei tahtnud , et see irreaalne maailm läheks kokku madala ja lamedaga . </s> </p>
<p> <s> IT-mees pani mu meilboksi tõesti kinni , kuid juhtunu oli isegi liig . </s> <s> Mõtlesin - endiselt koondamisotsust oodates - et lähen alla baari ja teen seal närvide rahustuseks ühe pisikese tripitski . </s> <s> Mõeldud-tehtud . </s> <s> Tellisin värisevate kätega kaheksakümmend grammi pipraviina . </s> <s> Ilma sakusmendita , sest mul ei olnud palju raha . </s> <s> Tuline juga vajus pikemalt ootamata kõhtu . </s> <s> Maol hakkas kuum ja paha . </s> <s> Need olid kõrvetise-taolised valud . </s> <s> Arvasin kohe , et järgmised kaheksakümmend grammi tuleks võtta koos mingi salatiga . </s> <s> Jälle oli mõeldud ja tehtud . </s> <s> Mul loksus nüüd sada kuuskümmend grammi kõhus . </s> </p>
<p> <s> " Mis joomine see siis olgu , töö ajal , " torises nooruke müüjatar . </s> </p>
<p> <s> " Mul ei ole enam mingit tööd , " ägisesin mina . </s> <s> Ta jäi uskuma . </s> </p>
<p> <s> Müüjatar oli väga ilus . </s> <s> Ta oli oma soengu blondeerinud ja sealt kentsakad tutid välja ajanud . </s> <s> Mul oli temaga ühiseid mälestusi . </s> <s> Kord oli ta tunnistajaks , kuidas ma baaris suhtlesin purjus Mättaga . </s> <s> Mätas ( Ülari Ollik ) oli " Vennaskonna " akordionist . </s> <s> Sellel suurel mehel oli mõneti süüdimatu hoiak , lai beebilik naeratus . </s> <s> Alkoholiga oli tema sinasõber . </s> <s> Ta kohe ei suutnud ilma selleta elada . </s> <s> Alguses oli ta " Vennaskonna " turneedel kaasas kui turvamees , siis aga ei olnud temale akordionimängus enam üldse võrdset . </s> <s> Suure looga " Insener Garini hüperboloid " võideti 1996. aastal paljuski just tema meisterlikule akordionisoolole Radio France Internationale eks-idabloki rock-bändide võistluse peapreemia . </s> <s> Sama aasta porikuul kakerdas Mätas mööda pimedat maanteed ja temale sõitis 90-kilomeetrise tunnikiirusega otsa üks auto , mis ta silmapilkselt tappis . </s> </p>
<p> <s> Kui aga mina Mätast nägin , siis istus ta juba ei-tea-mitmenda klaasi taga . </s> <s> " Mina olen mitte keski ... ma ei ole mingi mees , " ütles ta harjumatult vaikselt üles " Vennaskonna " hümni sõnu . </s> <s> Suhtlesin temaga õige pikalt . </s> <s> Aga ta oli väga-väga purjus . </s> <s> Nii purjus inimestega oli meie " viisaka " firma töötajatel keelatud suhelda . </s> <s> " Firma " finantshaide ja establishmendi-meeste arvates ei olnud Mätas mitte keegi , olgugi et üldsuse silmis võis ta olla suur kunstnik . </s> <s> Ja kui ma Mättaga suhtlemiselt tagasi jõudsin , siis seisis uksel risti ees peatoimetaja asetäitja . </s> </p>
<p> <s> " Kas sa pead ilmtingimata vajalikuks selle kalkariga rääkida ? " küsis tema . </s> <s> " Siin ta kondab väga tihti ringi , ei leia endale vist õiget paika . </s> <s> Räägitakse , et pidi vist suur kunstnik olema või ei tea mis asi veel . " </s> </p>
<p> <s> " Kes see mees oli , kellega sa rääkisid ? " küsis nüüd ka enesest väga lugu pidav majandustoimetajanna . </s> <s> Ons siis temalgi vaja minu ellu kindlasti sekkuda ? </s> </p>
<p> <s> Mu silme ette kerkis üks teine pildike , seekord loetud kirjandusest . </s> <s> Kihinat-kahinat täis klassituba . </s> <s> Uksel seisab Tom Sawyer . </s> <s> " Jäin Huckleberry Finniga juttu ajama , " ütleb ta hilinemise põhjusena . </s> <s> " Mi-i-i-is ? " teeb õpetaja-härra suured silmad . </s> <s> " Jäin Huckleberry Finniga juttu ajama , " kordab poiss , arvates , et õpetaja ei saanud esimesest korrast aru . </s> <s> Või ei kuulnud . </s> <s> Või mõlema arusaamatuse kombinatsioon . </s> </p>
<p> <s> Erinevalt Tom Sawyerist ei olnud mina kunagi hilinenud . </s> <s> Töökoht oli minu kohtumispaik ülemustega ; siia tulin ma täpselt . </s> </p>
<p> <s> Läksin pärast " krepkasid " napse tagasi oma firmasse . </s> <s> Ukse peal võttis mind vastu majandusdirektor , hõlmad laiali nagu liputajal . </s> </p>
<p> <s> " Nii , " ütles ta ja tema " nii " kõlas lühikese klõnksuna , nagu oleks ta keele alla neelanud . </s> </p>
<p> <s> " Nii . </s> <s> Kust tullakse siis niimoodi laia joonega ? </s> <s> Tuikudes ? </s> <s> Õhka mulle ! " </s> </p>
<p> <s> " Mis õhka , " kostsin mina vastu . </s> <s> " Persse , raisk , oma õhkamisega võid sa ... " </s> </p>
<p> <s> " Ahhh-hhhhaaaaaa ! " tegi majandusdirektor võidurõõmsat häält . </s> <s> " Või lõhnadega tööle ! </s> <s> Või mis lõhnadega ? ! ? </s> <s> See mees on ju täis nagu siga ! </s> <s> Te tulge ja vaadake - ja selline tahab olla ajakirjanik ! " </s> </p>
<p> <s> Rahvast jooksis igalt poolt kokku . </s> <s> Nad olid kõik minu vaenlased . </s> <s> Ainult Urmo oli minu sõber . </s> <s> Aga Urmo oli juba lahkunud . </s> </p>
<p> <s> Ma seisin üsna viisakalt jalgadel . </s> <s> Isegi liiga viisakalt Aga sekretär küsis : " Noh , Timbu-Limbu , kuda klaasipõhi läikis kah ? " </s> </p>
<p> <s> Ma istusin suurele nahksele toolile ja ütlesin seltskonnale , kes oli sinna jäänud ja veel viitsis kuulata : " Jätke juba see timbulimbutamine . </s> <s> Kogu selle aja jooksul , kui ma olen siin töötanud , olete te mind aina Timbu-Limbuks kutsunud . </s> <s> Nüüd tuntsin , et aitab . </s> <s> Mis õigusega ? " </s> </p>
<p> <s> Ütlesin , jah , " tuntsin " , sest mu keel ei kuulanud enam hästi sõna . </s> <s> Siis ütles kirjade osakonna toimetaja : </s> </p>
<p> <s> " Mina sulle midagi halba ei soovi , aga mine ja vaata , mis naljakat infi on sinu kohta intranetti pandud . " </s> </p>
<p> <s> Tahtsingi , nagu tavaliselt , Õhtutähe sisevõrku minna , kuid siis tuli meelde , et IT-mees oli minult sisenemise õigused ära võtnud . </s> <s> Nii ma ei saanudki teada , mida rõvedat on minu kohta sinna üles riputatud . </s> <s> Ja teiste kontodelt kaema minna kah ei viitsinud . </s> </p>
<p> <s> " Ih-ih-ih , " itsitasid mõned kavalalt ja vaatasid mulle jultunult näkku . </s> </p>
<p> <s> Lõpuks sain ma kätte lõpparve ja tööraamatu . </s> <s> Ka lõpetatud töölepingu krabisev paber oli nüüd minu käes . </s> <s> Magu ja maks valutasid - ma olin liiga vähe söönud ja liiga palju joonud . </s> <s> Väljas valitses pimedus ja sadas tihedat lund . </s> </p>
<p> <s> Minnes kadusin kui vati sisse . </s> <s> Minu saapapaelte vahed ummistusid tihedast lumest . </s> <s> Minu piltliku ütlemisega ema nimetab niisuguseid saabaste vahele jäävaid lumetükke " lumepompariteks " ja teda ei häiri mitte , et seda sõna ei sisalda ei ÕS ega murdesõnastik . </s> <s> Ma ise nimetaksin neid pigem jäisteks lumeklompideks . </s> </p>
<p> <s> Rühkisin vapralt edasi . </s> <s> Tahtsin minna oma kalli neiu juurde , kuhu mul oli igal ajal vaba sissepääs . </s> <s> Ja vaata , kui ma astusin ühissõidukist maha , siis nägin juba eemalt hiiglaslikku valgustatud külgedega klaas-seitset , mis alati on olnud minu armsa neiu maja ees ja mitte kusagil mujal . </s> </p>
<p> <s> See seitse on täiesti elektrisinine ja selle valgus särab kaugele öösse . </s> <s> Ta katus sirutub üles taeva poole . </s> <s> Selle külgedel on kujutatud mitmesuguseid vaalapüügiepisoode : suured kalad ujuvad sabade vongeldes , mõni satub ka ranniku ja paatide juurde , kus neid ootavad tublid ja tugevad vaalakütid , ahingud õieli ja pinge lihastes . </s> <s> Mida see hiigeltaies sümboliseerib , ma ei teagi , kuid selle " katuse " alla oli varju saanud bensiinijaam . </s> <s> Niisiis : funktsionaalne kunst – taies pluss bensiinijaam . </s> </p>
<p> <s> Oli juba hiline õhtu , kui ma preili juurde jõudsin . </s> <s> Läksin trepist üles ja mõtlesin : miks just seitse , maagiline- ja õnnearv ? </s> <s> Seitse näeb välja nagu kirves , pealegi on erinevad rahvad teda kummardanud ajast aega . </s> <s> Seitse kordub kohutava järjekindlusega mu sünnikuupäevas . </s> <s> Järelikult olen just mina ära valitud suurteks tegudeks : sünnikuupäeva maagiline sümmeetria on täiesti ilmne . </s> </p>
<p> <s> Kallikene oli ise vastas . </s> <s> Ta oli oma olemuselt alles tüdruk ja tema pikad siidised juuksed paistsid heledaina ka esiku pimedas interjööris . </s> </p>
<p> <s> " Mulle tehti üks-null ära , " ütlesin ma otsekohe . </s> </p>
<p> <s> Mul oli võimalus näha end peeglist , millest end harilikult vaatab tüdruk , kui ta käed kas kellegi meeldimiseks või lihtsalt hea enesetunde jaoks kavalalt juukseid seavad . </s> </p>
<p> <s> Mu palged olid auku langenud ja silmad hiilgasid . </s> <s> Ma jätkasin tema ees seistes : </s> </p>
<p> <s> " 1 : 0. Sealsed inimesed pole üldse mitte inimesed , vaid mingisugused kurjad tulnukad . </s> <s> Sa ei suuda seda uskuda , millist jama nad mulle korraldasid . </s> <s> Koondada saab ka inimlikult , aga mind inimlikult ei koondatud . " </s> </p>
<p> <s> Tüdruk lõhnas turvaliselt ja tema piht oli kenasti käe järgi . </s> <s> Temagi oli äsja kuskil väljas käinud ja tema juustel oli lumist värskust . </s> <s> Märjad räitsakad olid tabanud tema pikkade juuste erinevaid osi , alates väikesest valgest kuklast ja lõpetades soengu lõpuga puusal . </s> <s> Nii et need juuksekarvad , mille ümber kammimisel oli olnud suurem nullfaasiline elektriväli , hakkasid märjaks saades teiste hulgast rohkem välja piiluma . </s> <s> Sel kombel sai tüdruk mõnesse kohta lokid . </s> </p>
<p> <s> Tahtsin saapaid jalast võtta , aga nende paelad olid lüüme lumekooriku all . </s> <s> See oli juba sulama hakanud , sest koorikuga kattumata osa oli märg . </s> <s> Proovisin neid avada , kuni veendusin , et nood vettinud sorakad olid umbsõlme läinud . </s> <s> Nad olid väga vintsked . </s> <s> Võtsin jõu kokku ja tõmbasin nad kahe ropsuga puruks . </s> <s> Nüüd tuli mul natuke paljajalu köögis istuda . </s> </p>
<p> <s> " Minu nüüdseks juba endise firma töötajaid võiks võrrelda ülitigedate tulnukatega , kes on tulnud Maale ainult selleks , et lõhkuda , " ütlesin . </s> <s> " Nad mitte ainult ei koonda inimesi , vaid sülitavad neile ka hinge . </s> <s> Ja niikaua , kuni selline asi kestab , ei saa eestlastest mingeid õigeid töötegijaid . " </s> </p>
<p> <s> Tüdruk oli neid sõnu kuulates suure saapa juurde maha istunud . </s> <s> Hämarus oli tema ümber ja ka tema siidistel juustel . </s> <s> Niisugused rasked militaarset laadi saapad lömastasid saksa koonduslaagrites vangide nägusid või siis tallasid Iraagi tolmust sõjatandrit . </s> <s> Nüüd pani tüdruk saapale uue paela . </s> <s> Uus pael sai venivast materjalist , ta põimis selle algul ümber vasakpoolse ja siis ümber parempoolse haagi . </s> <s> Ta pooleldi istus , pooleldi põlvitas saapanina juures , juuksed üle parema õla , tegi viimase sõlme ja liigutas end nii järsult , et tema kõrgele laubale kukkus õhuke tukk . </s> </p>
<p> <s> Vaatasin seda , nii et silmad tahtsid peast välja pungitada . </s> </p>
<p> <s> See siin oli tõesti parem maailm , kuhu sa alati oled tahtnud jõuda . </s> <s> Inimesed surevad , aga ilu jääb alles ; nii on mulle alati räägitud . </s> </p>
<p> <s> " Nüüd ma ei taha enam kuhugi minna , " ütlesin mina . </s> <s> " Kardan kuhugi minna , mind on igal pool nii palju mõnitatud . </s> <s> Ma lausa kadestan neid mehi , kes võtsid kunagi ette suure maailmarännu , nad viibisid Argentiina pampades ja sülitasid napist lauatükist kinni hoides soolast vett Atlandi massiivsetes lainevallides . </s> <s> Siis aga tulid pärast aastaid kestnud eemal viibimist koju ja mõtlesid : " Siin , Hamburgis , oli ju see blond Maia , kellega ma tutvusin Merede Ballil , ei tea , kas ta kodumaja on veel alles või on meri ta neelanud , nii nagu Maia enda kord minu silme all neelas ball ... </s> <s> " " </s> </p>
<p> <s> " Kõik lähevad ja tulevad kuhugi , " vastas tema . </s> <s> " Ainult sina pead olema siin naise seeliku taga . </s> <s> Mingis mõttes oled sa argpüks . </s> <s> Aga sina oled see-eest jälle läbinud katsumuste raja . </s> <s> Sa ei suutnud ette näha kõiki neid sündmusi , mis sinuga juhtuvad . " </s> </p>
<p> <s> Ja tõepoolest , enne nende raskete katsumuste läbimist olin ma mingis alguspunktis ega teadnud alguses , kuhu on täpselt viimas minu eest minevad rajad . </s> <s> Alles sündmuste käik tutvustas mind kohutava reaalsusega . </s> <s> Päeval Õhtutähe toimetuses oli olnud lausa helevalge , kõik lambid olid toimetuse laes säranud täie pingega . </s> <s> Ometi jalutasid selles sünges kohas ringi tõelised monstrumid . </s> <s> Aga siin oli hämar , see lamp siin ei valgustanud palju . </s> <s> Tüdruku helesinine pilk oli fokuseeritud siidisele mustale saapapaelale . </s> <s> Tulevased beebid olid justkui peegeldusena pilgu beebisinas ja veel mingi ähmane lubadus . </s> <s> Selline pehme ja kerge lubadus . </s> </p>
<p> <s> Neid sõlmis paela nii , et saapa pealispinnale jäi seitse musta risti . </s> <s> Saapapael oli siidine ja tüdruku nahk oli sama sile . </s> <s> Ei , siin oli kõik ilusam ja parem . </s> <s> Siin , neiu esikus valitses küll pimedus , kuid ühtegi monstrumit siin ringi ei kakerdanud . </s> <s> Need olid kõik jäänud selja taha – sinna , kuhu mul enam kunagi ei tulnud minna . </s> </p>
<p> <s> " Vaata , " ütlesin mina temale . </s> <s> " Lumi on sulle lokid teinud . </s> <s> Seda on sadanud nii palju , et sirged juuksed on muutunud teatud kohtadest kõverateks . </s> <s> Kas sul on varemgi lokke olnud ? " </s> </p>
<p> <s> " Tavalisi küll veidi , aga mitte keemilisi , " vastas ta asjatundlikult . </s> </p>
<p> <s> Mulle aga jäi asjatundlikkus neis valdkondades täiesti võõraks . </s> <s> Ma kuulsin isegi " tavalisi , aga mitte keerulisi " . </s> </p>
<p> <s> Vaatasin läbi akna talveöösse . </s> <s> Nägin täpselt : aknast paistab sinakalt helendav null . </s> <s> Miks see siin oli ? </s> <s> Mida see siin tegi ? </s> <s> Läks aga veel mõni aeg ja siis ma taipasin . </s> <s> See oli suure seitsme skulptuuri ots , mis meie korruseni ulatus . </s> <s> Ja see helendas ikka nii nagu seitse isegi oli helendanud sel ajal , mil ma tulin . </s> <s> Kuidagi ulmelisena tundus see kõik . </s> </p>
<p> <s> Mida võis see kõik sümboliseerida ? </s> <s> Seitsme ots paistab meile tõepoolest nullina , kui olla tema kõrgusel . </s> <s> See on nagu kraana nokk , mis ähvardavalt aknani ulatub . </s> </p>
<p> <s> Ma imetlesin seda skulptuuritoru . </s> </p>
<p> <s> Teatud kohast paistab seitse alati nullina ja suured ning tähtsad inimesed võivad – nagu näha – oma alluvaid koondades tunduda täielike lojustena . </s> <s> Kuid minuski ei olnud midagi suurt ja imetlusväärilist – minus , kes ma " hoidsin naise seeliku taha " ega suutnud oma mõnitajatele isegi vastu seista . </s> </p></div1>
    </body>
  </text>
</TEI>
</teiCorpus>
</teiCorpus>
