<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Etendus punases teatris </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Etendus punases teatris </head>
<p> <bibl> <author> <s> Karen Orlau </s> </author> </bibl> </p>
<p> <s> Üle pika aja oli Laura end jälle teatrisse sundinud . </s> <s> Ta polnud selles iialgi midagi teab mis köitvat leidnud — lihtsalt üks lisatingimus , mida tuli täita , ning aegajalt andis see teretulnud võimaluse mõnel koosviibimisel ülesvõetud kunstikajalisel jututeemal enese asjatundikkusest täit mõnu tunda . </s> <s> Oluliselt ebameeldivam oleks olnud vabandavalt naeratada , öeldes , et ei tea , ei ole näinud ... </s> </p>
<p> <s> Ainult et säärane elegantne valdamine — seisund , mida ta kõige enam nautis ning mis õhkus kõigest , mida ta tegi või ütles , isegi kõigest , mida ta ennast ümbritsema sättis — nõudis tüütut kulissidetagust tööd , enne kui sai rambivalgusesse astuda ning särada . </s> <s> Ta tunnistas endale varjamata , et see oligi tema kunstilembuse võti — võibolla ei kaalunud see üles tõelist pühendumust , kuid andis siiski meeletu üleoleku nende suhtes , kel puudus piisavalt peen taju või kes olid piisavalt lihtsameelsed , et oma kunstimeelt või , jumal hoidku , lausa annet mitte viimistleda : kunstialane asjatundlikkus oli parim kuulsus , mida seltskonnainimene eales võis välja mõelda ja mis andis nende pahatihti hoopis materiaalsemale igapäevategevusele ülla metseenliku kuma . </s> <s> Õnneks leidus siiski selliseid lihtsameelseid , kes iseenese vaimulõtvuse varjamiseks hädasti vajasid Laurat oma koosviibimisi kaunistama ... </s> </p>
<p> <s> Irooniliselt naeratades sammus ta punase vaibaga kaetud trepist üles , toetudes hoolitsetud sõrmeotstega vaid õige põgusalt poleeritud mahagonist käsipuule , mille pehmed juugendjooned näisid ta nõudliku käe puudutustele järele andvat . </s> <s> Bordoopunane kleit , mis pehmelt ta sihvaka keha kumerustele liibus , peitis sametvolangidesse siiski piisaval määral salapära . </s> <s> See oli just selle teatri kleit ning kiire kõrvalpilk fuajeepeeglisse kinnitas , kui hästi see sobib talle ja kui hästi sobib kogu teater tema kleidiga — laitmatult . </s> <s> Punane teater oli ideaalne taust ta rõhutatult mariastuartlikule tualetile — üks neid elevusttekitavalt mitmetähenduslikke vihjeid , mida Laura lihtsalt mängu ilu pärast teha armastas . </s> </p>
<p> <s> Livrees lakei avas kummardades loozhi ukse , saades tänutäheks mõõdetud annuse naeratust . </s> </p>
<p> <s> Enne kui tuled hämardusid ja raske tumepunane lavakardin tõusis , jõudis Laura ennast sisse seada sama mugavalt nagu elupõline diivanikass . </s> <s> Kuna tegemist oli trupiga , kes esines suurel laval esimest korda , kavatses ta algavat vaatust tähelepanelikult jälgida , et valida oma hinnangule niiöelda selgroog , kaks järgmist vaatust ei olnud nii olulised , neid oli vaja eelkõige nüansside väljatöötamiseks . </s> </p>
<p> <s> Esialgu valitses laval vaikus . </s> <s> Veidi diletantlik trikk — tõenäoliselt oli tegemist ikkagi küündimatu etendusega ... </s> <s> Lavakujundus oli siiski küllalt uudne , ehkki vaikus venis pikemaks kui väljapakutud sümbolitemängu mõistmiseks vajalik . </s> </p>
<p> <s> Laval laius kõrb — valged üksluised liivaluited ning taamal , silmapiiril kättesaamatult kauge oaas . </s> <s> Või siis petlik peegeldus , miraazh . </s> <s> Ülima lakoonilisuse taotlemine oli taas vääratus — see suund oli juba aegunud , kaks hooaega moest läinud ... </s> </p>
<p> <s> Laura muigas püüdlike provintslaste peale mõeldes ja suunas binokli esimestes ridades istuvale publikule . </s> <s> Nagu alati , oli seal seekordki paar tuttavat nägu : otse vastu lava istus vabrikant Lintröm oma prouaga . </s> <s> Vaesed tõusikud — esimeses reas ... </s> <s> Püha jumal , neil on seal ju sama mugav kui väikestel lastel söögilaua taga : ninaots ulatub vaevu üle lauaserva . </s> <s> Laura teadis , mis vaheajal juhtub : proua Lintröm kohtub temaga juhuslikult , laseb kuuldavale paar hüüatust repertuaarist : " Oo , keda ma näen , ka sina siin " ja kutsub ta külla laupäevasele õhtusöögile , et tal oleks võimalus külalistele mitmeid kordi muuseas märku anda , et ta sõbranna Lauraga justnimelt teatris esietendusel kohtus . </s> <s> Põrgulikult lõbus ! </s> <s> Tegelikult ülearugi lõbus - - Laura kaalus hetkeks , kas ta peaks arvestama võimalusega , et proua Lintrömile on juba ette kantud pikantne nali , mida Laura Sanderite soolaleivapeol endale vabrikandiproua kulul lubas . </s> <s> Ta tundis hetkelist ebamugavust ja otsustas Lintrömidest vähemalt sel õhtul eemale hoida . </s> <s> Samas käis nende juures söögil aga mitmeid mõjukaid inimesi ... </s> <s> Olgu pealegi , hiljem vaatab , kuidas olukord kujuneb . </s> </p>
<p> <s> Lavalt hakkas vaikselt kostma muusika — nukker idamaine flöödiviis — ning nähtavale ilmus valgesse kangasse mässitud kuju . </s> <s> Ühes käes kandis ta korvi puuviljadega , teises karikat veiniga . </s> <s> Ta sammus aegamisi üle valgete liivaluidete oaasini , seadis seal oma kandami hoolikalt maha , nagu valmistaks einet ette ja jäi siis veesilma kaldal kasvavate lopsakate puude varju seisma . </s> <s> Flöödiviis muutus tungivamaks , rahutumaks , ning lõikavalt sillerdavate helide saatel ilmus lavale teinegi tegelane : musta ürpi mässitud deemon , kes märgistas oma teed kuldse sauaga liivale lilli joonistades . </s> </p>
<p> <s> Laura lõi pea selga ja pahvatas hääletult naerma . </s> <s> Oh , provintslased , milline hale allegooria ! </s> <s> Nüüd peaks ilmuma ka kolmas tegelane — õnnetu eksinud inimhing , kes deemoni joonistatud lillede järgi kõnnib ja iial oaasini ei jõua ... </s> <s> Ta turtsatas rahulolevalt , sest kohe astuski lavale kolmas figuur : väsinud rändaja — kes püüdis liivale joonistatud lilli korjata . </s> </p>
<p> <s> Jaa , kujunditel ei olnud ju väga vigagi , kuid sellest piisas vaid viieks minutiks ja mitte kauemaks , sest kõik ülejäänu oli sadu kordi läbikäidud teema : rändur , pimestatud tühiste väärtuste ilust , jõuab deemonit jälgides hukkumise äärele , kuid saab mingi ime läbi valgustatud ning leiab lõpuks ikkagi oaasi ... </s> <s> Laura suunas binokli otsustavalt publikule . </s> </p>
<p> <s> Ta uuris hindaval pilgul , millised kleidid esirea daamidel seljas on — lava valguses olid need küllalt hästi näha — peatus viivuks mõnel elegantsemal soengul ning uuris siis rõdu vasakut tiiba . </s> <s> Milline ülevoolav dekoltee oli sellel sinises kleidis daamil ! </s> <s> Kuigi ... jaa ... </s> <s> Laurale endale võinuks selline lõige siiski sobida . </s> <s> Aga mitte mingil juhul nii lopsakale figuurile ! </s> <s> Ülearu volüümikad naised olid naeruväärsed . </s> <s> Rõdul laiutav lihav blondiin tuletas talle meelde ühte ta ammust sõbrannat — sellel naisel oli mingil tabamatul viisil sarnane hoiak kunagise saleda , efektse Eriniga , kellel lisaks tohutule juuksepahmakale ning sügavsinistele silmadele oli looduse poolt kaasa antud üks kontrollimatu nõrkus — tõeline magusaisu . </s> <s> Tänu jumalale ! </s> </p>
<p> <s> Laura kunagine korterikaaslane Erin oli liiga ambitsioonikas , et tagaplaanile jääda . </s> <s> Talle ei piisanud sellestki , et olla Laura kõrval — ta tahtis enamat . </s> <s> Ta lihtsalt sattus õigel ajal õigesse kohta — liiga hästi ettevalmistatud juhus , et tõepoolest juhuslik olla — ja seda paraku alati oma korterikaaslase arvelt . </s> <s> Peale seda , kui Erin Lauralt tema isikliku moefotograafi üle lõi , sai Laural mõõt täis . </s> <s> Tal tekkis komme baarikappi ohtralt likööre ja shokolaadi varuks osta . </s> <s> Peale süütut algust shokolaadikommidega leidus külmkapis ikka mõni kreemikook , ja nii ei läinud kuigi kaua , kui Erin konkurendina enam arvesse ei tulnud . </s> <s> Ka fotograaf leidis endale uue muusa — veidi saledama ... </s> </p>
<p> <s> Laura naeris tasakesi ning mõõtis blondi monstrumit pilkavalt . </s> <s> Kui sarnane Erinile ... </s> <s> Imepeen võimalus , et tegemist oligi Eriniga — iseäranis kui ta kallis sõbranna oma nõrkusele endistviisi vastu ei suutnud panna ja üha enam kaalu kogus . </s> </p>
<p> <s> Ta heitis kiire kontrollpilgu lavale . </s> <s> Nagu võiski arvata , ei toimunud seal midagi üllatavalt — ootuspärased faustitõlgendused , kus rändur ja deemon sõpradena koos rändasid ning deemon kaaslasele liivast losse tegema õpetas . </s> <s> Ei — publik oli igal juhul palju huvitavam . </s> </p>
<p> <s> Põrandal , keskmise rea vasakpoolses servas köitis üks kummaliselt tuttavlik nägu ta tähelepanu . </s> <s> Kes see võis küll olla ? </s> <s> Tuttav ... aga kustkohast ometi ? </s> <s> Ta keeras binokli teravamaks ja vaatas hoolikamalt . </s> <s> Anton ? ! </s> <s> Jumal hoidku ... </s> <s> Binoklit hoidev käsi vajus sülle ja ta sulges viivuks silmad , et end koguda . </s> <s> Lavalt kostev madal trummilöök pani ta võpatama , sest hetkelises segaduses ei suutnud ta ehmatavat häält etendusega seostada . </s> <s> Antonit ei olnud ta ... kaheksa aastat näinud ? </s> <s> Süümepiinad lahvatasid hetkeks pinnale — Laura teadis , et ta ei olnud Antoniga just kõige ausamat mängu mänginud ... aga sel ajal ta ei saanud teisiti . </s> <s> Muidugi oli see sündsusetu , aga sellest oli õnneks nii palju aega möödas . </s> <s> Pealegi ei läinud Anton siis ilmselt täiesti pankrotti , kui ta nüüd siin istub , nii kallis smoking seljas ? </s> <s> Ja tänu Antonile on siin ka tema , nii et kõik läks ju tegelikult hästi ? </s> </p>
<p> <s> Peen muie vallutas ta suunurga ning ta heitis Antonile pika pilgu , enne kui binokli taas lavale pööras : muutuv muusika paelus ta tähelepanu . </s> <s> Endine lõbus flöödiviis , mis liivalosside ehitamist saatis , muutus kohati nukramaks . </s> <s> Lõbusad pealiskaudsed sillerdused vajusid vaikseks melanhooliaks , murdudes haripunktil taas kerglaseks eufooriliseks trallituseks , mis aga veel õhus püsiva meeleheitekõla tõttu võltsi ja pingutatuna tundus . </s> </p>
<p> <s> Lavale tuli tegelasi juurde : deemoni ja ränduri ehitatud liivakujud ärkasid ellu ning rändur moodustas neist endale saatjaskonna , rääkides kord ühe , kord teisega ning püüdes kaaslasi käest haarata . </s> <s> Liivakujud vastasid ränduri püüdlustele apaatselt ja sunnitult , nagu poleks kaks loojat neisse siiski õiget elusädet sisse suutnud puhuda . </s> <s> Kui rändur eheda vastuse puudumist tunnetas , kõlasid muusikas nukrad noodid , kui ta taas uuele liivakujule eluvaimu sisse sai , lõikas pingutatult rõõmsameelne sillerdus taas läbi . </s> </p>
<p> <s> Hetkeks jäi Laura liivakujusid silmitsema . </s> <s> Miski selles kujundis tabas teda valusamalt kui ta oleks oletada osanud . </s> <s> Liivakujud , kellele rändur kuldehteid kaela riputas ja kirevaid kangaid ümber sättis ... </s> <s> Laura kortsutas kulmu . </s> <s> Muusika puges hinge , kraapides pilkava tahtlikkusega hoolikalt unustatud haavu . </s> <s> Laura lõvikorts kulmude vahel muutus järsult teravamaks ja ta suunas binokli publikule . </s> </p>
<p> <s> Ta häiritud , tegevust otsiv pilk libises üle Lintrömide ( vastumeelsusevärin jooksmas üle selja , kui ta seda kergemeelset nalja meenutas ) , lendas mööda Antonist ja Erinist , otsides midagi leevendavamat — soovides peatuda tähelepanuväärsetel tualettidel , stiilsematel soengutel või ... millelgi , mis ta vaimule värskemat tööd annaks . </s> </p>
<p> <s> Kas oli binokliklaas muutunud veidi uduseks või mõjus talle närvesöövalt pinev muusika , igatahes sulasid inimeste innukalt lava poole pööratud näod ilmetuteks valgeteks laikudeks ning Laurale tundus , nagu pööraks kord üks , kord teine silmad lavalt üles , tema loozhi poole , ning vaataks teda sama otse ja häbenemata , nagu vaadatakse loomaaias puuripistetud veidrat looma . </s> <s> Korraga näis talle , et ka need , kes pealtnäha etendust vaatasid , piilusid teda oma teraste hiiresilmadega ... </s> <s> Hägused nimetud poolprofiilid , milles üks särav süsimust silm kõõritab üles , tema poole , ning mille varjatud näopoolelt parastav irvitus vägisi üle näo tahab venida . </s> <s> Silmapette võikus oli halvav , kuid hetke pärast suutis ta ennast siiski kokku võtta . </s> <s> Siiski värisesid ta käed veidi , kui ta binokliklaase puhastas . </s> <s> Veider ... veider muusika ja veider etendus . </s> </p>
<p> <s> Laval oli " Inimliku tragöödia " provintsivariatsioon jõudnud järgmisesse , esimesest hetkest peale etteaimatavasse faasi : ränduril oli nälg . </s> <s> Ta püüdis tühja kõhtu liivale joonistatud ja liivast mätsitud kookidega täita , kuid ühed kadusid sõrmede vahelt ja teised ei kõlvanud süüa . </s> <s> Toiduotsinguil ligines rändur oaasile , kus valges rüüs kaitseingel teda kannatlikult ootas , kuid kuna deemon ja ta liivast vormitud kaaslased oaasi välja naersid ning pilkasid nii selle valvurit kui tema pakutavat toitu , siis naeris rändur nendega kaasa ja läks oaasist mööda . </s> </p>
<p> <s> Laura haigutas ja tundis end piisavalt taastununa , et pilku saali heita . </s> <s> Ta piidles põranda hämaramates nurkades istujaid ning püüdis mõistatada , milliste inimestega on tegemist . </s> <s> Nii või teisiti sarnanes igaüks kellegagi ... </s> <s> Näiteks see vasakus reaservas istuv heledapäine apollolokkidega noormees , kellele ta valge tärgeldatud krae ilmselgelt ebamugavust valmistas , meenutas Laurale vägisi üht innukat maapoissi , kes arvas vist , et linnas leiab ta eest hoopis kõrgema inimliigi esindajad , ja kes oleks armunud ilmselt esimesesse ettejuhtuvasse vähegi sobilikku naisterahvasse — puhtjuhuslikult oli Laura see , kellele ta oma naiivse tuhina pühendas . </s> <s> Ta oli oma värskuses veidi aega ju isegi lõbustav , aga pikapeale muutus ta rikkumatus lausa uskumatult tüütuks . </s> <s> Nii , et Laural polnud isegi mitte kahju ... </s> </p>
<p> <s> Ta heitis lokkispäisele mänguasjale pika pilgu ja uitles edasi . </s> <s> Veidi mõttesse vajununa ei tabanud ta kõrv uusi kõlasid muusikas ega tajunud , et teatrisaalis toimus taas vaevumärgatav muutus . </s> </p>
<p> <s> Oaasi ja kõrbe allegooria paelus ta mõtteid ... </s> <s> Oaas ... jah , vaikne turvaline nurgake — tegelikult lihtsalt mannetu seisva veega tiik , kus saab ohutult elupäevade lõpuni loksuda . </s> <s> Viinamarjad on hapud — seepärast tulebki too pööraselt põnev võitlustanner kõrbeks ristida ja mängida mängu , et tegelikult on see nii pööraselt paheline koht . </s> <s> Paheline ? </s> </p>
<p> <s> Ta hajameelne pilk tabas viimastest ridadest ühe tuttava näo ... </s> <s> Eneli ! </s> <s> Vaikne leebe Eneli , kuidas oli ta tema nii kauaks unustanud ? </s> <s> Muidugi ta teadis , kuidas ta lapsepõlvesõbranna nii kauaks unarusse on jätnud , kuid hetkeks tõi nii tuttava näo nägemine ta huulile pehme naeratuse . </s> <s> See kustus kiiresti peidetud ohkesse , sest ... ta mäletas hästi , kuidas oli pidanud valima Eneli ja selle seltskonna vahel , kuhu ta kuuluda tahtis . </s> <s> Liiga totter oleks olnud jätta nii kaua ihaldatud eesmärk sinnapaika lihtsalt sellepärast , et lihtsameelsele sõbrannale lohutust pakkuda . </s> <s> Igaüks peab oma jõududega hakkama saama . </s> </p>
<p> <s> Madal trummipõrin muutus üha pinevamaks . </s> <s> Laura pilk libises üle viimase rea ning korraga jättis ta süda tõepoolest löögi vahele ja ta taskurätikut hoidev vasak käsi klammerdus loozhiserva punasesse sametisse , nii et teravad sõrmenukid valgeks tõmbusid . </s> <s> Tagumises reas istus ema . </s> </p>
<p> <s> Meeletu trummirütm lõppes kõrvulukustava löögiga ning äkilisele helile tahtmatult reageerides pööras Laura hetkeks pilgu lavale , vaatas mittemidaginägeva pilguga rändurit , kes oli ennast kuivanud oaasis raagus puu oksa külge poonud ning rippus seal nagu sügavaima meeleheite kehastus , deemon sealsamas kõrval istumas ja ootamas ... </s> </p>
<p> <s> Laval toimuvat vähimalgi määral teadvustamata vaatas Laura tagasi viimasesse ritta . </s> <s> Koht , kus ta oli näinud ... oli tühi . </s> <s> Eneli ... </s> <s> Eneli ... </s> <s> Oli midagi , mille ta oli unustanud , mis oli äärmiselt tähtis , mis pidi meelde tulema ! </s> </p>
<p> <s> Deemon kriiskas põrgulikult , haarates põgeneda püüdva hinge küünte vahele ning rebides vasturabelevat õrna olevust oma pikkade küüniste ja kihvadega , kuni ohvri meeletu rabelemine vaibus jõuetuks tukslemiseks . </s> <s> Siis kustus seegi . </s> <s> Rändur oli surnud . </s> <s> Surnud ... </s> </p>
<p> <s> Laura surus taskuräti suule ja tormas loozhist välja , jättes lakei endale jahmunult järele vaatama . </s> <s> Ta jooksis laiast trepist alla nii kiiresti , kui suutis , ja ometi tundus see talle sama aeglasena nagu unenäos põgenemine — õhk tundus raskestiläbitava takistusena , käed ja jalad ahastamapanevalt jõuetutena , keskaegne kuningannakleit takistas jooksmast ... </s> </p>
<p> <s> Surnud ! </s> <s> Eneli oli surnud . </s> <s> Kuidas ta sai selle ära unustada ? ! </s> <s> See väike musta raamiga kaart ta postkastis ... </s> <s> Matus , kuhu ta ei jõudnud — ema saatis talle küll mõned pildid , aga ta pani nad kuhugi ära ... kuhu , ei mäleta . </s> <s> Seal ei olnudki õieti midagi erilist ... </s> <s> Tavaline matus ... </s> <s> Vastik sügisene ilm ... </s> <s> Raagus pärnad ... </s> <s> Elupuud ... </s> </p>
<p> <s> Ta lõi teatri kõrge välisukse lahti ja hingas täie rinnaga värsket õhku . </s> <s> Lämbumisetunne leevenes pisut , kuid iha pageda oli endiselt tugev : teater oli nagu ahistav unenägu , millest tuli põgeneda , ennast teadvusele raputada , ärgata ... </s> <s> Ta laskis ukse enda järel kinni langeda ja jooksis kontsade klõbinal marmortrepist alla : sealsamas , üle tee seisis vaba takso — tema proosaline pääsemine . </s> </p>
<p> <s> Tugev tuulehoog lükkas raske teatriukse kõrvulukustava pauguga kinni just sel hetkel , kui Laura takso poole tormates otse kihutava auto ette jooksis . </s> <s> Mustas ja niklis läikiv luksuslikult jõuline loom murdis ta kokku ja pühkis teelt kõrvale nagu rohukõrre . </s> <s> Ta jäi lumisele teeservale liikumatu punase laiguna lebama — punases kleidis , lahtirebitud soontest voolamas tumepunane veri . </s> </p>
<p> <s> Ümbritsev maailm muutus hämaraks , tänavalaternad , mis talle näkku särasid , tuhmusid , nagu paistaksid nad läbi sügava vee . </s> <s> Õieti ta vajuski hämarasse sooja sügavasse vette . </s> <s> Ka helid tuhmusid — loomulikult , sügavas vees neid ju ei kuule ... </s> <s> Pidurite krigin kostis õige kaugelt — kusagilt teisest maailmast ja teisest ajast , täiesti temassepuutumatult . </s> </p>
<p> <s> Laura püüdis kõigest hingest taas selgelt mõtelda , ning mingil uskumatul moel see õnnestuski , kustuvate meelte kiuste . </s> <s> Ta tajus , et lihtsam oleks lasta teadvuski unenäomaailma libiseda , et minna võimalikult valutult , peaaegu ükskõikselt üle piiri , kuid ta ei julgenud . </s> </p>
<p> <s> Viimast korda sisse hingates jõudis temani kindel teadmine , et see , mida ta ootas , oligi käes . </s> <s> Imelühike hetk enne seda , kui too kummaline isikupära väljendus , mida ta senini oma igaveseks hingeks pidas , lõplikult pimedusse lahustus , sai ta jahmatava selgusega aru , et edasi ei tulegi enam mitte midagi . </s> <s> Absoluutselt midagi . </s> <s> Eesootav halastamatu olematus oli nagu lõputu pimedus , iseenesestmõistetav ja igavene . </s> <s> Viimast korda välja hingates tundis Laura ühtaegu ängistavat hirmu ja samas tõelist , lausa lapsikult võidurõõmsat kergendust . </s> </p>
<p> <s> Kustuva teadvuse tagasopis keerles mingi kummaline rahutus — oli midagi , mis jäi arusaamatuks , mingi lahendamata vasturääkivus selles tühjuses , millega ta silmitsi seisis , aga mis see küll oli ... ja miks ... küsimus kadus olematusesse enne , kui jõudis sündidagi . </s> </p></div1>
    </body>
  </text>
</TEI>
</teiCorpus>
</teiCorpus>
