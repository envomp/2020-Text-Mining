<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Surematus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Surematus </head>
<p> <bibl> <author> <s> Toomas Raudam </s> </author> </bibl> </p>
<p> <s> Peeter ärkas veidra hääle peale . </s> <s> Pikalt nagu jaamast lahkuva rongi vile kõlas see toas vastu – küllap tahtis vedurijuht nii oma oskustest märku anda , hääles oli uhkust ja rõõmu , aga ka kurbust , varjatud nukrust saavutusest , vägiteost , millel polnud teisi tunnistajaid peale vedurijuhi enda . </s> </p>
<p> <s> Pikkamööda sai Peeter aru , kust hääl tuleb . </s> <s> Ta pigistas tuharalihased kokku ja köhatas vabandavalt . </s> <s> Peeter oli unes näinud , et saab lapse . </s> <s> See unenägu kordus tihti , kuid alati hääletult . </s> <s> Siiani oli tal õnnestunud oma luhtumist varjata , nüüd oli see avalikuks tulnud . </s> </p>
<p> <s> Ja kuigi ümberringi polnud kedagi , kes Peetri õnnest või õnnetusest ( sest unigi oli reaalsus ) osa oleks saanud , tundis Peeter , et peab andeks paluma nii laes rippuvalt lambilt kui raamatult , mida ta õhtul enne magamajäämist oli lugenud . </s> <s> Nüüd tundis Peeter , et on ise nii lamp kui raamat ning nõudis endalt võimatut . </s> </p>
<p> <s> Sünnituse juures oli õde . </s> <s> Ta käskis pingutada . </s> <s> Peeter pingutaski , kuid õde polnud rahul ja esitas üha uusi tingimusi , mille täitmise korral laps ( Peeter oli veendunud , et tüdruk ) tervelt ilmale võis tulla . </s> <s> " Mitte kehaga , peaga ! " </s> <s> Peetrile tundus see käsk loomulik , kas ainult temast selle täitjat on ? </s> <s> Peeter tahtis kõigest hingest , et laps sünniks , selle nimel oli ta valmis kõigeks , ka sellisteks kannatusteks , mida teistel emadel eales polnud tulnud üle elada . </s> <s> Ta võttis kogu oma jõu kokku , tõmbas ennast õhku täis ja tundis , kuidas nii pea kui alakeha selle tagajärjel paisuvad . </s> <s> Õde muigas , ju tegi Peeter kõik õigesti ning tema ponnistused ei erinenud teiste omadest . </s> <s> Kuid siis ta ärkas , sest õhku enam ei jätkunud , ja kuulis häält , mis temast vabanenult iseseisvana universumis ringi rändas . </s> </p>
<p> <s> Enne voodist tõusmist pistis Peeter käe teki alla . </s> <s> Äkki ikka on ? </s> <s> Õnnis , nimetu laps ; tüdruk ? </s> <s> Lina oli veidi niiske , tõestus sellest , et Peeter oli kõigest väest püüdnud , tema keha oli eritanud mahlu ja arvatavasti ka lõhnu , millest ükski polnud see õige . </s> </p>
<p> <s> Peeter võttis kapist uue lina , mõtles siis hetke ja vahetas ka padjapüüri ära . </s> <s> Kui ta järgmine kord sünnitama hakkab , peab kõik puhas ja korras olema . </s> <s> See võis juhtuda millal tahes , kasvõi samal ööl , kui tal muidugi õnnestub und saada . </s> <s> Avasilmi see ei saa juhtuda , see oli ainus asi , milles Peeter kindel oli . </s> <s> Kuid juba pooletunnine tukastuski võis olla tulemuslik . </s> <s> Tulemuslik ? </s> <s> Peeter muigas selle peast läbi lipsanud sõna peale : ka see , nagu lapski , oli luhtumine , kuid ainult osaline , kehtiv juba möödunud ajas , iga järgmine hetk võis endaga kaasa tuua õnne , suurima inimliku õnne , mille täitumine võimalik vaid unes . </s> <s> Või raamatus . </s> <s> Või lambis . </s> </p>
<p> <s> Lamp ja raamat olid unetoojad . </s> <s> Mõnikord polnud vaja raamatut kätte võttagi , piisas lambistki . </s> <s> Hommikuks oli lamp kustunud , aga Peeter ei mäletanud , et ta voodist välja oleks tulnud ja lülitile vajutanud . </s> <s> ( Laualampi polnud ; ta tahtis , et kõik oleks nii , nagu kunagi kodus , kus kogu valgus tuli laest . ) </s> <s> Tema ja toa vahel oli tekkinud teatav mõistmine , mis väljendus vaevumärgatavates üksikasjades . </s> <s> Tal pruukis vaid silmad kinni panna , kui asi , millele ta mõelnud oli – lamp , raamat – muutus emaks või isaks , kes tal uinuda aitasid . </s> </p>
<p> <s> Peetri elu algas hetkest , kui teda kartma hakati . </s> <s> Ta oli siis kümme . </s> <s> Ta oli peres ainus laps . </s> <s> Teist Peetrit ema ja isa endale ei tahtnud , kuigi selle eest , kes neil oli , olid nad valmis oma elu andma . </s> <s> Nii oli ka siis , kui selgus , et Peeter pole päris tavaline . </s> <s> Nad ei hüljanud Peetrit , nagu vähihaige lapse vanemad , kes oma lapsest ka siis lahti ei ütle , kui laps seda soovib . </s> </p>
<p> <s> Jaan oli Peetri sõber . </s> <s> Ta oli Peetrist vanem . </s> <s> Ema toitis teda härjaverega ja määris õhtuti maarohtudest tehtud võietega . </s> <s> Jaani isa oli ema maha jätnud . </s> <s> Jaan teadis , et kui ta suureks kasvab ja ühel hetkel peeglisse vaatab , astub sealt välja ta isa . </s> </p>
<p> <s> Juba varakult hakkas ema Jaani pidudele saatma . </s> <s> Kui Jaanil koolist oli vaja puududa , kirjutas ta Jaanile tõendi või kui sellest ei piisanud , tegi järele arsti viltust käekirja ja lõi selle alla kartulist tehtud templi . </s> <s> Pitsat sarnanes arsti templiga nagu kaks tilka vett , tähed , mis ema kartulisse sisse lõikas , läksid siniseks , kui neile peale hingata . </s> <s> See võis tulla ema hingeõhust – kui Jaan seda ükskord teha proovis , ei tulnud midagi välja ; emal oli kartuliga salajane kokkulepe.Ükskord tuli Jaani ema ( tema nimi oli Magda ) Peetri vanemate juurde ja palus , et nad Jaani ööseks enda juurde võtaks , ta ise pidi linna oma õele külla minema . </s> <s> Linn oli Tallinn , teisi linnu Eestis polnud ; tegelikult muidugi oli , aga see on vaid näilik – hirm suurema ees laastas linnu nagu lapsi . </s> </p>
<p> <s> Peetril oli hea meel . </s> <s> Talle oli alati tundunud , et nende sõprus vajab kinnitust . </s> <s> Ühistest mänguasjadest , raamatutest ja võib-olla ka mõtetest ei piisanud , et sõber olla . </s> <s> Sõprus vajas pitsatit nagu õpilaspäevik , kus seisis tõend haiguse kohta . </s> </p>
<p> <s> " Ema , " ütles Peeter oma emale . </s> <s> Ja siis veel teist kordagi : " Ema ! " </s> </p>
<p> <s> Sellest piisas . </s> <s> Peetri ema ( tema nimi oli Aili ) mõistis poega ainsast sõnast – sõnast , mis oli ta ise ning kuhu Peeter oli pannud kogu oma hinge . </s> <s> Kui ema poleks Jaani lubanud jääda , oleks Peeter endale otsa peale teinud . </s> <s> Või oleks oma ema elu aja teietanud . </s> <s> Palju vahet polnud ; teie ja surm olid mõlemad võõrad . </s> <s> Aili ja Magda olid ka võõrad . </s> <s> Kuid nad olid elus : kui Magda kaevule läks ja keegi juures juhtus olema , pani ta pange maha ja ütles : " Mina pole midagi , mina olen vana lits , aga vaat Aili , tema on ingel ! " </s> <s> Sellega oli ka Peeter nõus , aga tal oli pisut nagu häbi ka , sest järgmisena võttis Magda tal käest kinni , näpistas ja ütles : " Millal küll minu laps selliseks saab ? " </s> <s> Peeter kahetses , et ta Jaani emaga ühel ajal kaevule oli sattunud . </s> </p>
<p> <s> Peeter oli väga õnnelik ja emale ( ja isale , kes emaga nõus oli ) tänulik . </s> <s> Tal oli nüüd vend . </s> <s> Nad mängisid natuke ja läksid siis magama . </s> <s> Ema tegi neile aseme seina äärde kušetile . </s> <s> Uni tuli ruttu . </s> <s> Jaan lõhnas rahustavalt . </s> <s> Ema oli teda enne bussi peale minekut määrinud ja lusikatäie härjaverd andnud . </s> <s> Peetril oli kange tahtmine Jaani puutuda . </s> <s> Ta ei saanud ise ka aru , miks . </s> <s> Aga ta ei julgenud . </s> <s> Julgus tuli unes . </s> <s> Ta ei saanud ise ka aru , kuidas see juhtus . </s> </p>
<p> <s> Kuid see , mis juhtus , oli halb – sellest algas Peetri elu . </s> </p>
<p> <s> Kui Peeter hommikul ärkas , oli voodi tühi . </s> <s> Ta küsis emalt , kus Jaan on , kuid ema tegi sellise näo , nagu poleks Jaani ema eile Jaani toonudki . </s> <s> Nagu poleksid nad koos olnud . </s> </p>
<p> <s> Peeter läks välja . </s> <s> Ülalhoovis , kus elas Jaan ja veel mõned lapsed , polnud kedagi . </s> <s> Peeter seisis tükk aega keset hoovi ja ootas . </s> <s> Kaua see ei tohtinud kesta . </s> <s> Muidu oleks see olnud unenägu . </s> <s> Siis läks ta sinna , kus oli kaev . </s> <s> Kaev oli nurga taga . </s> <s> Peeter astus kaevu platvormile . </s> <s> Siit nägi üle kardina tühja tuppa . </s> <s> Toas elas Jaan oma emaga . </s> <s> Kus nad olid ? </s> <s> Võttis ema Jaani endaga linna kaasa ? </s> <s> Toas tiksus kell . </s> <s> Peeter nägi aega , mida kell näitas . </s> <s> Kellal oli kunagi olnud kägu , nüüd ei läinud enam luuk lahti ja kägu ei pääsenud välja . </s> <s> Kell rippus köögi seinal akna kõrval . </s> <s> Peeter varem nagu ei teadnudki , et siit kella näeb . </s> <s> Nüüd teadis . </s> <s> Kuid aja unustas kohe . </s> </p>
<p> <s> Korraga ta tundis , et teda vaadatakse . </s> <s> Kellegi silmad puurisid teda . </s> <s> Peetril hakkas valus . </s> <s> Pilk põletas . </s> <s> Nüüd nägi ta vaatajat . </s> <s> See oli Maret . </s> <s> Mareti isa oli linna meister jalgrattakrossis . </s> <s> Ka Maretist pidi saama jalgrattur . </s> <s> Peeter oleks tahtnud Maretiga mängida . </s> <s> Ta hüppas kaevult alla . </s> <s> Jalg nõksatas ja Peeter oleks peaaegu kukkunud . </s> <s> Talle tundus , et tema tasakaalu hoidmiseks õhku tõstetud käsi on nagu kaevu rullikäänatud metallsaba . </s> </p>
<p> <s> Peeter oleks tahtnud Maretiga mängida , kuid Maret taganes ehmunult . </s> <s> Nüüd nägi Peeter ka Jaani , kes oli Mareti selja taga ja sosistas Maretile midagi kõrva . </s> <s> Ilmselt andis ta tüdrukule nõu , kuidas käituda , kui Peeter ikkagi lähemale peaks tulema . </s> <s> Ta kirjeldas Peetri haigust . </s> <s> See polnud tavaline haigus . </s> <s> Nagu palavik . </s> <s> Või isegi tuulerõuged . </s> <s> Või mumps . </s> <s> Kui mumps , tuulerõuged või palavik oleksid kestnud elu-aja , siis oleks see olnud sama haigus , mis Peetril . </s> <s> Küsimus oli ajas . </s> <s> Ajas , mis kestis algusest lõpuni . </s> </p>
<p> <s> Peeter ei teadnud , mida teha . </s> <s> Kuid üksi olla – isegi jääda – ta enam ei kartnud . </s> <s> Nüüd , kus ta teadis , mida temast mõeldakse . </s> <s> Teised unustasid , mis nad mõelnud olid . </s> <s> Isegi Jaan , jah , isegi tema . </s> <s> Kuid Peeter ei unustanud . </s> <s> Isegi siis , kui teda enam ei peljatud – juba varsti , mõne päeva pärast . </s> <s> Maret võttis tal jälle käest kinni , nad mängisid koos liivakastis , aga Peeter teadis , et pruugib tal vaid ennast lõdvaks lasta , unustada , kes ta on , kui Maret talle haiget teeb . </s> <s> Maret oli talle liiva silma visanud , kuid see polnud midagi selle kõrval , mis siis võis juhtuda . </s> <s> Peeter oli nagu poksija , kes ei kuku , kui näeb , kust löök tuleb . </s> <s> Kuid selleks , et see ei juhtuks , pidi olema valvel . </s> <s> See tuli loomulikult . </s> <s> Kuid mäng polnud enam mäng . </s> <s> Maret seda ei teadnud . </s> <s> Kui see tal järsku meelde tuli , võis ta Peetrit karistada . </s> <s> Nii nuhtleks ta iseennast unustuse eest . </s> <s> Mareti isa oli käskinud meeles pidada – " Kõik haigused on nakkavad , ka need , mis on sügaval , need eriti ! " </s> <s> Seda öeldes oli tal käes jalgrattapump , ta pumpas kummi täis . </s> <s> Kui Maret tahtis meenutada , mida isa oli öelnud ( ta oli sõnakuulelik tütar ) , kerkis silme ette pilt kummi täis pumpavast isast , kuid mitte ainsatki sõna . </s> <s> Sõnad olid kuhugi kadunud . </s> <s> Kuidas neid küll ütlema oleks pidanud ? </s> </p>
<p> <s> Külm liiv oli nagu Jaani nahk . </s> <s> Ainult lõhnatu . </s> <s> Kui Peeter üksinda liivakastis mängis , oli ta Jaaniga . </s> <s> Ta ajas oma ninasõõrmed laiali ja nuusutas . </s> <s> Ta oli nagu koer . </s> <s> Ta oli koer . </s> </p>
<p> <s> Jaan rääkis talle tüdrukutest , kellega ta tantsinud oli , näitas talle nende pilte . </s> <s> Ta oli kõik unustanud . </s> <s> Ta mõtles , et see läheb üle . </s> <s> Või lootis . </s> <s> Lootis , nagu Peetri ema ja isa , kes teda pärast öist vahejuhtumit hellitustega üle külvasid . </s> <s> Mida me küll valesti oleme teinud ? küsisid nad endalt . </s> <s> Kuid vastata ei osanud . </s> <s> Võib-olla olid kingitused , mida me sulle sünnipäevaks tegime , liiga väikesed ? </s> <s> Niipea kui nad seda olid küsinud – nii koos kui eraldi – , kerkis nende ette sünnipäeval kinke vastu võtva Peetri rõõmu täis nägu , ning nad hakkasid nutma . </s> <s> Ahastus ja süütunne viis neid selleni , et nad hakkasid Peetrile tagantjärele kingitusi tegema . </s> <s> Peeter leidis igal õhtul magama minnes padja alt kommikoti ja hommikul ärgates vaasist värske lille . </s> <s> Peeter oli prints , Peeter oli printsess . </s> <s> Kingitused kulusid küll marjaks ära . </s> <s> Ta kinkis need teistele , kellelt lootis vastutasuks igavest unustust . </s> <s> Jalgratas läks Maretile , nukk Jaanile ( kes kinkis selle mõnele oma tüdrukule ) . </s> <s> Ei saanud öelda , et Peeter oli õnnetu . </s> <s> Ta teadis , et tema tõelised sõbrad on poisid ja et kui ta kedagi armastama hakkab , siis pole see tüdruk . </s> </p>
<p> <s> Peeter sai aru – tegelikult pole tema tõbi kellelgi meelest läinud . </s> <s> Ka karistus mitte . </s> <s> Karistus oli maksimaalne – surmanuhlus . </s> <s> Ükskord pidi see ka täide viidama . </s> <s> Lõputult viivitada ei saanud . </s> <s> Asja arutati nii kitsamas kui laiemas ringis , sellest võtsid osa need , kes Peetrit või tema vanemaid tundsid , kuid ka võhivõõrail oli sõnaõigus – piisas kuuldusest , poolikust sõnastki , et Peetri üle kohut mõista . </s> <s> Kuid mingile otsusele ei jõutud . </s> <s> Peetrile midagi ei räägitud , kuid Peeter sai kõigest aru – pruukis tal ennast vaid järsku , kannalt ringi pöörata , kui tõde oli tabatud . </s> <s> Seal , kus hetk tagasi oli olnud sile pealispind – naeratus , lahke näoilme , sulnid sõnad – oli nüüd tigedus ja õud . </s> </p>
<p> <s> Muuseum oli naljakas sõna – natuke musi , natuke muu . </s> <s> Võib-olla olid kõik sõnad naljakad ? </s> <s> Sõnad muutusid naljakaks siis , kui keegi neid kõvasti kordas . </s> <s> Vaikselt , omaette polnud ükski sõna naljakas . </s> <s> Lugemine ( Peeter oli kõva lugeja ) oli tõsine tegevus , rääkimine oli midagi vahepealset – ei sitta ega saia , nagu Jaan ema ütles ja keegi aru ei saanud , mida ta sellega mõtleb . </s> <s> Ta võis sellega mõelda kõike . </s> <s> Aga kui ta sellele midagi ei lisanud , siis oli see naljakas . </s> <s> Nagu muuseumgi . </s> <s> Nad olid klassiga muuseumi läinud . </s> <s> Pikas rivis . </s> <s> Neid viis sinna ajalooõpetaja Lemmats . </s> <s> Lemmatsi nimi võinuks olla Tango – ta lonkas üht jalga , see tuli tantsimisest . </s> <s> Kui palju tantsida , võisid jala kaotada . </s> <s> Kui palju rääkida – keele . </s> <s> Tango on tants , kus ühe jalaga astutakse rohkem ja pikalt . </s> <s> See , et Lemmatsit Tangoks ei kutsutud , näitas , et temast peeti lugu . </s> </p>
<p> <s> Sõna tuli tagantpoolt . </s> <s> Kui ta Peetrini jõudis , oli ta vaid vaevu äratuntav . </s> <s> Peetril oli temast veidi hale . </s> <s> Sõna oli naljakas , tema üle naerdi . </s> <s> Need kaks asja korraga ei mahtunud Peetrile pähe . </s> <s> Kuid ta ei tahtnud , et tema vastuhakk – vaikus – sünnitab liigset tähelepanu . </s> <s> Ka Peeter naeris . </s> <s> Ütles ja naeris . </s> <s> Kuid tal oli tunne , et ta ei naera mitte ainult selle ühe sõna üle . </s> </p>
<p> <s> Kõige ees läks – tantsis – Lemmats . </s> <s> Äkitselt , nagu tantsuski , tangoski , pööras ta ennast kannal ringi ning tema huuled olid vahul . </s> <s> Üks tilk kukkus Peetri põsele . </s> <s> Klass vakatas , ainult tema , Peeter , kelle suhu sõna viimasena oli sattunud , ütles . </s> <s> Ütles viimasena , viimsena . </s> <s> See polnud sõna , mis ta suust välja tuli – nii läkastas koer pingul rihma otsas ! </s> <s> Teda , koera , Peetrit ootas karistus . </s> <s> Karistus oli hiljaks jäänud , otsus selle kohta oli juba varem vastu võetud , selle täideviimist olid edasi lükanud mitmesugused asjaolud , mille hulgas Peetri enda käitumine polnud just mitte viimasel ( aga ka mitte esimesel ) kohal . </s> </p>
<p> <s> Peetri isa ( tema nimi oli Artur ) töötas muuseumis . </s> <s> Ta oli muuseumi direktor , kuid tegi meelsasti ka giiditööd . </s> <s> Ta oli väga lahke ja vastutulelik . </s> <s> Muuseum oli tema teine kodu . </s> <s> Isal oli komme hüvastijätul käed kokku suruda ja külastajaid tummalt tänada . </s> <s> Nagu ka kodus – päris kodus . </s> </p>
<p> <s> Isa tegi , nagu ei tunneks Peetrit . </s> <s> Isa hõredad juuksed olid tihedalt vastu pead kammitud . </s> <s> Isa pea sarnanes pooliku kahurikuuliga – vitriinis sellist ei leidunud . </s> <s> Kõneles see pool , mida polnud – silmad sügaval pealuus , väike nina ja kitsad , justkui vihaselt kokku surutud huuled . </s> <s> Isa tahtis just rääkima hakata , kui Lemmats kutsus ta enda juurde ja sosistas midagi kõrva . </s> <s> Isa noogutas , isegi naeratas . </s> <s> Huulte liikumisest , kuid ka sellest , kuidas isa ennast põlvedest nõtkutas ( oli ta ju Lemmatsist peajagu pikem , sõnad võinuks muidu kõrvast mööda kukkuda ) , tajus Peeter , millest jutt . </s> <s> " Artur , sinu pojaga on nüüd nõnda , et ... " </s> <s> Lemmats ei öelnud lauset lõpuni , kuid seda polnud tarvis . </s> <s> Isa oli arvanud , et otsuse täideviijaks on tema – otse loomulikult ei saanudki see keegi teine olla . </s> <s> Ta oli selleks valmis . </s> <s> Kuid ta oli valmis ka selleks , et ohverdab enda . </s> <s> See oli ainult rõõm – anda poja elu eest enda oma . </s> <s> Nüüd selgus , et seda pole vaja . </s> <s> Karikas oli täis , seal oli üks sõna . </s> </p>
<p>  </p>
<p> <s> ( Jaanil oli nuga . </s> <s> Nuga ja peegel olid Jaani mänguasjad . </s> <s> Need olid Jaanile sama mis raamatud Peetrile . </s> <s> Peeglit ta Peetrile ei andnud . </s> <s> Ta ei öelnud , miks , kuid Peeter teadis seda ilma ütlematagi . </s> <s> Sellest peeglist , higisest ruudust , pidi ta ükskord oma isa ära tundma . </s> <s> Nuga oli väike , pruuni plastmasspeaga . </s> <s> Noal oli ainult üks tera . </s> <s> Kuid väga terav . </s> <s> Kui Jaan sellega üle peopesa tõmbas , polnud esialgu midagi näha . </s> <s> Siis läks jälg punaseks , kuid mitte palju – veri jäi kallaste taha , nagu vesi jões , ainult sirge . </s> <s> " Miks sa seda teed ? " tahtis Peeter küsida , kuid tuli kustus . </s> <s> Ema oli käe ukse vahelt sisse pistnud ja lülitile vajutanud . </s> <s> Pilkasest pimedusest kostis ühtlane hingamine – sõber magas , tundus , nagu oleks ta nii , noaga peopessa jälge jättes , harjunudki magama minema . </s> <s> Nagu ei saaks ta ilma selleta uinuda . ) </s> </p>
<p> <s> Peeter lahkus muuseumist viimasena . </s> <s> Vitriinidesse kätketud aeg kütkestas teda . </s> <s> See aeg oli külm nagu liiv ja Jaani nahk . </s> <s> Iga eksponaadi alla oli midagi kirjutatud . </s> <s> Osa asju oli isa leitud . </s> <s> Suviti käis isa väljakaevamistel . </s> <s> Mõnikord kestsid need mitu kuud . </s> <s> Kui ta läks , olid tomatid veel rohelised . </s> <s> Kui ta tagasi tuli , ilutses valgel taldrikul punane tomat . </s> <s> Selle oli sinna pannud Peeter . </s> <s> Peeter oleks tahtnud , et isa teda kallistaks , võtaks ta korraks oma kaissu , sasiks pead . </s> <s> Kuid isa pani käed kokku ja kummardas Peetri poole . </s> <s> See oli tema tänu . </s> <s> See oli tema isa-märk . </s> <s> Peeter oli kusagil kaugel , silmapiiril või pilve serval . </s> <s> Ta ei tahtnud seal olla . </s> </p>
<p> <s> Samasuguse kummarduse tegi isa ka lastele . </s> <s> Lemmats kummardas tahtmatult vastu , kuid tõmbas ennast kohe kohkudes sirgu . </s> <s> Peeter nägi aknast , kuidas lasterivi kooli poole tagasi marssis . </s> <s> Peeter teadis , et raudtee ülekäigu juures rivi laguneb . </s> <s> Siin Lemmatsi võim katkes , kilgates tormasid lapsed tõkkepuu taha . </s> <s> Lemmats jõudis sinna viimasena ja hingeldades , nagu pärast tormilist tangot , kuid temagi sai lehvitada mustas kuues ja punase randiga mütsiga vedurijuhile . </s> <s> Vedurijuht ( tema nimi oli Väino ) kõrvale ei vaadanud , tema pilk oli suunatud sinna , kuhu jooksid rööpad , justkui sõltuks rööbaste suund ( ja paar looget lepavõsa taga linnast väljas ) tema vaatest . </s> <s> Väino pilk sulatas rauda . </s> </p>
<p> <s> Sellest vaatepildist jäi Peeter ilma . </s> <s> Kuid ta kuulis häält – jõulist , värsket rööget , mille vastu ei saanud isegi pühadeaegse puhkpilliorkestri trummid ja taldrikud . </s> <s> Sellele järgnes teine , teravam heli : krkrk . </s> <s> Peeter vaatas oma käsi . </s> <s> Sõrmenukid olid verised . </s> <s> Vitriini katva klaasruudu keskel oli sakiline auk . </s> <s> Ta oli lahtiste käelabadega klaasi katki surunud , kuid randmed olid terved . </s> <s> Peetri sõrmede vahel oli mitmetuhandeaastavanune õhukeseks kulunud rauast odaots . </s> <s> Isa oli sellest kindlasti midagi rääkinud , kuid Peeter ei mäletanud , mida . </s> <s> Võib-olla kirjeldanud seda , kuidas ta selle leidis . </s> <s> Ühelt väljakaevamiselt oli isa kaasa toonud haiguse , mille tagajärjeks oli see , et Peeter ei saanud enam lavast tomatit tuua . </s> <s> Tomati toomiseks pidi olema põhjus . </s> <s> Põhjus oli isa minek ja tulek – ainult see . </s> <s> Haigus tegi ema kurjaks . </s> <s> Ja kurvaks – " Nii vana mees , aga ... " </s> <s> Rohkem ema midagi ei öelnud ja see oli sama naljakas kui sitt ja sai Jaani ema suust . </s> <s> See oli viimane suvi , kui tomatid punaseks said . </s> </p>
<p> <s> Muuseumist raudteeni viis papliallee . </s> <s> Puid oli hõredalt , kuid koos varjudega oli see sein , millest ei saanud läbi astuda . </s> <s> Juba kaugelt nägi Peeter Lemmatsit . </s> <s> Allee oli Lemmatsi kodutee . </s> <s> Kui nad kohakuti jõudsid , jäi Lemmats seisma – vasakul , lühemal väljaastejalal – ning küsis : </s> </p>
<p> <s> " Tõid ? " </s> </p>
<p> <s> Peeter vastas sama sõnaga : </s> </p>
<p> <s> " Tõin . " </s> </p>
<p> <s> Lemmatsi parem jalg oli õhus , kogu raskus oli vasakul . </s> <s> Õhk oli täis tinast vaikust . </s> <s> Lemmats tantsitas tüdrukuid , kuid talle meeldisid poisid . </s> <s> Kogu elu oli ta tantsinud selleks , et varjata oma pahet . </s> <s> Mida ei leevendanud ükski ükskõik kui sügav ja siiras kummardus või käteklammerdus . </s> </p>
<p> <s> Peeter ulatas Lemmatsile odaotsa . </s> </p>
<p> <s> " Ma teen seda sinu isa eest . " </s> </p>
<p> <s> Lemmats valetas , kuid selle võis andeks anda . </s> </p>
<p> <s> " Lepime nii kokku , et me ei räägi sellest kellelegi . " </s> </p>
<p> <s> Peeter imestas . </s> <s> Kas tõesti ta arvab , et pärast on veel midagi ? </s> <s> Midagi , mis pole see , mis juba on ? </s> <s> Miks on timukad nõrgad ja ohvrid tugevad ? </s> <s> Siis tundis ta , kuidas odaots nagu harpuun tema sisse tungib . </s> <s> Tal polnud valus . </s> <s> Isegi siis mitte , kui vedru harpuuni harud lahti päästis . </s> </p>
<p> <s> Peeter tegi silmad lahti – olen ma juba teises ilmas ? </s> <s> Lemmats seisis ikka veel ühel jalal tema ees . </s> </p>
<p> <s> Peeter ajas käed õieli ja hüppas niutsatades Tangole kaela . </s> <s> Tango ( tema nimi on Lemmats ) oli muusika , Peeter armastas muusikat . </s> <s> Nad kukkusid pehmetele varjudele , mis ennast puude vahelt välja sirutasid . </s> <s> Peeter surus ennast kõigest jõust vastu Tangot . </s> <s> Muusika juhtis teda , kuid Peeter tegi nii , et rütmide ja ribide vahele kiilunud terav odaots nihkus pikkamööda haava poole , mis nähtamatuna tema ihus juba sajandeid oli oodanud . </s> </p>
<p> <s> Surma polnud . </s> <s> Kõik oli , isegi elu , ainult surma mitte . </s> <s> Surm oli kujutlus , viirastus . </s> <s> Peeter polnud surnud , ta oli elus . </s> <s> Kuid ta ei märganud seda mitte elutungidest , võimsast kirest , mis mõttetult ning tulutult keha ründas , vaid sellest , et tungid olid lakanud ning ta võis nüüd rahumeeli olla see , kes ta kogu aja oli tahtnud olla – kiretu vaatleja . </s> </p>
<p> <s> Peeter võinuks nüüd , mil ta oma surematuses , järelikult ka valutuses ( just valu oli see , mida inimesed kartsid ) veendunud oli , endalt ka elu võtta , aga ta ei teinud seda . </s> <s> Kuid see , milles ta enda puhul surmkindel oli , ei pruukinud nii olla teistega . </s> <s> Tõtt öelda hoidis teda tagasi hirm teiste pärast . </s> <s> Kuni ta ei teadnud , et ka teistega on nii nagu temaga , ei pannud ta kätt oma elu külge . </s> </p>
<p> <s> Kahe elu , noore ja vana elu vahel oli kuristik . </s> <s> Kui tühine see kõik oli , mõtles Peeter . </s> <s> Nagu kõik lapsed , nii oli ka Peeter kohtunud võluriga ( täiesti juhuslikult ühel tänavanurgal ) , kuid see , mida ta temalt nii kirglikult , suisa põlvili palus , polnud soovimist väärt . </s> <s> Seda ju polnudki – surma . </s> </p>
<p> <s> Armastust ta paluda ei osanud , seda oli palju , liiga palju . </s> </p>
<p> <s> Peeter istus kohvikus . </s> <s> Ta istus siin alati . </s> <s> Kohvik oli nagu akvaarium , kuhu möödujad vahel pilgu sisse heitsid . </s> <s> Peetrist vaadati läbi nagu tühjast kohast , ainult mõni pilk peatus temal , kuid libises siis kiiresti edasi . </s> <s> Neid , keda Peeter tundnud oleks , jäi ikka vähemaks . </s> <s> Nad olid surnud enne , kui Peeter enda jaoks surematuse avastas . </s> <s> Neid tagasi ei toonud . </s> <s> Nemad olid igaveseks surnud – taassünni lootuseta . </s> </p>
<p> <s> Aknaklaasil oli ühes kohas viga . </s> <s> Kui sinna vaadata , ei paistnud enam õigesti . </s> <s> Viga oli tegelikult klaasis . </s> <s> Sees , mitte väljas , kust selle märja lapiga maha oleks saanud . </s> <s> Veast vabanemine polnud võimalik , kuigi paljud külastajad ( kes nagu Peetergi oma aega aknast välja vaatamisega mööda saatsid ) olid kohviku omanikule oma rahulolematusest märku andnud . </s> <s> Kohviku omanik oli iga kord erinev . </s> <s> Või olid nad kõik vaid käsutäitjad ? </s> <s> Ükskord oli punaseks värvitud juustega kelner teinud isegi paar kahtlevat sammu Peetri suunas . </s> </p>
<p> <s> Peetrile viga meeldis . </s> <s> Tore oli vaadata , kuidas inimesed äkitselt kössi vajusid ning nende käed ja jalad välja venisid . </s> <s> Kõik sõltus valgusest . </s> <s> Kui päike paistis , oli vaatepilt efektsem . </s> <s> Peeter püüdis tabada seaduspära , valguse ja kehakuju lagunemine ja taastumise seost , kuid ei suutnud . </s> <s> Võis vaid tähele panna , et figuur lagunes osadeks aeglasemalt , taastekkimine aga oli alati ootamatu ja äkiline . </s> <s> Kuid peenemad seadused jäid tabamatuks . </s> <s> Võimatu oli ennustada , millist kehaosa väänutab valgus kõige rohkem . </s> <s> Üksvahe hakkas Peetrile tunduma , et kõik oleneb kiirusest , millega mööduja mulli läbib . </s> <s> Kuid see sõltus rohkem silmast . </s> <s> Ja vaatajast – Peetrist . </s> <s> Peeter oleks tahtnud ise mullist – veast – läbi söösta . </s> <s> Kuid siis oleks pidanud leiduma keegi , kes teda vaataks . </s> <s> Jälgiks . </s> <s> Ja katse tulemused üles kirjutaks . </s> <s> Ta ütleks talle , oma sõbrale ( sest vaid sõpra sai usaldada ) : " Mul käis pea ringi " , sõber aga vaataks stopperit , kirjutaks aja üles ja hiljem arutaksid nad selle üle , miks nii oli juhtunud . </s> <s> Neil oleks kahepeale üks paks klade , kuhu kannaksid kõik oma tundmused . </s> <s> Sõpru paraku polnud . </s> <s> Kuid isegi siis , kui oleks olnud , poleks Peeter ikkagi seda teha julgenud . </s> <s> Väliseid muutusi ta ei kartnud , need lõbustasid teda . </s> <s> Küll oli ta hirmul sisemiste ees . </s> <s> Peeter pelgas , et viga teeb ta jälle nooreks . </s> <s> Surelikuks . </s> </p>
<p> <s> Oli veel üks lisapõhjus , miks Peeter kohvikus käis . </s> <s> See oli seotud sõrmusega . </s> <s> Pärast ema surma oli Peeter hakanud kandma ema sõrmust . </s> <s> Ema sõrmust ei kandnud – see oli kihlasõrmus . </s> <s> Sõrmus mahtus väikesesse sõrme . </s> <s> Peetril olid väiksed käed , kuid suuremad kui emal . </s> <s> Sõrm oli sõrmuse jaoks kindel paik . </s> <s> Ometi oli ta sealt ühel päeval läinud . </s> <s> Kuhu ta läks ? </s> <s> Oli ta nagu lambi vari , mille all ema talle väiksena raamatut ette luges ? </s> <s> Vari oli suur , suurem kui ema , ema libises varju sisse ja jäi sinna , kuni raamat läbi sai . </s> <s> Või jõudis kohta , kus saabus uni . </s> <s> Hommikul varju enam polnud , kuid esimene asi , millel ärkava lapse silm peatus , oli laes rippuva lambi pruun kuppel . </s> </p>
<p> <s> Peeter teadis , kelle käes sõrmus on . </s> <s> See oli sama kelner , kes teda peremeheks oli pidanud , tema poole paar sammu teinud , kuid siis ümber mõelnud . </s> <s> Ta tahtis talle sõrmust tagasi anda ! </s> <s> Kelner oli kahekümne ringis noormees , punaseid juukseid hoidis kollane pael . </s> <s> Nüüd , kus ta sõrmust juba paar nädalat enda käes oli hoidnud , polnud tagastamine enam niisama lihtne . </s> <s> Küsima Peeter ei hakanud . </s> <s> See oleks kriipsu peale tõmmanud . </s> <s> Ja mitte ainult sõrmusele , vaid sõbrale . </s> <s> Kuid uut elu tuli hoida nagu tuld tuha all . </s> <s> Vaid siis ei pruukinud pettuda . </s> </p>
<p> <s> " Teil on ilus sõrmus . " </s> <s> Ütles Peeter Peetrile . </s> <s> ( Nad mõlemad olid Peetrid . ) </s> </p>
<p> <s> " Puhas kuld . " </s> <s> Vastas Peeter Peetrile . </s> </p>
<p> <s> Kuid kenam kui kuld oli muster : kaks sümmeetrilist ovaali , kaks tiiba , mille sooned kokku murdes kattusid . </s> <s> Sõrmust kokku murda muidugi ei saanud – see sündis kujutluses . </s> <s> Sellest omakorda sündis iha . </s> </p>
<p> <s> Peetril olid peened näojooned . </s> <s> Näonahk oli õhuke nagu siid , mille alt paistis vaid mõni üksik soon . </s> <s> Ninasõõrmed tukslesid , kõrvalestad olid teravad . </s> <s> Peeter ootas hetke , kui noormees talle selja pööras , võttis kiiresti sõrmuse sõrmest ja pistis sinna , kus kõigi eelduste järgi oli tasku . </s> <s> Peeter kandis väikest põlle , tasku oli selle all . </s> <s> Nüüd ootas ta ( Peeter ) , millal pronkspoiss ( ta oli ka seda , täiesti kirjeldamatul , kordumatul moel ) häbelikult naeratades tema juurde tuleb ja sõrmuse tagastab . </s> <s> Siis , just siis ütleb Peeter : " See oli mõeldud kingitusena , kallis . </s> <s> Võta see endale . " </s> <s> See on viimane päev , mil Peeter kohvikut külastab . </s> <s> Ta ei taha surra . </s> </p>
<p> <s> Kohviku uksel seisis Jaan. </s> <s> Jaan oleks pidanud surnud olema . </s> <s> Jaan oli hüpanud üle kuristiku , jättes selja taha liivakasti külma liiva , kitsa õue ja kaevu . </s> <s> Peeter tundis Jaani kohe ära . </s> <s> Jaan teda mitte . </s> <s> Otsis ta ikka teda ? </s> <s> Võib olla oli see keegi teine ? </s> <s> Peeter lasi silmad maha , kuid tõstis siis jälle üles . </s> <s> Silmi polnud kuhugi panna , silmad polnud peidetavad . </s> <s> Silmad paistsid unest , aknaklaasist . </s> <s> Jaan polnud surnud . </s> </p>
<p> <s> Enne kui Peeter aru sai , oli Jaan ta ära tundnud . </s> <s> Vähe sellest – lugu sellest , kuidas Jaan vahepeal oli elanud , oli lõppemas . </s> <s> Ajas olid augud . </s> <s> Või olid need Peetri mälus ? </s> </p>
<p> <s> Jaan nuttis . </s> <s> See oli kokkuvõtte sellest , mida polnud – ajast . </s> <s> Jaanil oli olnud naine , kes tegi ta elu põrguks . </s> <s> Ta ei valetanud ; vale oli nutt . </s> <s> Tal polnud põhjust nutta . </s> <s> Jaani naine suri . </s> <s> Neil oli väike laps . </s> <s> Laps oli kurt . </s> <s> Jaani pisararad läikisid nagu Lemmatsi sülg . </s> <s> Pisarad jooksid Jaanile suhu ja Peetrile tuli meelde , et lapsena oli Jaanil olnud suur suu . </s> <s> Poleks ta nutnud ja pisaraid neelanud , poleks see Peetrile meenunud . </s> </p>
<p> <s> " See on veider , kuidas ma sind ära ei tundnud , " ütles Jaan. " Väljast tundsin , seest mitte . " </s> </p>
<p> <s> " Seest võtab aega , " vastas Peeter . </s> <s> Ning siis , lootes , et see Jaani jälle surnute sekka peletab – " Seest võtab alati aega . " </s> </p>
<p> <s> Kuid Jaan ei teinud vihjest välja . </s> <s> Ta oli lihtne poiss . </s> <s> Ta oli ema tehtud – härjavere ja kalamaksaõliga . </s> <s> Peeter ei tundnud tema vastu midagi . </s> <s> Jaan oli nagu raudteejaam , mis kandis Peetri nime . </s> <s> Tänu temale ta teadis , kes ta on . </s> <s> Teadis ka haigutav vedurijuht . </s> <s> Kuid tema magas . </s> <s> Ja vedur vilistas . </s> </p>
<p> <s> Bussis oli vähe rahvast . </s> <s> Kuid Peeter ei istunud . </s> <s> Talle meeldis püsti seista . </s> <s> Bussis oli vaikne . </s> <s> Ukse kõrval istus karkudega naine . </s> <s> Ta tuli samast peatusest peale , kust Peetergi . </s> <s> Peeter oli teda ükskord püüdnud aidata . </s> <s> Kuid naine polnud seda sallinud . </s> <s> Ta ei tahtnud , et teda aidatakse . </s> <s> Ma võin tasakaalu kaotada , kui te mind puudutate , ütles naine . </s> <s> Ja tal oli õigus . </s> <s> Igaks juhuks hoidis Peeter ennast siiski naise lähedusse . </s> <s> Pealegi oli naine rase . </s> <s> Mõttes pani Peeter ennast naise olukorda . </s> <s> See oli kerge – ennast vihkas ta nagunii . </s> <s> Või õigemini oma noorust . </s> <s> Olematuse nähtamatut kuristikku . </s> <s> Naise nahas oleks Peeter ennast täpselt samuti tundnud . </s> <s> Ka tema oleks abistava käe kõrvale lükanud . </s> <s> Kuid kui tema ja naise lapsepõlv mingis ükspuha kui tühises või tahmases üksikasjas või seigas sarnanesid – selles polnud vähimatki kahtlust ! – , siis kiitnuks Peeter südames tolle veidra abipakkuja teguviisi heaks . </s> <s> Peeter tundis , kuidas teda pole , kuidas ta muutub mõneks naisele meelepäraseks märkamatuks asjaks . </s> <s> Ta ei teadnud , mis need asjad olla võisid . </s> <s> Ta teadis – ja muutus selle järgi – asju , mis olid talle endale armsad : lamp , raamat . </s> <s> Neid asju oli rohkemgi : surematus sünnitas sõpru juurde . </s> </p>
<p> <s> Peeter oli naine . </s> <s> Mida rohkem ta mees oli , seda enam ta naiseks muutus . </s> <s> Ja vastupidi . </s> </p>
<p> <s> Kuid Peeter oli ka laps . </s> <s> Veel sündimata , kuid juba surnud . </s> </p>
<p> <s> Buss peatus . </s> </p>
<p> <s> Peeter ja naine olid nagu kaev ja pangega poiss . </s> <s> Vesi loksus üle ääre . </s> </p>
<p> <s> Naine läks Peetri ees . </s> <s> Nad mõlemad olid bussist väljunud – Peeter distantsil , naine omaette . </s> </p>
<p> <s> Naine lõhnas lapse järel . </s> <s> See laps oli Peeter . </s> <s> Ta ei tohtinud teada , mida teadis . </s> <s> Kuid veel vähem tohtis seda naine . </s> <s> Peeter kartis tema pärast . </s> <s> Ometi kuulis ta , kuidas naine ( oli vaikne õhtu ) sosistab – " Surma ei ole , surma ei ole . " </s> </p>
<p> <s> Viimasel ajal oli nii , et Peeter ei mäletanud enam , kuhu ta oma asjad pani . </s> <s> Kuid veelgi hullem oli siis , kui ta täpselt teadis – siis jäi kaotsiläinud asi kindla peale kadunuks . </s> <s> Põhjus oli väga lihtne – asja polnud seal kunagi olnud . </s> <s> Kuid just siis hakkas kujutlus tööle . </s> <s> Kahe või kolme koha vahel , kus asi võis peidus olla , tekkisid ühendusteed , asi liikus kohast kohta , paigast paika . </s> <s> Nii tekkisid terved lood ja lugude kangelased . </s> <s> Mõnel lool tundus olevat otsene side Peetri eluga , kuid rohkem oli neid , kus valitses puhas fantaasia . </s> <s> Peeter oli selle üle üllatunud , sest kujutlusvõime lopsakusega polnud ta kunagi hiilanud . </s> <s> Kõik oli nii tavaline . </s> <s> Isegi elu . </s> <s> Isegi armastus . </s> <s> Mõlemad pidid kaduma . </s> <s> Kuid kui armastus kadus , siis elu tuli tagasi . </s> <s> Armastus polnud elu . </s> <s> Kuid elu oli palju muud kui armastus . </s> <s> Armastus oli haigus : mida kauem ta kestis , seda vähem oli elu . </s> <s> Armastusest oli Peeter tervenenud . </s> <s> Ta elas nüüd ainsat tõelist elu – surematust . </s> </p>
<p> <s> Peeter oli juba mitmendat päeva ametis sellega , et teha oma korterist paik , kuhu surm võib tulla , kuid loomulikult . </s> <s> Ta ei kartnud enda pärast . </s> <s> Tema elu oli igavene . </s> <s> Pärast ema ja isa matuseid oli ta selles veendunud . </s> <s> Matused oli maskeraad . </s> <s> Kusjuures nii halvasti korraldatud ja läbinähtavalt võltsilt ja ebausutavalt mängitud , et jäi üle imestada , kuidas teised seda ei märganud . </s> <s> Kuid kui polnud matuseid , siis polnud ka elu . </s> <s> Polnud vanemaid . </s> <s> Polnud kunagi olnud . </s> <s> Nii see oli . </s> <s> Peeter oli neile ainus ja armas laps , kuid nemad Peetrile vaid kahetsusväärsed varjud . </s> </p>
<p> <s> Peeter rebis laest ja seinast konkse . </s> <s> Konkse oli palju . </s> <s> Neid konkse . </s> <s> Kõiki konkse polnud tarvis puutuda . </s> <s> Ainult neid . </s> <s> Konksude kõrvaldamine oli hea . </s> <s> Ainus halb asi oli see , et korteri seinad , kus varem olid rippunud pildid , muutusid kõledaks . </s> <s> Kuid Peeter lubas endale , et muretseb piltidega tapeedi . </s> <s> Piltidel on mets , võib olla üks suur mets , mis katab terve seina , kogu tapeedi . </s> <s> Mets on nii päris , maastik nii tõeline , et ei teki mingit tahtmist sinna ise minna . </s> </p>
<p> <s> Siis tuli see , kelle jaoks ta seda kõike oli teinud . </s> </p>
<p> <s> Ta seisis ukse taga . </s> <s> Kui Peeter ukse avas , hoidis ta kätt ikka veel kellanupul . </s> <s> Peeter tundis oma südames sellist õrnust , mis võinuks ta tappa . </s> </p>
<p> <s> " Kas sa ei kuule ? " </s> </p>
<p> <s> " Kuulen . " </s> </p>
<p> <s> " Miks sa siis helistad ? " </s> </p>
<p> <s> " Kell ei tööta . " </s> </p>
<p> <s> Alles nüüd sai ka Peeter aru , et seljataga toas oli vaikne . </s> <s> Kuidas ta siis teadis , et keegi on ukse taga ? </s> </p>
<p> <s> " Mida sa tahad ? " </s> </p>
<p> <s> " Surra . " </s> </p>
<p> <s> " Miks sa arvad , et mina sind surra aitan ? " </s> </p>
<p> <s> " Sa ise oled juba surnud . </s> <s> Sa tead . " </s> </p>
<p> <s> " Kust sa seda võtad ? " </s> </p>
<p> <s> " Isa ütles . " </s> </p>
<p> <s> " Kes su isa on ? " </s> </p>
<p> <s> " Jaan. </s> <s> Sa rääkisid talle . " </s> </p>
<p> <s> " Ah siis sina oledki Eugen ... " </s> </p>
<p> <s> Eugen oli väike ja kõhn . </s> <s> Ta polnud kurt . </s> <s> Miks isa siis valetas ? </s> </p>
<p> <s> " Muidu ei tule pisarad . </s> <s> Pisarad ei tule , kui midagi ei ütle . </s> <s> Vahel ta ütleb , et olen surnud . </s> <s> Või raskelt haige . </s> <s> Siis on lörin taga . " </s> </p>
<p> <s> " Ma sain sellest kohe aru . " </s> </p>
<p> <s> " Millest ? " </s> </p>
<p> <s> " Sellest , et isa valetab . " </s> </p>
<p> <s> Vaikus . </s> </p>
<p> <s> " Ma jään paariks päevaks . </s> <s> Kui sa lubad . " </s> </p>
<p> <s> Eugen magas nagu loode , käed jalgade vahel . </s> <s> Eugeni pea oli nagu muna . </s> <s> Ta magas hääletult . </s> <s> Riided olid korralikult toolileenil , püksid säärtpidi kokku murtud , kulunud pintsak peal . </s> <s> Pintsaku nööbid helkisid pimeduses nagu lambid – aknast paistis tuppa täiskuu . </s> <s> Narmendavad botased oli Eugen pannud tooli ette . </s> <s> Teki serva alt paistsid villased sokid . </s> <s> Poiss oli need jalga jätnud . </s> <s> Oli tal külm ? </s> </p>
<p> <s> Klomp tõusis kurku , hellus lämmatas . </s> <s> Oli näha , et Eugen peab enda eest ise hoolitsema . </s> <s> Tal polnud kedagi . </s> </p>
<p> <s> Peetril oli hea meel , et on surnud . </s> <s> Muidu oleks võinud juhtuda midagi hirmsat . </s> <s> Surematutel on ükspuha , kas olla elus või surnud . </s> <s> Kuid nad ei saa armastada . </s> <s> Ei saa ega taha . </s> </p>
<p> <s> Nad istusid köögis . </s> <s> Peeter pakkus Eugenile süüa . </s> <s> Mitte liiga innukalt . </s> <s> Justkui muuseas . </s> </p>
<p> <s> " Mul jalad haisevad , " ütles Eugen </s> </p>
<p> <s> Peeter võpatas . </s> <s> Teadis ta sellest , et Peeter öösel tema voodi kõrval istus ? </s> <s> Kuidas muidu ta nii öelda oskas ? </s> <s> Või luges ta mõtteid ? </s> </p>
<p> <s> " Ma ei võta kunagi sokke jalast . </s> <s> Kui võtaks , ei saaks ma öösel magada . </s> <s> Lõhn ajaks üles . " </s> </p>
<p> <s> Peeter ohkas kergendatult . </s> </p>
<p> <s> " Kas sul ka lõhnavad ? " </s> </p>
<p> <s> " Miks sa seda arvad ? " </s> </p>
<p> <s> " Ohkasid . </s> <s> Kui inimene ohkab , on tal mure . " </s> </p>
<p> <s> " Ei , muret mul pole . " </s> </p>
<p> <s> " Nojah , oled ju surnud . </s> <s> Räägi , kuidas sa surnud oled . " </s> </p>
<p> <s> " Mul on nii lihtsam . " </s> </p>
<p> <s> " Kuidas lihtsam ? " </s> </p>
<p> <s> " Ma ei armasta enam kedagi . " </s> </p>
<p> <s> " Mina ka ei armasta . </s> <s> Mina pole surnud . " </s> </p>
<p> <s> " Ütlesid , et tahad surra ? " </s> </p>
<p> <s> " Sa poleks muidu sisse lasknud . " </s> </p>
<p> <s> " See on tõsi . </s> <s> Ilma peeglita poleks lasknud . " </s> </p>
<p> <s> " Sulle meeldivad peeglid ? " </s> </p>
<p> <s> " Veaga . " </s> </p>
<p> <s> Eugen õngitses pintsaku rinnataskust kandilise peegli . </s> <s> Peegel oli tasku põhja vajunud , läks aega , enne kui ta selle sealt kätte sai . </s> </p>
<p> <s> " Minul viga pole . " </s> </p>
<p> <s> " Siis on hästi . " </s> </p>
<p> <s> " See on isa oma . </s> <s> Kinkis mulle ükskord . </s> <s> Vaata , ütles , mina olen väsinud . </s> <s> Kui mul vähegi jõudu oleks , vaataks edasi . </s> <s> Aga ma ei jõua . " </s> </p>
<p> <s> " Sa vaatad ? " </s> </p>
<p> <s> " Ei . </s> <s> See on esimene kord pärast kinkimist , kui ma ta välja võtan . </s> <s> Kust sa teadsid , et mul peegel on ? " </s> </p>
<p> <s> " Taskust . </s> <s> Ääred paistsid läbi riide . </s> <s> Mulle tuli meelde üks väike poiss , kes seisis kaevurakmeil , käes raske pang . " </s> </p>
<p> <s> " Sa armastasid teda ? " </s> </p>
<p> <s> " Väga . " </s> </p>
<p> <s> " Siis sa polnud veel surnud . " </s> </p>
<p> <s> " Ei , siis veel mitte . " </s> </p>
<p> <s> " Millal sa surid ? " </s> </p>
<p> <s> " Ammu . " </s> </p>
<p> <s> " Sa ei taha öelda . " </s> </p>
<p> <s> " Pole mõtet . " </s> </p>
<p> <s> " Millel on ? " </s> </p>
<p> <s> Eugenil olid sõbrad . </s> <s> Peeter nägi neid aknast . </s> <s> Tundus , nagu oleksid nad tummad . </s> <s> Ainuke , kes rääkis , oli Eugen . </s> <s> Peetrile tuli meelde , et Jaan oli talle öelnud , et tema laps ei kuule . </s> <s> Jaan pidi nutma . </s> <s> Ta ei saanud teisiti . </s> <s> Nutmine oli tema teine loomus . </s> <s> Kuid neid asju , mis nutma ajasid , jäi ikka vähemaks ja vähemaks . </s> <s> Varsti olid nad maailmast päriselt kadunud . </s> <s> Kui ütlesid , et on , siis ka olid . </s> <s> Ja võisid nutta . </s> <s> Kui Peeter aknast Eugeni sõpru nägi , oli tal kahju , et Jaani tema kõrval polnud . </s> <s> Eugen oli nende juht . </s> <s> Nad kuulasid Eugenit . </s> <s> Kuid Eugenil oli raske ennast neile arusaadavaks teha . </s> <s> Kord oli asi , mida ta neile selgitada üritas , suur . </s> <s> Siis ajas Eugen käed laiali . </s> <s> Jäi mulje , nagu tahaks ta kedagi emmata . </s> <s> Kord oli asi väike . </s> <s> See oli kas sama asi väiksemal kujul või uus asi – näiteks kanamuna . </s> <s> Sõbrad , kaks poissi ja üks tüdruk , küürutasid ennast Eugeni käte kohale . </s> <s> Tüdruk oli kiirem , tugevam ja taibukam , nagu kana teri , napsas ta poiste eest teadmisi , mille ühtlane jaotamine tundus olevat Eugeni eesmärk . </s> <s> Selle omapärase mänguga – kui see ikka oli mäng – liitus ka ümbrus . </s> <s> Oli mingi imelik , sõnades väljendamatu kooskõla tallatud rohu ( maja ees oli muru ) , irvakil suuga prügikasti , lõhutud pinkide , pesukuivatamispostide ja selle vahel , kuidas Eugen energiliste , sõnu asendavate viibetega oma sõpru suunas ja veenis . </s> <s> Mõnikord tundus , et see läks korda . </s> <s> Kuid siis , äkitselt , justkui oleks tirisenud mingi nähtamatu kell , oli kõik läbi ja lapsed ( kui nad ikka olid lapsed ) läksid lahku , nagu poleks nad üksteist kunagi tundnud . </s> <s> See oli hääl , mis neid kutsus . </s> <s> Hääl tuli ülalt – kaheksandalt korruselt või kõrgemalt . </s> <s> Osa aknaid oli lahti . </s> <s> Eugenit see vihastas , ta raputas rusikat ja lõi jalaga vastu maad . </s> <s> Kuid sellest polnud kasu – lapsed läksid . </s> <s> Aga nad tulid tagasi . </s> </p>
<p> <s> Öösel istus Peeter jälle Eugeni voodi kõrval . </s> <s> Lämmatav õrnus kurgus ja hinges , jälgis ta helendavatelt õlanukkidelt , udusulis kaelalt ning kokkupigistatud sõrmedelt nagu teleekraanilt päevasi sündmusi , uusimaid uudiseid , mida Peeter juba teadis , kuid mis teda endiselt erutasid . </s> <s> Ta tundis vastupandamatut igatsust heita Eugeni kõrvale . </s> <s> Suruda ennast tema vastu . </s> <s> Kaitsta teda kilbina . </s> <s> Olla talle tekiks ja padjaks . </s> <s> Aga ta suutis ennast taltsutada . </s> <s> Tema aknas polnud viga . </s> <s> Ta polnud teadnud , et tal on – veatu aken . </s> <s> Ja see tegi talle rõõmu . </s> </p>
<p> <s> Iga päev , alates teisest , palus Eugen endale pikendust . </s> <s> Ta ei saavat koju minna . </s> <s> Ning kuigi põhjused olid iga kord erinevad , uskumatudki ( kuidas uskuda seda , et isa on äkitselt surnud ? ) , sidus Peeter need ühte kimpu . </s> <s> Ühte lukku . </s> <s> Mille võti oli Peetri käes – tundis ta ju Jaani , mäletas tühja tuba ja hoovi , kaevu ja liivakasti . </s> </p>
<p> <s> Peeter lubas ja Eugen elas . </s> <s> Edasi . </s> </p>
<p> <s> Kuuendal päeval tüdrukut ei tulnud . </s> <s> Oli laupäev . </s> <s> Eugen ja poisid mängisid liivakasti serval kaarte . </s> <s> Mõlemad poisid olid tõmmud . </s> <s> Pikem kandis prille . </s> <s> Kui teised lapsed liiga lähedale tulid , heitis pikk üle prillide pilgu lähenejate poole , kes kohe aupaklikult ohutusse kaugusse taganesid . </s> <s> Lapsi oli hoovis vähe ja neil oli igav . </s> <s> Nähes , et nende soovidele ei vastata – vähe sellest , neid võis oodata karistus – tõmbusid nad oma urgastesse tagasi ja jälgisid Eugeni ja tema sõprade tegevust eemalt , valmis vähimagi märguande peale saba liputades liivakasti poole jooksma . </s> </p>
<p> <s> Peeter ei tahtnud , et Eugen tema vaatlustest teada saab . </s> <s> Kuid teda piinas teadmatus . </s> <s> Mis oli saanud tüdrukust ? </s> <s> Paraku oli küsimus , mida ta ühtviisi nii varjata kui välja karjuda tahtis , igal pool . </s> <s> Oli isegi seal , kus Peetrit ennast polnud . </s> <s> Külmutuskapis , lauanõudel , kahvlis ja noas . </s> <s> Ning metsas , mille Peeter oli lasknud tapeedi asemel üles riputada . </s> <s> Eugen sai kohe aru , mis Peetrit piinab . </s> <s> Kuna aga Peetri juures elatud päevad olid talle õpetanud taktitunnet ( näiteks ei rääkinud ta enam nii tihti oma isa surmast ) , siis ei prahvatanud ta uudist kohe välja , vaid tegi seda justkui muuseas . </s> <s> Sõnad langesid Peetrile nagu uduvihm . </s> <s> Nagu läbi udu – ja vihma – kuulis ta – ja nägi ! – , kuidas tüdruk ( tema nimi oli Eli ) ära viidi . </s> <s> See juhtus viiendal päeval . </s> <s> Hoovi sõitis auto , autost tuli välja ... </s> </p>
<p> <s> " Ma tunnen teda , " ütles Eugen . </s> <s> " Tal on vanalinnas litsimaja . </s> <s> Tema nimi on Aleksander . </s> <s> Kuid tal on ka vangla . </s> <s> Kõik oleneb sellest , kuhu ta Eli viis . " </s> </p>
<p> <s> " Kas võib juhtuda , et Eli enam tagasi ei tule ? " </s> </p>
<p> <s> " Võib , " sõnas Eugen ning lisas siis elutargalt – " juhtuda . " </s> </p>
<p> <s> " Milles ta süüdi oli ? " </s> </p>
<p> <s> Eugen kehitas õlgu ja ei vastanud . </s> </p>
<p> <s> " Me karjusime " ema " . </s> <s> Kas sa ei kuulnud ? </s> <s> Terve hoov rõkkas . " </s> </p>
<p> <s> " Ei ... " </s> </p>
<p> <s> " See on Sassi alati vedalaks teinud . </s> <s> Nüüd mitte . " </s> </p>
<p> <s> " Kas Eli oli ema ? " </s> </p>
<p> <s> " Loomulikult . " </s> </p>
<p> <s> Peetri elul polnud mõtet . </s> <s> Kuid surematuna ei saanud ta surra . </s> <s> Kui ta teada saab , kuidas on teistega , alles siis . </s> <s> Ta elab nende pärast . </s> <s> Rohkemgi – nende nimel ! </s> <s> Ta mõtles , et kui surm tuleb – ettevalmistatud ruumi , ettevalmistatud ellu – ja on loomulik , siis on ka tema kord tulnud . </s> <s> Loobuda surematusest . </s> </p>
<p> <s> Kuid seda ei juhtunud . </s> </p>
<p> <s> Kui Peeter pühapäeva õhtul koju jõudis , lamas Eugen laelambi all . </s> <s> Ta oli alasti , ainult sokid olid jalas . </s> <s> Eugeni nahk helkis punakalt . </s> <s> Nöör oli katki läinud . </s> <s> Lisavalu , mida kukkumine talle teha võis , ta ei tundnud . </s> <s> Peeter tõstis tooli püsti . </s> <s> Tool oli teel ukse juurde . </s> <s> Ka Eugeni riided olid tuba mööda laiali , põgenemise kaoses pilla-palla . </s> <s> Üldse tundusid kõik asjad , lauast ja voodist alates ja maalitud metsaga lõpetades , olevat tummas sihitus liikumises . </s> </p>
<p> <s> Peeter ronis toolile . </s> <s> Kui ta nöörijuppi lahti sõlmis , hakkas lamp liikuma . </s> <s> Kuplist kukkus midagi kõlisedes põrandale . </s> </p>
<p> <s> See oli ema . </s> <s> See oli sõrmus . </s> <s> Kuidas sõrmus sinna sattus ? </s> </p>
<p> <s> See on üks neist lukkudest , millel pole võtit . </s> <s> Küsimus , mida ei saa küsida . </s> <s> Sest surma pole . </s> </p>
<p> <s> Peeter polnud kunagi tajunud lampi kui valguse andjat . </s> <s> Vari tuli enne valgust . </s> <s> Toosama suur ja rahustav vari , mida ema oma õlgade ümber hoidis , kui Peetrile õhtuti ette luges . </s> </p>
<p> <s> Nüüd sai Peeter aru , miks pronkspoiss Peeter täna kohvikus politsei kutsuda lubas , kui ta talle kõrva sosistas : " Jäta sõrmus endale . </s> <s> See on kingitus ! " </s> </p>
<p> <s> Sel ööl magab Peeter rahulikult ja ilma unenägudeta . </s> <s> Ta teab , et kui ta hommikul ärkab , pole ta üksi . </s> </p></div1>
    </body>
  </text>
</TEI>
</teiCorpus>
</teiCorpus>
