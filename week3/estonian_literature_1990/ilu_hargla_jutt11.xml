<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kliendi soov </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kliendi soov </head>
<p> <bibl> <author> <s> Indrek Hargla </s> </author> </bibl> </p>
<p> <s> Kinnisvaraagent Finch tõukas õlaga rasket ust . </s> <s> See avanes hädaldava kriuksumise ja kägina saatel , summutades hetkeks musträstaste äreva säutsumise , mille kahe mehe ilmumine lossiõuele oli esile kutsunud . </s> </p>
<p> <s> " Minu arust kriuksub uks just parjalt , " ütles Collins . </s> <s> " Selline ettevaatlikkusele manitsev võigas hääl — nagu avaks mõnda hauakabelit . </s> <s> Uks ise on ju kah stiilne . </s> <s> Loodan , et uus omanik seda välja ei vaheta . " </s> </p>
<p> <s> " Uks on 18. sajandist . </s> <s> Vastavalt lepingule ei tohi ta nii vanu asju välja vahetada , " vastas Finch . </s> <s> " Heal juhul ta ainult õlitab seda . " </s> </p>
<p> <s> " Õlitagu pealegi , " irvitas Collins . </s> <s> " Kas või kaks korda päevas . </s> <s> Muidugi võin ma ka kääksumise ära koristada . </s> <s> Aga me arvasime , et see loob mõnusa õhkkonna . </s> <s> Praegu on ta muide ülepäevasel rezhiimil . </s> <s> See peaks piisav olema . " </s> </p>
<p> <s> Nad sisenesid häärberisse ja Finch lülitas peremehelikult tuled põlema . </s> <s> Hall täitus tuhmi ja sünge valgusega . </s> <s> Finch vaatas ringi — muutunud polnud midagi . </s> <s> Massiivne antiikmööbel , maalid millelt põrnitsesid ammu surnud parukais mehed , perekonnavapid seintel . </s> </p>
<p> <s> " Soovite kohe üle vaadata ? " päris Collins . </s> <s> " Või võtame väikse sherri ? </s> <s> Pudel on kapis , aga rohkem majas , nagu isegi teate , kedagi ei ole . </s> <s> Tuleb iseteenindusega leppida . " </s> </p>
<p> <s> Finch võbistas õlgu . </s> <s> Hallis oli külm ning kõhe ja rusuv tunne , mida ta igakord Darmouth Mansion'is tundis , tuli tagasi . </s> </p>
<p> <s> " Teate , võtaks küll , " ütles ta Collinsile . </s> <s> " Sherri sobib selle majaga hästi kokku . " </s> </p>
<p> <s> " Ohoh ! </s> <s> Kõik , mis siin on , sobib selle majaga hästi kokku , " itsitas Collins silma pilgutades . </s> <s> " Ma ütleksin isegi , et see on stiilseim maja omataoliste seas Inglismaal . " </s> </p>
<p> <s> " Minu teada s e l l i s e i d maju rohkem ju ei ole , või kuidas ? " </s> </p>
<p> <s> " V e e l ei ole , " täpsustas Collins . </s> <s> " Meie eduka koostöö jätkumiseks selle pitsi me nüüd tõstamegi . </s> <s> Üks moment ... " </s> <s> Collins asutas ennast baarkapi poole , kuid Finch , tunnetades oma peremehekohust , jõudis temast ette . </s> </p>
<p> <s> " Ärge nähke vaeva ! </s> <s> Seni olen mina veel omanik . " </s> <s> Finch sammus kriuksuval parketist põrandal suurejoonelise mahagonkapi juurde , avas baarilaeka ning küünitas käe roheka pudeli järele . </s> <s> Kui ta kahte pokaali helepruuni sherrit valas , kuulis ta seljataga Collinsi häält . </s> </p>
<p> <s> " Muuseas , mida te sellest tugitoolist arvate ? </s> <s> Meil tuli teda veidi kohendada , mõned vanad detailid uutega vahetada . </s> <s> Kuid minu arust ei paista muutus üldse välja . " </s> </p>
<p> <s> " Moment , " ütles Finch . </s> <s> Ta asetas pokaalid baarikapi eendile ja suunas pilgu tugitoolile , mis asus sealsamas kõrval , väikse madala lauakese ees ning paistis kõigi tunnuste järgi olevat sobivaim koht , kus vana baarikapi sisemuse hüvesid nautida . </s> </p>
<p> <s> Kiirel vaatlusel ei avastanud ta mingeid ebakõlasid . </s> <s> Tugitool näis täpselt sellena , mis ta pidi olema : 18. sajandi meistri de Blanco töö , mille alghind igal korralikul Londoni oksjonil algab neljast tuhandest naelast ja milles nii mõnigi George III aegne tähtis tegelane on omaaegseid napse nautinud . </s> <s> Mustast brokaadist sügava tooli käetoed olid kaunistatud messingnuplitega , seljatoel võis veel aimata kulunud perekonnavapi kujutist . </s> </p>
<p> <s> " Suurepärane tool . </s> <s> Mina küll aru ei saa , et ... " nentis Finch ja vakatas , kui ta sirutas käe taas sherripokaalide poole . </s> <s> Kurku tõusis klomp . </s> <s> Mis sest , et ta teadis ... </s> </p>
<p> <s> Helepruuni sherri asemel oli pokaalides ruuge punane vedelik . </s> <s> Veri . </s> </p>
<p> <s> Collins naeris täiest südamest , tema parastavad naeruturtsatused kõlasid vana võlvlae all ja põrkusid sealt ebameeldivalt Finchi kõrva . </s> </p>
<p> <s> " Rabav , mis ? </s> <s> Üks meie teravmeelsemaid leiutisi , kas te ei leia ? </s> <s> Hetkeks tähelepanu mujale ... ja teie naps muutub vereks ! </s> <s> Ei , ei , oodake , " ruttas ta lisama , kui nägi Finchi pilku pokaalidelt ära pööramas . </s> </p>
<p> <s> Vaid mõne sekundi jooksul tõmbus vedelik taas pruunikaks , nagu poleks kunagi punane olnudki . </s> <s> Muutus oli olnud nii kiire , et Finch hetkeks isegi kahtles , kas oli üldse verd näinud . </s> </p>
<p> <s> " Just , just , " kinnitas Collins , ikka veel vaikselt naeru põksudes . </s> <s> " Nii see ongi mõeldud — meelepete . </s> <s> Kas ma tõesti nägin verd ? ! </s> <s> See pole ju ometi võimalik ! </s> <s> Ilmselt mulle ainult tundus nii — ja inimene unustab juhtunu . </s> <s> Ainult et mõne päeva pärast kordub sama lugu . </s> <s> Hetkeks käest pandud sherriklaasi ilmub veri . </s> <s> Ainult hetkeks ! </s> <s> Sama meelepete teist korda ! </s> <s> Ja teid haarab hirm . " </s> </p>
<p> <s> " Väga teravmeelne , " tähendas Finch pisut kohmetunult . </s> <s> " Ainult et ma ei saa verd näha . </s> <s> Arst ütles , et see on mingi küllalt tihti esinev foobia — verekartus , hematofoobia . </s> <s> Olen püüdnud seda küll ravida , aga asjatult . </s> <s> Oleksin pidanud teile sellest rääkima . " </s> </p>
<p> <s> " Andke andeks , vanapoiss , " ruttas Collins vabandama . </s> <s> " Ma tõesti ei teadnud . </s> <s> Aga trikk oli mõjuv , mis ? " </s> </p>
<p> <s> " Oli küll . </s> <s> Eriti veel siis , kui sa pole selliseks ... etenduseks valmis . " </s> </p>
<p> <s> " Noh , k o g u etendust te pole ju veel näinudki . " </s> </p>
<p> <s> Collins haaras oma sherri ja suundus halli teise nurka diivani poole . </s> <s> Millegipärast otsustas Finch aga oma joogist loobuda . </s> </p>
<p> <s> Nad võtsid istet ja Collins õngitses portfellist sülearvuti , olles enne kuskilt diivani alt võlunud juhtmeotsa , mille arvutiga ühendas . </s> </p>
<p> <s> " See sherritrikk põhineb mingil keerulise nimega preparaadil , mida jooki puistasime . </s> <s> Ütleme , et see oleks nagu peale kauba . </s> <s> Päris värk on aga kõik siin — kõik , nagu tellisite . " </s> </p>
<p> <s> Collins keskendus ekraanile . </s> <s> Finch nägi , et programm avanes pildist , mis kujutas Darmouth Mansionit . </s> </p>
<p> <s> " See juhe on muidugi ajutine nähtus , " seletas Collins õhinal . </s> <s> " Siin põranda all on väike keskjaam . </s> <s> Praegu juhin ma süsteemi siit . </s> <s> Teie võite aga , kas variant A — jätta süsteem juhurezhiimi või variant B — programeerida kogu kupatus sellisele sagedusele , nagu ise soovite . </s> <s> Mina soovitaksin varianti B , sest juhurezhiim ei arvesta inimese psühholoogiat ja võib kohati üle pakkuda . </s> <s> Ma ei tea ju kui kõva närvikava sel teie ostjal — mis ta nimi nüüd oligi — on . " </s> </p>
<p> <s> " Weerbeck . </s> <s> Austin Weerbeck III , " kostis Finch . </s> <s> " Teise põlve miljonär . " </s> </p>
<p> <s> " Minu pärast kasvõi viienda . </s> <s> Vaadake siia ! " </s> </p>
<p> <s> Collins klõbistas oskuslikult klahvidel ja ekraanile kuvus valikmenüü . </s> </p>
<p> <s> " Praegu on kogu süsteem maas . </s> <s> Me käivitame selle , näete , siit . </s> <s> Nüüd valime kas kogu tsirkuse või eraldi tegelased . </s> <s> Alustame üksikkujudest . </s> <s> Muuseas , kõigepealt kustutame tuled . " </s> </p>
<p> <s> Valgus kustus , kogu hall vajus hämarusse . </s> <s> Finch tundis kerget erutusvärinat , kui ta sülearvutile lähemale kummardus . </s> </p>
<p> <s> " Etteaste numero uno . </s> <s> Peata mees . </s> <s> Vaadake , palun , sinna trepi poole ! " </s> </p>
<p> <s> Finch pööras pea trepi poole . </s> <s> Õhtupimeduses seletas ta vana treppi , mis viis hallist häärberi teisele korrusele . </s> <s> Seinal trepi kohal rippusid portreed , käsipuu oli kaunistatud suurejooneliste tammefiguuridega . </s> <s> Üks õige inglise trepp , mõtles Finch . </s> <s> Kõik oli vaikne . </s> <s> Siis tajus ta liikumist . </s> <s> Hämarusest eraldus tume kogu , mille kontuure polnud veel võimalik eristada . </s> <s> Kuju oleks nagu tekkinud seinast , umbes trepi keskel . </s> <s> Must lüheldane kogu . </s> <s> Siis astus ta , ei , libises , hõljus trepi kohalt allapoole . </s> </p>
<p> <s> Finch ahmis õhku . </s> </p>
<p> <s> Pimedusest kasvas maani mantlit kandev mees . </s> <s> Ainult sel mehel polnud pead . </s> <s> Käed olid tal ette sirutatud , nagu otsiks ta teed . </s> <s> Ülestõstetud krae kohalt võis aimata valendavat kaelakonti . </s> <s> Mees ei olnud " päris " . </s> <s> Ei pidanudki olema . </s> <s> Ta ei paistnud just läbi , kuid tema piirjooned olid piisavalt ähmased , et ilmutist viirastuseks pidada . </s> <s> Kummitus peatus , olles jõudnud trepimademele . </s> <s> Ta tegi veel ühe sammu , hakkas siis võbelema ja kadus aeglaselt . </s> <s> Olles juba poolenisti haihtunud , haaras ta ühe käega õhku , otsekui proovides kedagi lüüa . </s> <s> Siis oli ta läinud . </s> </p>
<p> <s> Finch tundis külmavärinaid . </s> <s> Ta oli küll seesuguseks etteasteks valmistunud , kuid viirastus oli olnud piisavalt realistlik , et isegi teadjas inimeses hirmuvärinaid esile kutsuda . </s> </p>
<p> <s> " Ja kõik täpses vastavuses legendile , " sositas Collins . </s> <s> " See oli söör Eamond Barnsley . </s> <s> Vana Daumontville tappis ta just siin trepi juures . </s> <s> Kõigepealt suskas teda pistodaga rindu ja seejärel raius pea maha . </s> <s> Teenrid nägid pealt . </s> <s> Muuseas , ka verelaigu võib põrandale tekitada . </s> <s> Aga soovitav oleks ainult 14. mail — siis kui Barnsley tapeti . </s> <s> Aga ma võin teile siiski näidata ... " </s> </p>
<p> <s> " Aitäh , pole vaja . " </s> </p>
<p> <s> " Õige , te ei kannata ju verd . </s> <s> Olgu peale , läheme edasi . </s> <s> Show , nagu öeldakse jätkub ! </s> <s> Vana Daumontville isiklikult . " </s> </p>
<p> <s> Kostis köhatus , nii realistlik , et Finch pidas köhijaks algul Collinsit . </s> <s> Too aga irvitas vaid hämarusest vastu ja osutas peaga tugitooli suunas — selle sama , mille konstruktsiooni oli tulnud pisut muuta . </s> <s> Kinnisvaraagent pööras pead ja nägi ruumi teises nurgas asetsevas tugitoolis kellegi pead . </s> <s> Kiilaspead , mille külgedelt langesid pikad tumedad juuksed . </s> <s> Siis pea pöördus — pöördus ebaloomulikult , täisringi pidi nagu öökullil . </s> <s> Kostus isegi kaelaluude naginat . </s> <s> Viirastus pööras oma kollakalt hõõguvad silmad otse Finchi poole . </s> <s> Viimane võpatas ja hammustas tahtmatult keelde . </s> <s> Siis kostus võigas hauatagune naer , kuid mitte ilmutise poolt , vaid siitsamast Finchi kõrva äärest . </s> <s> Kollased silmad puurisid ennast vaataja näkku ja siis oli ilmutis äkki kadunud . </s> <s> Ainult kohutava naeru kaja hõljus veel võlvide all . </s> </p>
<p> <s> " Kõik nagu oli , " seletas Collins . </s> <s> " Kui sheriff koos sõduritega Daumontville'ile järele tuli , istus too seal tugitoolis ja naeris ainult oma haiglast naeru . </s> <s> Ta hukati küll Doncasteris aga teda on siin tugitoolis hiljem nähtud . " </s> </p>
<p> <s> " Te olete kohalikke pärimusi vist päris hoolikalt uurinud ? " päris Finch . </s> <s> " Mina neid detaile küll kõiki ei mäleta . " </s> </p>
<p> <s> " Amet kohustab , " Collins ei püüdnudki hääles kõlavat uhkustunnet varjata . </s> <s> " Kaks meest kaevasid arhiivides ja töötasid koduloolisi pärimusi läbi . </s> <s> Sest ka uus omanik võib ju oma elukoha ajaloo vastu huvi tunda ning blufi läbi näha . </s> <s> Ei mingit ülepakkumist ega isiklikku fantaasialendu . </s> <s> Tõsi , mõningad asjad oleme me ise lisanud , sest Darmouthi kummitused on vahest üsna kujutlusvaesed , " lisas ta itsitades . </s> <s> " Eriti hästi on meil õnnestunud audiopool . </s> <s> Näiteks keldris sositab naisehääl ühe Miltoni soneti fragmenti ning magamistoas kostub aegajalt kellegi ohkeid . </s> <s> Kui mäletate , siis poos Daumontville hobusetallis leedi Elizabethi pihiisa ja sinna me korraldasime viirastusliku köie . </s> <s> Kui te selle poole käe sirutate , ilmub teie silme ette poodud pihiisa nägu . </s> <s> Teate , kuidas poodu välja näeb ? </s> <s> Peast välja valgunud silmad , tursunud keel hammaste vahel , nägu sinine , uriini ja spermalaik jalge all ... </s> <s> Kõik nagu kohtuekspertiisi toimikutes , poisid nägid kaks kuud vaeva . " </s> </p>
<p> <s> Finch muigas omaette . </s> <s> Etendus ületas tema parimaid ootusi . </s> </p>
<p> <s> " Kas see hääl seal keldris peaks kuuluma leedi Elizabethile ? " küsis ta . </s> </p>
<p> <s> " Ehhe , minge tehke kindlaks ! </s> <s> Minu teada 17. sajandil veel lindistusvõimalus puudus . </s> <s> Kui aga legendi õppida , hoidis vana Daumontville naist keldris mittu kuud kinni , enne kui ta suri . </s> <s> Leedi läks vist peast pisut segi , sest olevat kogu aeg päheõpitud Miltonit korranud . " </s> </p>
<p> <s> " Elizabethi te ei teinud ? " päris Finch edasi . </s> </p>
<p> <s> " Ei . </s> <s> Noore leedi vaimu pole keegi kunagi näinud . </s> <s> Pole mõtet üle pingutada , nagu ma juba ütlesin . </s> <s> Kuigi poisid proovisid küll , aga ma pidasin targemaks isetegevus lõpetada . </s> <s> Piirdusime nõrga hologa magamistoas . </s> <s> Kerge ehmatus enne uinumist , paarisekundiline välgatus , ei enamat . " </s> </p>
<p> <s> Collins klõbistas taas arvuti kallal . </s> <s> Hallis süttisid tuled . </s> </p>
<p> <s> " Nüüd ma paluks teid teisele korrusele , Finch . " </s> </p>
<p> <s> Teisel korrusel seisatasid mehed koridoris . </s> <s> Eespool lõppes käik aknaga , sealt 30 jardi kauguselt hargnes tee kahele poole . </s> <s> Mõlemat seina palistas usterivi . </s> <s> Finch pani tähele , et siin põrand ei kägisenud . </s> <s> Nad sammusid täielikus vaikuses ... </s> </p>
<p> <s> ... midagi vuhises Finchilt kõrva äärest mööda , kellegi nähtamatud nahksed tiivad sahisesid õhus . </s> <s> Finch seisatas . </s> <s> Tiibade vuhin kaugenes ja siis kostis koridori lõpust akna juurest tugev põntsatus . </s> <s> Kellgi teravad küüned kriipisid aknale . </s> <s> Finch tundis külmavärinaid . </s> </p>
<p> <s> " Räägitakse , et see on Daumontville'i hing , kes sedaviisi nähtamatult ringi lendab ja püüab majast välja pääseda , " rääkis Collins . </s> </p>
<p> <s> Finch raputas vaid pead . </s> <s> " Poleks iial uskunud , et te kõiki jutte nii hästi realiseerida suudate . " </s> </p>
<p> <s> " Kuidas siis muidu ? </s> <s> Legendi elustamine mõjub palju tõepärasemalt kui uute kummituste väljamõtlemine . </s> <s> Kui siin on ikka aastasadu nähtud Barnsley'd , Daumontville'i ja madam Gloriat , siis on aines täiesti olemas . </s> <s> Muidugi on tänapäeva visuaaltehnika ning meie firma eriti võimelised looma ka sootuks uusi ja , lubage mul öelda , olematuid koletisi , kõiksugu põrgudeemoneid näiteks . </s> <s> Ma ei mõtle muidugi liikuvaid nukke , see oleks labane ! </s> <s> Ei , ainult käega katsumatud " viirastused " , osavalt seintesse peidetud sensorid , hologeneraatorid , mikrotshipsid , kõlarid . </s> <s> Ja kõigile on õudus garanteeritud , kõigile ekstsentrilistele miljonäridele , kes soovivad osta ehtsat inglise kummituslossi . </s> <s> Peab ainult lootma , et nad oma elektriarve vastu haiglast huvi ei tunne . </s> <s> Pidime nimelt vajaliku energiavälja saamiseks erinevatele elektritarvikutele üht-teist juurde lisama . </s> <s> Et lisaenergiat ära peita . </s> <s> Meie projekt on energia suhtes üsnagi nõudlik , ehitasime kaks salageneraatorit , mis annavad meie lapsukestele niiöelda elujõu . </s> <s> See polnud lihtne , aga me saime sellega hakkama . </s> <s> Üks endine Kaitseministeeriumi salajase osakonna töötaja müüs meile mõned üsna huvitavad materjalid . </s> <s> Projekt Macabeus , olete kuulnud ? " </s> </p>
<p> <s> " Vist mitte . " </s> </p>
<p> <s> " Pole ka tähtis . </s> <s> Mingite kõrvalefektide tõttu see hüljati . </s> <s> Aga tehnoloogia on meie käsutuses ja asetab meid konkurentidest vähemalt viie aasta võrra ette . " </s> </p>
<p> <s> " Ja-jah , muidugi . </s> <s> Teie firma on parim ... </s> <s> Muide , te mainisite madam Gloriat . </s> <s> Kas see on ... ? " </s> </p>
<p> <s> " Just nimelt . </s> <s> Kurikuulsa John Daumontville'i ema , kelle vaim ei saa hauas oma poja hirmutegude pärast rahu . </s> <s> Muuseas , lubage esitleda , sealt ta tulebki ! " </s> </p>
<p> <s> Finch jäi võpatades seisma , kui koridori nurga tagant ilmus uus lummutis . </s> <s> Surnukahvatu vana naine , kes hoidis ettesirutatud käes küünalt . </s> <s> Ei mingit leegivarju seintel — kummitus hõljus hääletult läbi õhu , tema elutud silmad uuristasid end tühjusesse . </s> <s> Võigas kuju tuli otse Finchi peale , läks temast läbi ja kadus koridori teises otsas , jättes kiinisvaraagendi laubalt hirmuhigi pühkima . </s> </p>
<p> <s> " Kas siis seda on ka nähtud ? " küsis Finch , kui oli jõudnud toibuda . </s> </p>
<p> <s> " Üsna palju . </s> <s> Tegemist on muuseas ühe levinuma kummitistüübiga inglise mütoloogias . </s> <s> Madam Gloria oli hispaanlanna , katoliiklane . </s> <s> Tema fanaatiline religioosssus arvatakse olevat ka surmajärgse ilmumise üheks põhjuseks . " </s> </p>
<p> <s> " Kes selliseid jaburdusi arvab ? " ei saanud Finch aru . </s> </p>
<p> <s> " Uurijad — või teadlased , nagu nad ise end nimetavad . </s> <s> Pea kõik inglise kummituslossid on usinate vaimuotsijate poolt läbi uuritud . </s> <s> Loomulikult on lossivaim parasjagu puhkusel , kui ootusärevuses teadusejüngrid on oma kaamerad üles sättinud , " kõhistas Collins naerda . </s> <s> " Te ei kujuta ette , kui palju on inimesi , kes kõiki neid jutte usuvad . </s> <s> Eks sellepärast neid välja mõeldaksegi . </s> <s> Et on inimesi , kes usuvad . " </s> </p>
<p> <s> Veel tubli kaks tundi demonstreeris elektroonikafirma peainsener Desmond Collins oma kätetööd vanade losside ülesostjale ja edsimüüjale Timothy Finchile . </s> <s> Iga uue tehnikasaavutuse ilmumisel muutus Finch näost üha rohelisemaks ning temas süvenes veendumus , et inimene , kes on nõus õ i g e kummituslossi eest sellist summat lauale laduma , ei tea päris täpselt , mida soovib . </s> <s> Ja ta oli päris kindel , et ameerika miljonär Austin Weerbeck III ei pea selles majas aastatki vastu . </s> <s> Kuid lõppude lõpuks peab iga klient saama ikkagi täpselt selle , mida tahab . </s> <s> Ja kui klient tahab viirastuste käes vaevlevat häärberit koos ühe korraliku majalegendiga , siis selle ta ka saab . </s> <s> Ja saavad ka kõik järgmised kliendid , kel on piisavalt raha , et Finch saaks tasuda " elektriliste lisatööde " eest ühele tagasihoidliku nimetusega Londoni äärelinna elektroonikafirmale . </s> </p>
<p> <s> Kui mehed lõpuks majast väljusid , tundis Finch , et üks kangem naps kulub talle väga ära . </s> <s> Ometigi soovis ta selle juua oma kodulähedases pubis , mitte selles majas . </s> <s> Hoolikalt kuulas ta Collinsi seletusi , kuidas kummitusprgoramm just paraja sagedusega tööle panna , et mitte " üle pingutada " . </s> <s> Insener lülitas majast lahkudes elektri ja kogu kummitustekrempli välja . </s> <s> Demonstratsioonesinemised olid edukalt lõpetatud . </s> </p>
<p> <s> Kruusaselt hooviteelt heitis Finch veel häärberile viimase pilgu . </s> <s> Hakkas hämarduma , musträstad olid ammu vaikinud , maja mähkus sumedasse kesk-inglise öhe . </s> </p>
<p> <s> " Õigusliku poole pealt on kõik korras , " seletas Collins taskust autovõtmeid õngitsedes . </s> <s> " Weerbeck ei tohi kapitaalremonti teha , kuna tegu arhitektuuriväärtusega . </s> <s> Ja meie tegime ainult parandusliku iseloomuga elektritöid , eks ole ? " </s> </p>
<p> <s> Finch noogutas ja heitis majale viimase pilgu . </s> <s> Teise korruse nurgapoolsest aknast oleks nagu kumanud nõrk kahkjas valgus . </s> <s> Veider , mõtles Finch autosse istudes , elekter lülitati ju ometi välja . </s> <s> Veidi enne , kui ta autoukse kinni tõmbas , nägi ta aknaavasse ilmuvat midagi , mis meenutas noort naisenägu . </s> <s> Tühjad silmakoopad hauakahvatus , ilgesse vihagrimassi kõverdunud näos . </s> <s> Võigas hauatagune irve ... </s> </p>
<p> <s> Ilmselt siis varugeneraatori ja säästufailide viperused , otsusas Finch , kui kuulas Collinsi juttu , mida kõike nende firma veel valmis on looma , kuni jaguks vaid ostjaid , kes usuks vaime . </s> <s> Finch tahtis vaid kiiremini siit minema pääseda . </s> </p>
<p> <s> Teise põlve miljonär Austin Weerbeck III kustutas tugeva liigutusega sigareti massiivsesse vandliluust tuhatoosi ning pööras taas pilgu oma külalisele . </s> <s> Kauaoodatud ja tähtsale külalisele , kes istus Darmouth Mansioni omaniku kabinetis ning paistis suurde tugitooli lausa uppuvat . </s> <s> Külaline oli väikest kasvu vanemapoolne mees , kandis halli odavat ülikonda ning lääpatallatud kingi , mis ei ulatanudki põrandale , vaid rippusid kõhnade jalgade otsas naljakalt õhus , paljastades lumivalged sokid . </s> <s> Mehe üks kraepool oli kunstlikult suuremaks õmmeldud , kattes nii vasemat näopoolt . </s> </p>
<p> <s> Juba ammu ei hinnanud Weerbeck oma külalisi nende välimuse järgi . </s> </p>
<p> <s> Veel enam neid , kelle otsimiseks oli ta kulutanud kuid ja meeletu rahasumma . </s> <s> Miljonäri ei heidutanud külalise tagasihoidlik riietus ega pudupoodniku-taoline pisike nirginägu , mida kaunistasid pisikesed kikkvurrud . </s> <s> Weerbeck pakkus külalisele oma hõbeportsigarist sigaretti , unustades , et oli seda juba korduvalt teinud . </s> </p>
<p> <s> " Me ei suitseta , " vastas mees pisut puises inglise keeles . </s> </p>
<p> <s> " Vabandage , unustasin , " vastas Weerbeck väsinud häälel . </s> <s> " Mul pole t e i e g a varem kokkupuutumist olunud . </s> <s> Te vist ei suitseta keegi ? " </s> </p>
<p> <s> " See räägib pigem teie heast õnnest , " kostis külaline . </s> <s> " Me tõepoolest ei suitseta . </s> <s> See mõjuks , teate , haistmisele ja segaks muidu kah keskendumist . " </s> </p>
<p> <s> " Ma ei mõista , mis sel kõigel on haistmisega pistmist , mister Grpowski ? " </s> </p>
<p> <s> " Pan , kui tohiksin paluda . </s> <s> Pan Grpowski . " </s> </p>
<p> <s> " Jälle unustasin , " kostis Weerbeck , sedapuhku vabandamata . </s> <s> " Edaspidi püüan meeles pidada . " </s> </p>
<p> <s> " Olge nii lahke . </s> <s> Mul on vaja võimalikult rohkem endaks jääda , et teie murega toime tulla , " vastas väike mees . </s> <s> " Kuid läheksime asja juurde . </s> <s> Teie kiri oli üsna pealiskaudne , ometigi suutsin sellest mõista asja pakilisust ning ... vast ka jubedust . </s> <s> Siiski palun teid pisut lähemalt seletada . " </s> </p>
<p> <s> " Teil on õigus , " ütles Weerbeck . </s> <s> " Ma pole harjunud asju kirja teel seletama . </s> <s> Eelistan alati näost näkku kohtumist . </s> <s> Kuigi teie puhul ma hüppaksin üle oma harjumusest soovituskirju paluda , sest juhuslikult tunnen ma senjoor Vargast üsna hästi . </s> <s> Tema mulle teist rääkiski . </s> <s> See lugu seal Barcelonas olnud üpriski kohutav ? " </s> </p>
<p> <s> " Üks sügavamaid ja raskemaid seestumisjuhtumeid selle sajandi Euroopas , " vastas pan Grpowski nukralt ja lükkas põselt katva krae . </s> <s> Vasakut näopoolt kattis põletatud ristikujuline arm . </s> <s> Weerbeck pööras tülgastunult pilgu ära — armi alt võis aimata kinnikasvamatut lihashaava , mis eemaletõukavalt punetas . </s> </p>
<p> <s> " See oli tema hüvastijätusuudlus , " nentis Grpowski kiretult . </s> <s> " Ta ütles , et tunneb mind selle armi järgi teises ilmas ära . </s> <s> Võimalik , et tunnebki . " </s> </p>
<p> <s> " Olete siis endale koleda elukutse valinud , " tähendas miljonär . </s> <s> " Kuid üsnagi tasuva , nagu ma aru saan ? " </s> </p>
<p> <s> " Eksortsistiks sünnitakse , " vastas väike mees . </s> <s> " Meid on välja valitud . </s> <s> Tasuvuse koha pealt on teil aga õigus . </s> <s> Me ei ole odavad . " </s> </p>
<p> <s> " Nojah . </s> <s> Kuid lähme asja juurde ! </s> <s> Ma olen senjoor Vargase juhtumiga üldjoontes kursis . </s> <s> Minu lugu on vist pisut erinev . </s> <s> Darmouthis pole tegu seestumisega , nagu suvatsesite väljenduda . </s> <s> Ei minus ega minu naises ei ela ühtki saatanat , vähemalt minu teada mitte , kuigi olen mõningatele äripartneritele selliseks sedastamiseks mõnikord põhjust andnud , " sõnas Weerbeck itsitades . </s> <s> Kuid Grpowski ei naernud . </s> </p>
<p> <s> " Niisiis , on mul tegemist ainult vaimudega , mitte füüsilise koletisega , " jätkas Weerbeck taas tõsinedes . </s> <s> " Tunnistan , et olen selles ise süüdi . </s> <s> Vanas eas hakkab inimene igasugu rumalusi tahtma . </s> <s> Mina näiteks soovisin omandada üht mõnusat kummituslossi ja lasin endale , nagu öeldakse , ise varba peale . </s> <s> Asi ületas kõik mu ootused ja närvikõdi asemel külalistele olen ise mitmeid kordi hirmu pärast peaaegu püksi teinud . </s> <s> Ja need kummitused ilmuvad ikka siis , kui majas pole peale minu ja minu abikaasa kedagi . </s> <s> Mul on kõrini sellest , kui ma oma magamistoa ukselt koputust kuulen , lähen avama ja ukse tagant mitte kedagi eest leides pööran ümber ja minu toas on keegi vanaldane missis , kes kõigi tunnuste järgi paistab surnud olevat . </s> <s> OK , ta haihtub üsna pea , kuid siis põrkan ma hommikul koridoris kokku selle auväärse proua pojaga , kes liigub pea selja taha pööratud ja naerab oma võigast naeru . </s> <s> Mul on sellest kõrini ! " </s> </p>
<p> <s> " Kolige siis minema , " pakkus Grpowski . </s> <s> " Inglismaal peaks selliseid losse ju hulgi olema . </s> <s> Mõtlen ilma kummitusteta losse . " </s> </p>
<p> <s> " See pole väljapääs , " lõikas Weerbeck järsult . </s> <s> " Ma pole harjunud nii lihtsalt alla andma . </s> <s> Põgenemine naeruvääristaks mind . </s> <s> Kui mul on probleem , siis ma likvideerin selle , mitte ei jookse minema . </s> <s> Pealegi mulle meeldib siinne loodus ja arhitektuur . </s> <s> Olen just sellisest lossist ammu unistanud . </s> <s> Ei ! </s> <s> Kaduma peavad kummitused , mitte mina . " </s> </p>
<p> <s> Grpowski laiutas käsi , otsekui öeldes , et kliendi soov on talle seaduseks . </s> </p>
<p> <s> " Vaadake , " lisas miljonär häält tasandades . </s> <s> " Minu naine ootab nimelt last . </s> <s> Meie esimest . </s> <s> Ta on niigi üsnagi hirmul ja ma ei luba , et mingi äkki ilmunud viirastus ... </s> <s> Mõistate ? " </s> </p>
<p> <s> Grpowski noogutas . </s> </p>
<p> <s> " Nagu ma aru saan , käib teie viirastustega kaasas ka mingi legend ? " päris ta siis mõtlikult . </s> </p>
<p> <s> " Jah . </s> <s> Lühidalt on see järgmine . </s> <s> Elas siin kunagi keegi John Daumontville , keegi haige ja sadistlik mõisnik . </s> <s> Ta kosis või õigemini ostis endale naiseks noorukese kaunitari — leedi Elizabethi . </s> <s> Loomulikult ei kannatanud tüdruk vanamehe perversset seksuaaltehnikat välja ( andke andeks , detailie pole teada ) ning leidis harva abieluvälist lohutust söör Eamond Barnsley hellustest . </s> <s> Oli üks naabruses elav krahv , kui ma õigesti mäletan , selline paras Don Juan . </s> <s> Vaevalt toogi eriline dzhentelmen oli — pärimus räägib , et mees pasundas oma saagist terves krahvkonnas . </s> <s> Nii või teisiti , igatahes sai vanamees naise kõrvalhüpetest teada . </s> <s> Võimalik , et ta piinas selle info välja Elizabethi pihiisalt , sest viimane jäi kadunuks ja tema poodud ja kõdunenud laip leiti hiljem hobusetallist . </s> <s> Kutsunud ta siis ühel päeval pahaaimamatu Barnsley külla ja hukanud siinsamas lossis . </s> <s> Olen ka noorsandi näinud , too on võtnud kombeks ilma peata ringi kolistada , sest Daumontville valis just sellise hukkamismooduse . " </s> </p>
<p> <s> " Kas Barnsley vaim ilmub oma surmapäeval ? " küsis eksortsist . </s> </p>
<p> <s> " Pole õrna aimugi . </s> <s> Mis tähtsust sel on ? " </s> </p>
<p> <s> " Kõigel on tähtsust . </s> <s> Kui ta ilmub ainult oma surmapäeval , ei saa ma teda välja manada . " </s> </p>
<p> <s> " Miks te peate ta välja manama ? " ei saanud Weerbeck aru . </s> </p>
<p> <s> " Kuidas ma saan hävitada seda , mida pole ? " küsis Grpowski vastu . </s> <s> " Eksortsist tegeleb välja ilmunud Kurjaga . </s> <s> Kui Kuri on peidus , tuleb välja kutsuda . </s> <s> Mõni vaim on aga nii tugevalt seotud tema loonud energiaplahvatusega , et ta kummitab ainult ühel päeval aastas ja ainult ühes kohas . " </s> </p>
<p> <s> " Nojah , võimalik . </s> <s> Eks te ise tea . </s> <s> Aga lugu läheb edasi . " </s> </p>
<p> <s> " Ma kuulan . " </s> </p>
<p> <s> " Pärast noore võistleja mõrvamist asus Daumontville oma naise kallale . </s> <s> Kuna naine ei nägevat oma õiget meest , siis pole talle silmi tarvis , otsustas timukas ja torkas naisel silmad peast välja . </s> <s> Siis lohistas ta leedi Elizabethi keldrisse ja hoidis teda seal niikaua , kuni tüdruk füüsilisse alandusse , nälga ja hullusesse suri . </s> <s> Ilmselt käis ta seal teda perioodiliselt vägistamas . </s> <s> Kogu tragöödia tuli ilmsiks alles kuid hiljem . " </s> </p>
<p> <s> " Ja kõik tegelased ilmuvad vastavuses sellele legendile ? " </s> </p>
<p> <s> " Minu arvates pole tegu legendiga vaid tõestisündinud looga . </s> <s> Kohtukroonikas on kõik kirjas . " </s> </p>
<p> <s> " Mind huvitab , kas teie vaimud kordavad sama tegevust , nagu siin kunagi usuti toimuvat ? " </s> </p>
<p> <s> " Jah , suures osas küll . " </s> </p>
<p> <s> " Kas te Elizabethi olete samuti näinud ? " </s> </p>
<p> <s> " Usun , et olen teda keldris kuulnud . </s> <s> Magamistoas on vahel pimeduses kumanud üks väga kaunis naisenägu . " </s> </p>
<p> <s> " Olid sellel silmad peas ? " </s> </p>
<p> <s> " Kuidas ? </s> <s> Ah jaa ... </s> <s> Ma arvan , et olid küll . </s> <s> Nägu nagu lihtsalt välgahtaks korraks . </s> <s> Väga õrnalt . </s> <s> See on väga ilus blond tütarlaps , väga sooja ilmega . </s> <s> Aga olen teda näinud vaid paar korda . " </s> </p>
<p> <s> " Teil pidi vist mingi nimekiri olema ? " </s> </p>
<p> <s> " Siin , " Weerbeck avas sahtli , võttis sealt mapi ja ulatas selle Grpowskile . </s> <s> " Olen püüdnud kõik kummituste ilmumised võimalikult täpselt kirja panna , nagu soovisite . " </s> </p>
<p> <s> " Hea küll . </s> <s> Kuulake nüüd mind , " ütles eksortsist ja võttis mapi . </s> <s> " Juba täna te lahkute koos abikaasaga siit majast . </s> <s> Samuti tahan ma , et kõik teenijad oleksid läinud . </s> <s> Te jätate mulle kõik võtmed , kõik majaplaanid . </s> <s> Te jätate mulle oma koordinaadid ja kui õhk on puhas , ma helistan teile . " </s> </p>
<p> <s> " Kas te garanteerite ... " </s> </p>
<p> <s> " Ma ei garanteeri mitte midagi . </s> <s> See on väga keeruline juhtum . </s> <s> Ilmselt on teie ilmumine siin majas äratanud mingi vana energia . </s> <s> Teie naine on noor ? " </s> </p>
<p> <s> " Minust kolmkümmend aastat noorem . " </s> </p>
<p> <s> " Võimalik , et vaimud ilmusid just seepärast . </s> <s> Nad tulid hoiatama , nad tunnevad , et vana tragöödia võib korduda ... " </s> </p>
<p> <s> " Kuulge , mida te endale õige lubate ! " röögatas Weerbeck . </s> <s> " Janet ja mina ... " </s> </p>
<p> <s> " Ärge karjuge , palun ! </s> <s> Seesuguseid juhtumeid on varem esinenud . </s> <s> Pealegi ei väida ma ju , et neil õigus oleks . </s> <s> Ma arvan , et teie olete viirastusi rohkem näinud , kui teie naine ? " </s> </p>
<p> <s> " Vist küll , " pomises Weerbeck mõnevõrra rahunedes . </s> <s> " Aga nagu ma juba ütlesin , ootab Janet last ja ta ei liigu palju ringi . </s> <s> Veel enam öösel ja pimedates kohtades . </s> <s> Aga need jõletised kipuvad rohkem hämaras ilmuma . " </s> </p>
<p> <s> " Veel üks küsimus . </s> <s> Ega te ei tea , kas leedi Elizabeth ootas last ? " </s> </p>
<p> <s> " Kust mina peaks seda teadma ? " laiutas miljonär käsi . </s> </p>
<p> <s> " Minge nüüd , " ütles Grpowski pärast pausi ja tõusis püsti . </s> <s> " Minge nüüd siit ära . " </s> </p>
<p> <s> *** </s> </p>
<p> <s> Doncasteri ühe kalleima pansionaadi luksusnumbri rõdul istusid mees ja naine . </s> <s> Naise ümarad kehavormid rääkisid paari peatselt ees ootavast tähtsast sündmusest . </s> <s> Mees kandis heledat suveülikonda ja rüüpas ohtra jääga rikutud viskit ning luges õhtust ajalehte . </s> </p>
<p> <s> " Austin ? " päris naine , kui oli pikalt oma lugemisse süübinud meest jälginud . </s> <s> " Kas sulle ei tundu meie olukord kuidagi kummaline ? " </s> </p>
<p> <s> " Mis ? </s> <s> Ah kummaline ? </s> <s> Mida sa täpselt silmas pead ? " rebis Austin Weerbeck end uudistest lahti ja jäi abikaasale otsa vaatama . </s> </p>
<p> <s> " Kõik . </s> <s> See meie redutamine siin , kui sinu poolakast tuttav omi imetrikke teeb . </s> <s> Üldse need viirastused ja puha . " </s> </p>
<p> <s> " Loomulikult on see kummaline . </s> <s> Kummitus ei ole just kõige harilikum asi siin maailmas . " </s> </p>
<p> <s> " Sa ise ju soovisid kummituslossi osta . " </s> </p>
<p> <s> " Ma ei pidanud silmas , et nad peavad nii realistlikud olema . </s> <s> Pigem lootsin omandada mõnd heasoovlikku majavaimu . </s> <s> Ah , mis jama ma küll räägin ! </s> <s> Ämbrisse astusin ma , Janet . " </s> </p>
<p> <s> Naine ohkas . </s> <s> " Nende realistlikkus ongi vahest kõige veidram . </s> <s> Kas sa ei leia ? " </s> </p>
<p> <s> " Ma ei saa sinust päris täpselt aru , kallis . " </s> </p>
<p> <s> Janet liigutas mõtlikul ilmel lusikat tühjaksjoodud teetassis . </s> <s> " Vaata , " hakkas ta siis mehele ettevaatlikult seletama . </s> <s> " Need kummitused , keda mina olen näinud , samuti ka need , kellest sa mulle rääkinud oled ... </s> <s> Nad on liiga loomulikud . </s> <s> Nad kõik käituvad , nagu me arvame , et nad käituvad . </s> <s> Ilmuvad seal , kus neid alati kuidagi lahti seletada saab . " </s> </p>
<p> <s> " Noh , aga nii on nad toiminud juba mingid kolmsada aastat ? ! " </s> </p>
<p> <s> " Aga kust meie seda teame ? " päris Janet kiiresti vastu . </s> <s> " Kuidas meie maja on omandanud kummituslegendi . </s> <s> Vasta mulle , palun , ma tahan kuulda , kuidas sa seda ütled ! " </s> </p>
<p> <s> Weerbeck rüüpas kulme kortsutades pruunikat jooki , mis kunagi oli olnud shoti üheviljaviski . </s> </p>
<p> <s> " Neid on ju nähtud . </s> <s> Inimesed on näinud kummitusi , nii lihtne see ongi . " </s> </p>
<p> <s> " Ja nii lihtsalt sa seda kõike usudki ? " </s> </p>
<p> <s> " Ma olen ise neid näinud , sinagi olend näinud , Janet . </s> <s> Millega sa rahul pole ? " </s> </p>
<p> <s> " Ma pole rahul sellega , et meie oleme näinud kummitusi tegemas kõike seda , mida teised inimesed enne meid on väidetavalt näinud neid tegemas . </s> <s> Ma arvan , et tõeline kummitus peaks väheke originaalsem olema . " </s> </p>
<p> <s> Austin Weerbeckil võttis jupp aega , et mõista , mida ta abikaasa põhjaosariiklase terav mõistus tahtis talle selgeks teha . </s> </p>
<p> <s> " Sa siis ei usu ... " alustas ta . </s> </p>
<p> <s> " Asi pole uskumises , " katkestas naine teda . </s> <s> " Barnsley laskub täpselt mööda seda treppi , mille mademel ta tapeti . </s> <s> Daumontville istub just seal , kus politsei ta kinni nabis . </s> <s> Gloria kõnnib täpselt seal , kus ta küünlaga oma õhtust ringkäiku tegi . </s> <s> Poodud pihiisa ilmutab end seal , kus ta poodi . </s> <s> Saad aru , mida ma tahan öelda ? </s> <s> Kunagi lasid inimesed liikvele legendi Darmouthi viirastustest ja nad mõtlesid ilmutised tegema seda , mida nad reaalses elus tegid . </s> <s> Kõiki neid kummituste stseene on nähtud , saad aru ! </s> <s> Aga keegi pole näinud vägistatud ja pimestatud Elizabethi , seepärast tema ei " kummitagi " . </s> <s> Vaene naine oli keldris kinni . </s> <s> Kuulu järgi oli küll teada , mida temaga tehti , aga keegi peale Daumontville'i ei näinud teda . </s> <s> Miks ei tee ükski viirastus seda , mida pole nähtud teda tegemas ? " </s> </p>
<p> <s> " Sa siis tahad öelda ... " </s> </p>
<p> <s> " Et mängitakse sinu ebausul ja rahal , aga võibolla tahab meid keegi hoopis Darmouthist välja süüa ! " </s> </p>
<p> <s> " Mis raha siia puutub ? " </s> </p>
<p> <s> " Sul on palju raha . </s> <s> Ja sa näed seetõttu ainult probleemi , mida lahendada . </s> <s> Rasedus teeb aga naised tundlikuks ja järelemõtlikuks , kas tead . " </s> </p>
<p> <s> Weerbeck näppis tusaselt kasvama hakanud habemetüügast . </s> <s> Talle ei meeldinud oma naisega vaielda . </s> <s> Eriti veel siis , kui tal argumente ei olnud . </s> <s> Kui asja sellise nurga alt vaadelda , siis tõesti tundub kogu lugu vähe kummalisemana . </s> <s> Aga siis hakkas tema taskus telefon helisema . </s> <s> Miljonär ajas küünarnukiga oma viskiklaasi ümber , kui ta rapsides telefoni järgi küünitles . </s> </p>
<p> <s> " Mister Weerbeck ? </s> <s> Grpowski siin , " kostus eksortsistile omane pehme inglisekeelne hääldus . </s> <s> " Ma arvan , et te võiksite tulla . </s> <s> Kasvõi kohe . </s> <s> Aga parem kui üksi , sest majas pole elektrit . </s> <s> Ma arvan , et nendega on nüüd lõpp . </s> <s> Vähemalt enamusega . " </s> </p>
<p> <s> Väiksekasvuline pan istus Darmouth Mansioni hoovil pingil ja jõi kiirete sõõmudega võõrapärase nimetusega mineraalvett . </s> <s> Weerbeck peatas oma auto pidurite sahisedes kruusasel platsil ja tormas erutatult eksosristi juurde . </s> <s> Ta kandis ikka veel heledat suveülikonda , kuigi õhtune ilm hakkas juba jahedaks tõmbama . </s> </p>
<p> <s> Grpowski jalge ees lebas suur kohver . </s> <s> Mehel oli väga väsinud ilme , tema nukrad nirgisilmad piidlesid tujutult miljonäri . </s> </p>
<p> <s> " Mis juhtus , miks majas elektrit pole ? " hõikas Weerbeck kaugelt , kui oli heitnud pilgu valgustamata majale ja hoovile . </s> </p>
<p> <s> " Kogu teie alajaam ja majasisesed jaotuskarbid on läbi põlenud , " kostis poolakas vaikselt . </s> </p>
<p> <s> " Miks te küll seda pidite tegema ? " päris miljonär tigedalt . </s> <s> " Minu teada polnud kummitustel elektrist sooja ega külma . " </s> <s> Ta istus Grpowski kõrvale ja vaatas palgatule küsivalt otsa . </s> </p>
<p> <s> " Mitte mina , " vastas küsitatu . </s> <s> " Tema tegi seda . </s> <s> Aga kuidas ja miks , see on iseasi . </s> <s> Muuseas , teie häärber peaks enam-vähem puhas olema . " </s> </p>
<p> <s> " Lähme siis sisse ? " </s> </p>
<p> <s> " Ma ei soovitaks . </s> <s> Ta läks küll keldrisse , kuid ei pruugi sinna kauaks jääda . </s> <s> Ma tahan , et te enne minu aruande ära kuulaksite , kui majja lähete . " </s> </p>
<p> <s> " Rääkige siis ! " </s> </p>
<p> <s> Ja poolakas rääkis . </s> </p>
<p> <s> Kui Euroopa parim eksortsist oli töö kallale asunud , täheldas ta kohe mingi seni kogematu välja olemasolu majas . </s> <s> Kummati polnud see energiaväli päris teistpoolset päritolu — ta ei reageerinud ühelegi loitsule ega tahtnud Ohverdusest kuuldagi . </s> <s> Eksortsismi üks põhireegleid nägi nimelt ette , et Kuri Vaim tuleb välja manada , pakkudes manaja hinge otsekui boonuseks ja teenustasuks . </s> <s> Hiljem peaks siis manaja muidugi Vaimu petma ja oma hinge " tagasi varastama " . </s> <s> Selles trikis ongi eksortsistide töö kõige raskem osa . </s> <s> Kuidas protseduur täpselt käib — seda ei tahtnud poolakas avaldada — aukoodeks ja tsunftiseadus ei lubavat . </s> <s> Mõned tema endised kolleegid polnud sellega hakkama saanud ja tulemused olnud üpris kurvad ... </s> <s> Igatahes oli Darmouth Mansioni energiaväli väga kummaline . </s> <s> See eksisteeris väga veidratel tunnetussagedustel . </s> <s> Sellistel , millest astraaltasand jääb veel kaugele , kuid hariliku inimese taju juba hääbub . </s> <s> Grpowski oli katsetanud Lihuniku meetodit . </s> <s> Pühitsetult liigaasta viimasel päeval tapetud härja veri tuli valada kohta , kus Vaim sagedamini ilmub ( veri oli tal konserveeritud teaduse viimase sõna järgi ) . </s> <s> Harilikult teeb see deemoni näljaseks ja ta ilmub . </s> <s> Muidugi on tarvis ka üht teatavat loitsu , keeles , mida ammu Maal enam ei räägita . </s> <s> Vaim oligi ilmunud . </s> <s> See oli vana Daumontville , kes tegi oma tuntud trikki tugitoolis ja kadus seejärel . </s> <s> Veri teda ei huvitanud . </s> <s> Grpowski aga oli tundnud sel hetkel välja tugevalt kasvamas . </s> <s> Ja siis ilmus kummitus , kes kõigi tunnuste järgi pidi olema leedi Elizabeth . </s> <s> Aga tema kohta puudusid Weerbeckil igasugused märkmed . </s> <s> Lisaks käitus ka uus silmitu vaim väga erinevalt Daumontville'i omast . </s> <s> Ta tahtis eksortsistiga s u h e l d a. </s> </p>
<p> <s> Oma haiglasel moel muidugi . </s> <s> Grpowski blokeeris oma meeled Daremberg- Rufinuse kontrapassaadiga . </s> <s> Paraku oli Elizabeth kiirem . </s> <s> Taas oli Darmouthi väli kasvanud ( sellise nime all lubas poolakas ka selle uue ilmingu erialakirjanduses jäädvustada ) . </s> <s> Mingid sõnad tungisid eksortsisti teadvusesse . </s> <s> Tegu oli mingi poeemiga väga vanas inglise keeles , millest vapper poolakas mõhkugi aru ei saanud . </s> <s> Äkitselt kostus võigas hauatagune naer , ilmus Daumontville , tema sees madam Gloria , laest kukkusid üksteise järel täiesti identsed poomisnöörid , läbi õhu lendles poodud pihiisa . </s> <s> Kõik ümberringi hakkas korraga sahisema ja vuhisema , kostusid ohked , kriipimised ja kõik muud kujuteldavad vaimuhääled , mis meeletus kakofoonias segunesid ega reageerinud ühelegi loitsule ega muule menetlusele . </s> <s> Peata Barnsley muudkui laskus ja laskus mööda treppi alla — haihtus mademel , et trepiotsal jälle uuesti ilmuda . </s> </p>
<p> <s> Midagi sellist polnud Grpowski kunagi varem kohanud . </s> <s> Esimesest ehmatusest üle saanud , hakkas ta tähele panema , et p e a l e leedi Elizabethi käitusid kõik vaimud kuidagi üheselt ja standardselt . </s> <s> Vaid silmadeta ja mädanenud näoga noor naisevaim suutis ansamblist erinevalt käituda . </s> <s> Ta võitles nendega ... </s> </p>
<p> <s> See olevat olnud kõige kummalisem kogemus paljunäinud eksortsisti praktikas . </s> <s> Ta oli oma teadvusega murdnud Darmouthi energiavälja , see avanes äkki ja korraga , kogu oma okultses olekus . </s> <s> Ainult Elizabeth ei allunud tema korraldustele . </s> <s> Ja vaatemängust , kus poolakale oli jäänud pelgalt kõrvaltvaatja roll , hakkasid tegelased ükshaaval kaduma . </s> <s> Haihtuma ... </s> <s> Ning energiaväli hakkas nõrgenema . </s> <s> Aeglaselt , aga pöördumatult . </s> <s> Keegi nagu tappis seda . </s> <s> Kõik mõjus väga arusaamatuna , kuid selles segaduses oli olnud ometi oma loogika . </s> </p>
<p> <s> Eksortsist vaikis . </s> </p>
<p> <s> " Mis siis õieti juhtus ? " küsis Weerbeck . </s> <s> " Kas nad on kadunud ? </s> <s> Ja kes seal keldris siis on ? " </s> </p>
<p> <s> " Teie majja sattus kuidagi mingi tehislik energiaväli , " kostis pan Grpowski nukral ilmel . </s> <s> " Ärge pärige kust ja kuidas . </s> <s> Võibolla olete mingi salastatud kaitseotstarbelise objekti läheduses . </s> <s> Seda võin ma aga teile kindlasti öelda , et mingeid kummitusi pole siin majas enne seda välja kunagi olnud . " </s> </p>
<p> <s> " See kuradima väli siis kutsus nad esile ? " küsis Weerbeck ikka mitte millestki aru saades . </s> </p>
<p> <s> " Ühe e h t s a viirastuse küll . </s> <s> Leedi Elizabethi . </s> <s> Ülejäänud olid võltsingud . </s> <s> Elizabeth aga suri sellistes füüsilistes ja vaimsetes alandustes , et maja kvantpassaat — astraalmälu , kui see teile rohkem ütleb — mäletas teda . </s> <s> Ma olen töötanud kunagi Oswiencimi ja Mauthauseni laagrites ... </s> <s> Ärge küsige , mis seal siiani toimub . </s> <s> Nad tahavad ikka veel kätte maksta . </s> <s> Kõigile , valimata kellele . </s> <s> Kontsentreeritud vihkamine kõigi elavate vastu . </s> <s> Aga see on hoopis teine lugu . </s> <s> Sündimata laste vaimud , kas teate . </s> <s> Nad ei tunne halastust , nad ei elanud niikaua , et hellust ja halastust kogeda ... </s> <s> Ma kirjutan sellest ilmselt oma memuaarides , kui aega antakse . " </s> <s> Ja pan Grpowski rüüpas jälle oma mineraalvee pudelist . </s> </p>
<p> <s> " See on muidugi kurb , aga mis minu majas siis ikkagi toimub ? " ei saanud Weerbeck rahu . </s> </p>
<p> <s> " Siia tekkisid tehiskummitused , " kostis eksortsist . </s> <s> " Darmouthi Välja toimel . </s> <s> See Väli oli ometi nii tugev , et elustada ka üks pärisvaim . </s> <s> Võimalik , et ka kaks . </s> <s> Pean silmas John Daumontville'i sündimata jäänud last . </s> <s> Leedi Elizabeth nägi oma ja oma lapse isa ning mõrtsukat . </s> <s> Ta tappis ta . </s> <s> Kättemaksuks . </s> <s> Ühtlasi tappis ta kogu energiavälja ja kogu ülejäänud kamba . </s> <s> Ilmselt kasutas ta Xenoni vektorloitsu , kuid senitundmatus kongruentsis . </s> <s> Kuna see enrgiaväli minule ei allu , siis olen võimetu . </s> <s> Elizabethi vaim sündis sellest väljast . </s> <s> Välja ennast aga enam ei ole , nagu pole teie majas ka ühtegi volti elektrit . </s> <s> Kuna pole enam vaimu esilekutsunud mana , olen mina võimetu . " </s> </p>
<p> <s> " Ja mida ma siis tegema pean ? " </s> </p>
<p> <s> " Teie naine ootab last ? </s> <s> Kolige siit minema . </s> <s> Sündimata jäänud laste vaimud on kõige ohtlikumad . </s> <s> See silmadeta viirastus , leedi Elizabeth ... </s> <s> See pole süütu Daumontville ega Barnsely , uskuge mind , te ei taha teda näha . " </s> </p>
<p> <s> Ühes Chelsea' argipäevaõhtuselt kubisevas pubis istusid kaks meest ning õgisid neerupirukat , mille loputasid alla lahja õllega . </s> <s> Kõrtsimelu summutas nende vaiksel häälel peetud vestluse . </s> </p>
<p> <s> " Muuseas , Collins , " päris noorem mees . </s> <s> " Kas teate , et Weerbeckid kolisid Darmouth Mansionist välja ja müüsid selle mulle tagasi ? </s> <s> Aga pärast seda , kui teie kuulus programm üles ütles . </s> <s> Kas pole see mitte pisut kummaline ? " </s> </p>
<p> <s> " Inimesele on ikka omane elukohta vahetada , " kostis kõnetatu . </s> <s> " Olen kindel , et kui me süsteemile ligi pääseksime , õnnestuks viga kõrvaldada . </s> <s> Veider , et see kinni jooksis ja läbi kärssas ... " </s> </p>
<p> <s> " Räägitakse , et seal " kummitavat " keegi silmadeta naisevaim . </s> <s> Kahele aknast sisse piilunud külapoisile tekkisid näkku seletamatud verejäljed . </s> <s> Teie ju selliseid kummitusi ei loonud , kui ma õigesti mäletan ? " </s> </p>
<p> <s> " Tähtsusetud kõrvalefektid ja järelmõjud . </s> <s> Ikka juhtub , " ei teinud Collins välja . </s> <s> " Mõni programmeerimisel tekkinud näpukas , ehk " lutikas " , nagu öeldakse . " </s> </p>
<p> <s> " Seda küll , ega see mulle eriti korda lähegi . </s> <s> Weerbeck tahtis kummitusi ja need ta ka sai . </s> <s> Kliendi soov , teate isegi , " tähendas Finch muiates . </s> </p>
<p> <s> " Just nimelt , " kinnitas Collins . </s> <s> " Muuseas , ega teile uusi kliente pole tekkinud ? " </s> </p>
<p> <s> Finchi nägu võttis irvelise ja kiskjaliku ilme , millega ta alati äriasju tavatses arutada . </s> </p>
<p> <s> " Kuidas teile nüüd öelda . </s> <s> Üht-teist nagu oleks silmapiiril . </s> <s> Aga nemad tahavad harilikku maalossi , ilma igasuguste viirastusteta . </s> <s> Kui te elektrisüsteemi korda teeksite , oleks Darmouth Mansion igati sobiv . </s> <s> Kliendi soov , nagu öeldakse , on seaduseks ... " </s> </p></div1>
    </body>
  </text>
</TEI>
</teiCorpus>
</teiCorpus>
