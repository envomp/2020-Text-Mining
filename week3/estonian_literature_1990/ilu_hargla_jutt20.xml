<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Spitzbergeni nokturn </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Spitzbergeni nokturn </head>
<p> <bibl> <author> <s> Indrek Hargla </s> </author> </bibl> </p>
<p> <s> Longyearbyeni lennuväli . </s> </p>
<p> <s> Kuigi siin oli ka lennujaama hoone , ei söandanud Grpowski seda siiski lennujaamaks nimetada . </s> <s> Fokker oli end teravate mäetippude vahelt läbi keerutanud , otsides pilu rõskete pilvede vahel , millest maandumisrada korralikult näha oleks . </s> <s> Grpowski oli hoomanud lenduritekabiinist levivat närvilisust , kuigi ühtki häält , mis vabandavalt väikestest tehnilistest probleemidest räägiks , polnud reproduktorist kostnud . </s> </p>
<p> <s> Maandumine Spitzbergenile pole kunagi lihtne olnud . </s> <s> Ei maandumine ega randumine . </s> </p>
<p> <s> Ta ei lasknud ennast sellest häirida . </s> <s> Kogu viietunnise lennu Oslost oli ta oma pleierist kuulanud Dvoraki " Slaavi tantse " ja 4. </s> <s> Sümfooniat . </s> <s> Propellerimürin segunes kirglike stereofooniliste orkestrihäältega , moodustades omamoodi haiglase muusikalise prelüüdi , mis nii sobis selle metsiku maaga . </s> </p>
<p> <s> Maailma äär ... </s> </p>
<p> <s> Tema dokumentide vastu ei tundnud keegi huvi . </s> <s> Lennuvälja hoones oli vaid teksaülikonnas uimane tolliametnik , kelle magamatusest punased silmad jälgisid loiult saabujate pagasit . </s> <s> Grpowski teadis , et mees otsis , ega keegi viina Spitzbergenile ei vea . </s> <s> Kuiv seadus . </s> <s> Loomulikult tekitas tema käsipagas , õigemini üks suur must sakvojaazh , tolliametnikus huvi . </s> </p>
<p> <s> " Teil on seal pudelid ? " </s> <s> Kummatigi sai Grpowski norra keelest aru , kuigi polnud seda harjutanud üle kümne aasta . </s> </p>
<p> <s> " Pudelid , " oli ta nõus . </s> </p>
<p> <s> " Alkohol ? " </s> </p>
<p> <s> " Vesi . </s> <s> Mineraalvesi . " </s> </p>
<p> <s> " Avage palun . " </s> </p>
<p> <s> Grpowski avas klõpsuvad sakvojaazhilukud . </s> <s> Mees silmitses juhmil pilgul võõrkeelsete siltidega kaetud läbipaistvast klaasist pudeleid . </s> </p>
<p> <s> " Vodka ? " </s> </p>
<p> <s> " Vesi , ma ju ütlesin härrale . </s> <s> Kõige harilikum vesi . " </s> </p>
<p> <s> Kell oli neli öösel ja polaarpäike siras kirkalt hoone akendest sisse . </s> </p>
<p> <s> Grpowskil oli tolliametnikust kahju . </s> <s> Kui kaua ta oli siin olnud ? </s> <s> Neli aastat ? </s> <s> Viis ? </s> <s> Ikka polnud kalginäoline norralane veel polaarvööndi tsükliga harjunud — ta oli magamatusest kokku kukkumas . </s> <s> Kuid siiski kruttis ta värisevate sõrmedega " Andrysczisczsini " mineraalvee pudeli lahti ja nuusutas . </s> <s> Põhjamaalse distsiplineeritus . </s> <s> Mõneti pettunult kruvis ta siis korgi tagasi , mühatas ja ütles : </s> </p>
<p> <s> " Tõepoolest vesi . </s> <s> Miks te seda kaasa toote ? " </s> </p>
<p> <s> " Ma joon seda . " </s> </p>
<p> <s> " Joote ? " </s> </p>
<p> <s> " Kujutage ette , joon jah . " </s> </p>
<p> <s> " Astuge siis edasi . " </s> </p>
<p> <s> Ja ta astus edasi , pööramata erilist tähelepanu tolliametniku ehmunud ilmele , kui ta nägi Grpowski vasakul põsel asuvat ristikujulist põletusarmi . </s> <s> Teised reisjad olid juba lennuväljale saabunud maastikuautodega ära veetud . </s> <s> Tuul undas kõledalt , tõi mägedest jäist hingust ja keerutas tundrast rohuräsu . </s> <s> Mingi suur merelind lendas vuhinal üle Grpowski pea , tegi kääksuvat häält ja kadus hoone nurga taha . </s> <s> Ta tõmbas oma mantlihõlmad koomale ja väristas külmast keha . </s> </p>
<p> <s> Oli juuli keskpaik . </s> <s> Spitzbergeni asukaile jäi veel kuu aega suvemõnusid nautida . </s> <s> Augusti keskelt tulevad esimesed öökülmad , tundra tõmbub taas jääkirme alla , meri kattub paksu kristalse glasuuriga . </s> <s> Ja siis ei aita ka enam kalüpsorütmis Kariibi merelt teele asunud Golfi hoovuse hellitavad vood , mis suvekuudel Spitzbergeni läänerannikut uhkudes siin looduse elu võimalikuks teevad . </s> <s> Päike madaldub iga päevaga üha rohkem horisondi taha , sundides vaalu ja rändlinde lõuna poole asuma . </s> <s> Elu lahkub Svalbardilt — Külmalt rannikult . </s> <s> Neli kuud loojumatut päikest saavad otsa , solaarenergia saab otsa . </s> <s> Enam ei summuta niigi hõredat õhku Golfi hoovuse ja kirbete arktikatuulte kallistusest sündinud sumbsad aurupilved . </s> </p>
<p> <s> Laskub pimedus . </s> <s> Pikk pimedus . </s> <s> Maailma äärt asuvad valitsema teised jõud . </s> </p>
<p> <s> Mees oli talle vastu tulnud , loomulikult oli see tema , kes muu oleks jäänud oma maasturiga veel keset ööd tühja lennuvälja hoone juurde passima . </s> <s> Ta võis olla oma kaks meetrit pikk , tal oli punane vihmakeep ja punane habe . </s> <s> Mees kaldus kergelt tüsedusele ja lonkas vasakut jalga . </s> <s> Kui ta lähemale astus , nägi Grpowski , et mehel oli samuti magamatusest pundunud nägu , suured avalad silmad ja loppis krobelised põsed . </s> <s> Vastutulija hoidis pead veidralt püstakalt kaldu ja iga sammu juures käis ta näost üle valulahvatus . </s> </p>
<p> <s> " Mister Grpowski ? </s> <s> Mina olen Atle Engelbrektsen . " </s> </p>
<p> <s> " Tema ise , " vastas kutsutu norra keeles . </s> </p>
<p> <s> " Oo , te räägite norrat ? </s> <s> Ma ei teadnudki . </s> <s> See on tore . " </s> </p>
<p> <s> " Katsun meelde tuletada . </s> <s> Aga võime ka saksa või inglise keeles rääkida . </s> <s> Ma pole norrat kaua harjutanud . " </s> </p>
<p> <s> " Räägite suurepäraselt . </s> <s> Aga , palun , lähme auto juurde , teie kohver palun . </s> <s> On teil veel pagasit ? " </s> </p>
<p> <s> " On . </s> <s> Aga see on vist juba saabunud . " </s> </p>
<p> <s> Ja kaks üsna kummalist kuju astusid aeglaselt läbi tühja platsi , millelt jahenev rõskus ja lähenev hommik oli kõik reisjad juba lahkuma sundinud . </s> <s> Kahemeetrine hiiglane kandis loomuliku kergusega oma kaaslase suuri pampe . </s> <s> Temast pea pool meetrit lühema poolaka kõrval paistis Engelbrektsen tõesti võikalt suur . </s> <s> Pan Grpowski katsus aga vastuvõtja kannul püsida ning pidi selleks suurt vaeva nägema . </s> <s> Ta kandis tuhmhalli ülikonda ja selle alt välkusid valged sokid , kui ta usinalt norralase kannul sebis . </s> </p>
<p> <s> Kui nad magava Longyearbyeni asfaldihõngustelt , kuid siiski enamasti kruusastelt tänavatelt läbi sõitsid , pani Grpowski tähele , et iga raputus tõi hiiglaskasvu norralase näole järjekordse valugrimassi . </s> <s> Ta oli tõmmanud maastikuautole peale presentkatuse . </s> <s> Ikkagi oli külm . </s> </p>
<p> <s> " Meil tuleb sõita kaks tundi , " ütles Atle Engelbrektsen . </s> <s> " Ma võin teile tee peal rääkida . </s> <s> Või soovite magada ? </s> <s> Öö on ju ikkagi . " </s> </p>
<p> <s> " Kuskil on alati öö ja ma ei tulnud siia magama . " </s> </p>
<p> <s> " Olen teile muidugi väga tänulik , et tulla saite . </s> <s> Tõttöelda ma eriti ei uskundki , et keegi mind aidata saab . </s> <s> Olin mitmeid kirju kirjutanud ja juba lootust kaotamas . </s> <s> Siis soovitas keegi teid ja ma otsustasin riskida . " </s> </p>
<p> <s> " Kas mind soovitas Thorvald ? " </s> </p>
<p> <s> " Tema . </s> <s> Kas tunnete teda ? " </s> </p>
<p> <s> " Me oleme kohtunud , " kostis Grpowski kuivalt . </s> <s> " Ta on surnud . </s> <s> Hukkunud . " </s> </p>
<p> <s> Engelbrektsen ei öelnud pikka aega midagi . </s> <s> Ta klammerdus oma suurte kämmaldega maasturi rooli külge ja katsus raputavaid kohti teel vältida . </s> </p>
<p> <s> " Oli ta ka ... üks teie hulgast ? " küsis ta lõpuks vaikselt . </s> <s> Nii vaikselt , et läbi automürina oli hiiglase bassihäält vaevu kuulda . </s> </p>
<p> <s> " Oli . </s> <s> Üks parimaid . </s> <s> Aga ta teadis , millele ta läheb . </s> <s> Ta suri unes , magades . </s> <s> Võrdlemisi kerge surm . " </s> </p>
<p> <s> " Aga te ju ütlesite , et ta hukkus ? " </s> </p>
<p> <s> " Hukkuski . </s> <s> Ta tapeti . </s> <s> Ei jõudnud kehasse tagasi — unesränd . </s> <s> Valu ta ei tundnud . " </s> </p>
<p> <s> Taas sõideti vaikides . </s> </p>
<p> <s> " Kas te olete katoliiklane ? " alustas norralane . </s> </p>
<p> <s> " Ma olen eksortsist . " </s> </p>
<p> <s> " Ma mõtlesin , et kui te olete poolakas , siis peaksite usutunnistuse järgi katoliiklane olema ? " </s> </p>
<p> <s> " Kunagi olin . </s> <s> Meie amet sisaldab aga teadmisi , mida ükski religioon ei taha omaks võtta . </s> <s> Ma saan olla ainult eksortsist ja ei midagi muud . " </s> </p>
<p> <s> " Kas mitte varakristlus ei sünnitanudki eksortsismi ? </s> <s> Ma nagu oleks midagi sellesarnast lugenud . " </s> </p>
<p> <s> " Näen , et pan on pisut tausta uurinud ... , teie olete uurinud , tahtsin öelda , andke andeks . </s> <s> Meie — poolakad pöördumine ikka kolmandas isikus . </s> <s> Aga mõnes mõttes on teil õigus . </s> <s> Esimestesse varakristlikesse sektidesse võeti vastu ainult eksortseeritud hingi . </s> <s> See tähendab , et oli mingi härrasmees , kes ristiga vehkides ja ladinakeelseid salme lugedes ajas enda arvates uue sektandi hingest kurja välja . </s> <s> Tegelikult on see rituaal palju vanem kui kristlus ja ma kahtlen sügavalt nende imiteeritud kristlike rituaalide tõhususes . </s> <s> Pole olnud muide ühtki paavsti , kelle hinge eksortsist oleks töödelnud . </s> <s> Aga see on hoopis teine ja pikk jutt . </s> <s> Ma kuulan teid . " </s> </p>
<p> <s> Norralase pea jõnksatas , kui auto sõitis läbi augu . </s> <s> Valugrimassist surus ta hambad kokku ja hammustas keelde . </s> </p>
<p> <s> " Ma jõudsin Spitzbergenile viis aastat tagasi . </s> <s> Tulin siia tööle Rahvusparki , milliseid meil kokku on kolm . </s> <s> Ma olen hariduselt bioloog . </s> <s> Mul oli vaja Oslost ära tulla ... </s> <s> Nii juhtus . </s> <s> Minu alluvuses , kui nii võiks öelda on ligi tuhat jääkaru , polaarrebaseid , põhjapõtru ja üsna mitu hüljeste lesilat . </s> <s> Talvel — öösel — ma mõtlen , meil külastajaid muidugi pole . </s> <s> Suvel on aga palju , praeguseks on juba kõik ära lennanud , hooaeg on läbi . </s> <s> Aga talveks jääb siia palju tööd teha . </s> <s> Ma armastan seda maad , kas teate ... " </s> </p>
<p> <s> Longyearbyen jäi seljataha , auto sõitis mööda rada , mida vaevalt võis teeks nimetada . </s> <s> Ümberringi laius arktiline tundra kidurate puude ja roosatava kanarbikuga . </s> <s> Taamal paistsid mäed . </s> <s> Grpowskile ei meeldinud mäed . </s> </p>
<p> <s> " Esimesena saabusid siia mehed Islandilt , " seletas Engelbrektsen edasi . </s> <s> " Umbes 12. sajandi lõpul . </s> <s> Nad nimetasid see maa " Külmaks rannikuks " — Svalbardiks — ega jäänud siia pidama . </s> <s> Nüüd ma tean , et enne neid on siin keegi veel olnud ... </s> <s> Aga edasi polnud siin sajandeid kedagi . </s> <s> Hiljem tuli Barents , aasta oli vist 1596 , nimetas arhipelaagi Teravmägedeks ja tõi siia hollandi vaalakütid . " </s> </p>
<p> <s> " Jajah , hollandlased . </s> <s> Kus need ka poleks olnud ? " mühatas Grpowski . </s> <s> " Pool maakera oli nende kaubandusimpeeriumit täis , aga mida nad sellest kasu on saanud ? </s> <s> Isegi ühte ainsamat kõige lihtsamat nõidust ei osanud nad Bataaviast kaasa tuua ! </s> <s> Nüüd uuri neid vanu polüneesia keeli ... " </s> </p>
<p> <s> Engelbrektsen vaatas imestunult poolakat . </s> </p>
<p> <s> " Nõidust ? </s> <s> Noh , ma ei tea ... </s> <s> Siia asutasid nad vaalaküttide linnaku , neid oli siin ligi tuhatkond hinge , kuni vaalad otsa said . </s> <s> Aga siis , 19. sajandi algul leiti siit sütt ja tekkisid kaevandused . </s> <s> Praeguseks ongi enamus inimesi siin söekaevandusega tegelemas , kaevandused kuuluvad kas meile või venelastele . </s> <s> Kokku elab meid saartel umbes kolm tuhat inimest ja neist väga väike vähemus tegeleb loodushoiuga . " </s> </p>
<p> <s> " Miks ma siia tulin ? " küsis Grpowski haigutades . </s> </p>
<p> <s> Norralane keeras auto kõrvalteele . </s> <s> Mäed olid nüüd juba väga lähedal . </s> </p>
<p> <s> " Kuidas seda nüüd öeldagi ... </s> <s> Ma arvan , et ma olen kurjast vaimust vaevatud . " </s> </p>
<p> <s> Ja Grpowski noogutas mõistvalt . </s> </p>
<p> <s> " Joote ? " </s> </p>
<p> <s> " Mis see on ? " </s> </p>
<p> <s> " Puskar . </s> <s> Öeldakse , et meie rahvusjook . </s> <s> Ma ise ei saa enam ilma selleta . </s> <s> See tuimendab valu . " </s> </p>
<p> <s> " Aitäh , ma joon oma vett . </s> <s> See on sellelt allikalt , mille lähedal ma sündisin . </s> <s> Teid see ei aitaks , aga mulle annab see vesi jõudu ja värskust ning isegi meelteteravust . " </s> </p>
<p> <s> Nad istusid Rahvuspargi kompleksi elamuosas , Engelbrektseni väikses korteris . </s> <s> Elektrikamin soojendas tuba laskuva külma eest ja see oli ainus elektritarvik , mille peremees sisse lülitas . </s> <s> Lampide asemel süütas ta küünlad . </s> </p>
<p> <s> " Elektrivalgus ainult suurendab valu . </s> <s> Viimased kolm kuud olen ma elanud piinas . </s> <s> See istub mu ajus , nagu oleks keegi sinna naela löönud . </s> <s> Tuikab , lõikab , kõrvetab . </s> <s> Iga liigutus teeb valu . </s> <s> Ma ... ma karjun öösiti . </s> <s> Kuuvalgus leevendab pisut , aga ainult pisut . </s> <s> Polaaröö on tulemas ja ma ei vea seda ainult küünaldega välja . " </s> </p>
<p> <s> Engelbrektsen valas endale kruusi puskarit . </s> <s> Kruusil oli jääkaru pilt ja selle all kiri " Ma ei ole turist , ma elan siin " . </s> <s> Karul olid mustad pärani silmad , suu kõverdunud lõbusasse muigesse ning peas kandis ta punast nokkmütsi . </s> <s> Grpowski jõi väikeste lonksudega pudelist vett ja ampsas kõrvale kalapulki , mida talle soojendati petrooliumkütusega pannil . </s> <s> Teadlase korter oli väike ja ainult elementaarse sisustusega . </s> <s> Telerit polnud , nurgas seisis raadioaparaat , kuid seegi oli pigem sidepidamiseks mõeldud . </s> <s> Seinal rippus jahipüss . </s> <s> Raamaturiiulis nägi Grpowski hulgi norrakeelseid teadusajakirju , Strindbergi pehmeköitelisi norrakeelseid kogutud teoseid , " Hamletit " , Saxo Grammaticuse " Gesta Danorumi " ja Snorri Sturlsoni " Heimskringla " kommenteeritud väljaandeid . </s> <s> Oli varahommik , päike siras kirkalt läbi akende . </s> </p>
<p> <s> " Ma kutsusin teid Thorvaldi soovitusel . </s> <s> Tema lubas , et teie ei pea mind hullumeelseks . </s> <s> Me oleme ... olime koolivennad , " ütles Engelbrektsen . </s> </p>
<p> <s> " Teie kiri polnud hullumeelse kiri . </s> <s> Ja pealegi on mind raske leida . </s> <s> Ma ei avalda kuulutusi ega oma interneti lehekülge . </s> <s> Eksortsiste pole olemas . </s> <s> Ma olen siin , ma tulin teid aitama . " </s> </p>
<p> <s> " Muuseas , " norralane võttis riiulilt väikse paberilehe ja ulatas selle Grpowskile . </s> <s> " Siin on teie honorar , nagu palusite . </s> <s> Summa polnud just väike , aga meile makstakse Spitzbergenil hästi . " </s> </p>
<p> <s> " Meile samuti , " kostis poolaks muheledes , kui tsheki põuetasku suskas . </s> </p>
<p> <s> Engelbrektsen nõjatus peaga vastu seina ja tõstis kukla taha pehme padja . </s> <s> Enda ette tõstis ja puskarikannu ja alustas vaiksel häälel . </s> </p>
<p> <s> " See kõik algas sellest , et ma tellisin endale ajakirju Spitzbergeni ajaloost . </s> <s> Meil on siin kaks UFO-juhtumit olnud . </s> <s> Esimene , see , mis juhtus 1949. aastal olevat olnud lihtsalt kõmu ja sellest pole palju kirjutatud . </s> <s> Teine juhtum oli 1952. aastal . </s> <s> Juunis . </s> <s> Ma sündisin 1952. aasta 5. juunil . " </s> </p>
<p> <s> Norralane võttis suure lonsku puskarit ja hingas Grpowskile näkku tulikuuma hingeõhku . </s> </p>
<p> <s> " Öeldakse , et inimestel on sünniaastal toimunu vastu haiglaslik ja seletamatu huvi , " jätkas ta siis , kui Grpowski isutult kalapulki näksis . </s> <s> " Lugu oli aga järgmine . </s> <s> Kuus Norra reaktiivlennukit sooritasid Spitzbergeni kohal treeninglendu . </s> <s> Äkitselt raadioside lennukite vahel katkes . </s> <s> Narvikis asuv radarijaam aga avastas kuue hävitaja läheduses tundmatu objekti . </s> <s> Üks lendureist märkas siis ranniku lähedal mingit veidrat metallist ketast . </s> <s> Paistis , nagu oleks see purunenud . </s> <s> Lendurite koordinaatide alusel saadeti Spitzbergenile hiljem uurimismeeskonnad , kes leidsidki tundmatu objekti ning ... " </s> </p>
<p> <s> " Siis kõik uurimistulemused salastati , " ohkas Grpowski väsinult . </s> </p>
<p> <s> " Ei , üldiselt mitte . </s> <s> Avalikkusele sai hiljem teatavaks , et leitu oli 50-meetrise läbimõõduga radioaktiivselt kiirgav keha . </s> <s> Algul arvati , et see on venelaste katselennuk , kuna selle välispinnal olid mingid segased kujundid . </s> <s> Siis leiti , et tegu on ikkagi maavälise asjaga , kuna materjali , millest objekt ehitatud , ei suudetud tuvastada . </s> <s> Aga see asi toimetati kuidagi USA-sse ja sinna ta olevatki jäänud . </s> <s> Ufoloogid peavad kogu lugu võltsinguks . " </s> </p>
<p> <s> " Teie ei pea ? " </s> </p>
<p> <s> " Ma ei teadnud , mida arvata . </s> <s> Võite sellest nii aru saada , et mul hakkas igav . </s> <s> Tellisin endale tolle juhtumi kohta niipalju materjale kui võimalik . </s> <s> Mul õnnestus välja selgitada koordinaadid , kust ese leiti . </s> <s> Juhtumisi jääb see saarestiku ligipääsvatasse kanti , ega siin igale poole ilma kopterita saagi . </s> <s> Üle poole meie üheksast saarest on niigi jäämägede ja lumeliustike all . </s> <s> Lund ja vihma meil aga peaaegu ei saja . </s> <s> Tihtipeale mõtled , millest need taimed siin toituvad ... </s> <s> Aga olgu , nii ma siis asusingi otsima . </s> <s> Minu töö viib mind niigi saare erinevatesse osadesse , ja ma ei leidnud sellisel kõrvalharrastusel midagi viga olevat . </s> <s> See UFO kukkus ka niiöelda meie tsooni , venelased seal ei kaeva . </s> <s> Pealegi ... " </s> </p>
<p> <s> " Pealegi ? " </s> </p>
<p> <s> " Pealegi olin ma ammu karude ja rebaste käitumises midagi kummalist täheldanud . </s> <s> Anomaalset , kui soovite . </s> <s> Nad hoiavad eemale just sellest kohast , ei lähe sinna lähedale , kuigi just seal on väga häid murakakohti . </s> <s> Ja linnud ... </s> <s> Seal pole pesi , kas teate . </s> <s> Igal pool mujal on , aga seal ei ole . " </s> </p>
<p> <s> " Mis koht see siis on ? " </s> </p>
<p> <s> Engelbrektsen ohkas ja valas endale uue kruusitäie puskarit . </s> </p>
<p> <s> " Võibolla polekski midagi juhtunud , kui ma oleks lihtsalt piirdunud teadmisega , et see on tavaline kivilõhe , kust neljakümne aasta tagusest sündmusest enam ühtki märki pole . </s> <s> Umbes niimoodi seal kõik välja nägi . </s> <s> Harilik kivirägastik tundramaastikul . </s> <s> Loomulikult polnud mul meetritäpsusega koordinaate — suutsin piiritleda umbes ruutkilomeetrise ala . </s> <s> Põhja poolt algab mäestik , itta jääb meri , lõunapool väga kõle tasandik . </s> <s> Meil ei kasva ju puid . </s> <s> Mõne kuu jooksul ei jõua ju puud kasvada , võite leida ainult imepisikesi kääbuskaski . </s> <s> Sellest pole võimalik kiiresti aru saada , kui väga sa puude järele igatsed . </s> <s> Esimestel kuudel seda ei tunnegi , siis hakkab midagi häirima , närima . </s> <s> Ilmselt tuleb igatsus puude järele selle meeletu äralõigatuse tundega , mida siin koged . </s> <s> Aga äralõigatust ma ju tahtsingi , kui siia tulin ... " </s> </p>
<p> <s> " Kas te siis leidsite midagi ? " </s> </p>
<p> <s> " Mida mul oli leida ? </s> <s> Tusk , tüdimus ja vajadus millegi uue järele ajas mind Spitzbergenile ning ilmselt ka UFO kukkumiskohta otsima . </s> <s> Ma vist ütlesin , et seal on kivid ? </s> <s> Palju kive . </s> <s> Tasandiku poole on kivid väiksemad , siis , mägedele lähemale hakkavad nad rahnudeks muutuma , kuni lõpuks algabki mäestik . </s> <s> Kuna kõrgemad tipud mattuvad uttu , siis sa lihtsalt eksled kivilt kivile , kuni lõpuks põrkud otsekui vastu seina . </s> <s> Umbes nii minuga juhtuski . </s> <s> Seisin aheliku ees ja tundsin ennast võrdlemisi tobedalt . </s> <s> Siiski otsustasin läbipääsu otsida , sest tahtsin leida lähimat pesapiirkonda . </s> <s> See anomaalia oli mind juba liialt häirima hakanud . </s> <s> Ma leidsin läbipääsu . </s> <s> See pole päris tee , pigem looduslik rada , mille vahelt inimene läbi pääseb . </s> <s> Kogu see piirkond jääb meie rahvuspargi äärealale ja seda pole palju uuritud . </s> <s> Kaevandusi seal samuti läheduses pole . </s> <s> Meie keskusest jääb see suvel nelja tunni tee kaugusele ... " </s> </p>
<p> <s> Grpowskile meenus , et vanasti , enne tehnikaajastut , arvutati vahemaid samuti läbitava aja järgi , mitte pikkusühikutes . </s> </p>
<p> <s> " Ma pääsesin pisut kõrgemale , " rääkis Engelbrektsen edasi . </s> <s> " Ronisin mööda teravaid kaljurünke . </s> <s> Siis tuli käik . " </s> </p>
<p> <s> " Käik ? " </s> </p>
<p> <s> " Noh , ma nimetan seda niimoodi . </s> <s> Tegelikult võiks see olla pigem koobas — piisavalt suur , et inimene sinna sisse mahuks — kui ta just klaustrofoobiat ei põe . </s> <s> Mina ei põe ... ei põdenud . " </s> </p>
<p> <s> Uus kruusitäis hundijalavett voolas norralase kurku ja Grpowski oli kindel , et mees ei jää kunagi purju . </s> <s> Alkohol oli talle tõesti vaid mingi valu leevendamiseks . </s> <s> Grpowski võttis taas lonksu mineraalvett ja kuulas edasi . </s> </p>
<p> <s> " Ma tulin tagasi ja võtsin kaasa laskumisvarustust , niipalju , kui seda keskuses leida oli . </s> <s> Ma ei teadnud , mida lootsin leida . </s> <s> Roomasin umbes viiskümmend meetrit , oli kitsas ja niiske , aga ma ei kartnud . </s> <s> Lõhnas huvitavalt , ma ei erista hästi lõhnu , võibolla joomise pärast , aga mulle tundus , et see oli väävel või midagi niisugust . </s> <s> Te ei kujuta ette , kui veidralt võib maa all lõhnata . </s> <s> Toksisin endale kaasa erinevaid kivimeid , mõtlesin , et niimoodi allmaa arheoloogid vist tavaliselt teevad . </s> <s> Siis põrkasin vastu seina . </s> <s> Olin sügaval maa all ja koobas lõppes . </s> <s> Sain aru oma ürituse mõttetusest ja tahtsin hakata tagasi roomama , kuid miski hoidis mind kinni . </s> <s> Midagi tundus olevat arusaamatu , kuidagi veider ja sobimatu . </s> <s> Siis taipasin — sein , millega koobas lõppes , oli liiga sile . </s> <s> Kõik ümberringi oli krobeline ja terav aga sein oli sile . </s> <s> Nagu ta poleks päris loomulikku päritolu . </s> <s> Olin põnevil , kuid vist ka üksjagu ehmunud . </s> <s> Otsustasin ka seinast mõned proovid kaasa võtta . </s> <s> Korraks käis peast läbi mõte , et sealgi võiks olla UFO , mis siis seletamatul kombel maa alla sattunud ... </s> <s> Mõte oli loomulikult jabur , kuid innustas mind edasi tegutsema . " </s> </p>
<p> <s> Engelbrektsen vaikis hetkeks , oli näha , et edasi on tal raske rääkida . </s> <s> Grpowksi kuulas teda poekvil silmadega ning loputas mineraalveega hammaste vahel kalapulkade saiapuru . </s> </p>
<p> <s> " Ma valgustasin seina . </s> <s> Tundus , et see polegi päris kivim , hoopis midagi pehmemat . </s> <s> Toksisn seda geoloogihaamriga ja seina tekkisid praod . </s> <s> Tekkisid üpris kergesti . </s> <s> Ma vajutasin siis kogu jõuga seina peale . </s> <s> Samal hetkel ... samal hetkel kostis karjatus . </s> <s> Ma vajusin läbi seina või müüri ja taipasin , et karjuja olin ma ise olnud . </s> <s> Võin vanduda , et ma suud ei avanud ... " </s> </p>
<p> <s> " Vanduda pole vaja , " manitses Grpowski tasa . </s> </p>
<p> <s> " ... tundus , nagu oleks karjatus kostnud minu seest , minu teadvusest . </s> <s> Avastasin ennast nüüd madalast , ümarate ja tõepoolest kivist seintega koopast või kambrist . </s> <s> See paistis olevat igal juhul loodusliku tekkega ja see oli tühi . </s> <s> Tõenäoliselt olin varisenud läbi liivakivi või savi ja basaldi segu . </s> <s> Igaljuhul edasi polnud siit enam kuhugi minna . </s> <s> Aga siin hakkasin kuulma ja tajuma enda ümber palju kummalist . </s> <s> Mingi must udu mähkis mind enda sisse , laternavalgus hakkas tuhmuma . </s> <s> Mõtlesin , et tegu on mingi gaasiga ja hakkasin ehmunult väljapääsu poole roomama . </s> <s> Jälle karjus keegi , see kostus , nagu oleks karjunud mitu tuhat inimest , karje oli väga valus , kui saate aru , mida mõtlen . </s> <s> Ja siis tundsin valu . </s> <s> Mingi nael löödi minu ajju , põletav tuline ront tungis teadvusesse . </s> <s> Keegi hakkas minuga rääkima , saatma mulle mingit informatsiooni , udu mähkis mind üha rohkem endasse , sain aru , et ainult mina olen udus , ülejäänud osa kambrist mitte . </s> <s> Midagi toimus veel , väga paljugi toimus veel , aga ma ei saanud sellest aru . </s> <s> Tundsin vaid valu , seletamatut ängistust ja hirmu . </s> <s> Olin kellegi või millegagi kohtunud , kontakteerunud ja see miski ei armastanud mind . </s> <s> Ma põgenesin , saadetuna õudusest ja piinast , mis juba oli haaramas kogu keha . </s> <s> Ma ei mäleta täpselt , kuidas ma koopast välja pääsesin . </s> </p>
<p> <s> " On see kõik ? " küsis Grpowski . </s> </p>
<p> <s> " Ei , kaugeltki mitte . </s> <s> Ma jõudsin koju ja sain aru , et kes või mis seal koopas ka poleks , tagasi sinna minna ma ei tohi . </s> <s> Kavatsesin kogu loo unustada , aga te ju teate , et vägivaldselt ei saa midagi unustada . </s> <s> Siis hakkaski kõik toimuma . </s> <s> Kui oleksin hull , usuksin ilmselt , et olen hulluks läinud . </s> <s> Aga ma olen täiesti terve . </s> <s> Ma kuulen hääli . </s> <s> Need pole skisofreeniku tunded , nagu oleks keegi su teadvuse vallutanud ja suunaks midagi tegema , ei ! </s> <s> See juhtub öösiti , ka siis , kui pole pime . </s> <s> Mõnikord ka päeval . </s> <s> Minu kõrvus mühiseb ja kohiseb midagi , tundub , nagu midagi lendaks minu läheduses . </s> <s> Ma ei tunne küll kellegi lähedalolekut , aga saage aru , minu teadvus pole siin enam üksi . </s> <s> Undab ! </s> <s> Minu ümber undab , kriiksub ja kahiseb midagi . </s> <s> Keegi viilib mind seestpoolt . </s> <s> Mõnikord kaotan tasakaalu ja kukun , silme ette tekib mingi vastik udu , millest nagu küünitaks midagi minu poole . </s> <s> Ja see valu ! </s> <s> Ma ei teagi enam seda tunnet , mis tähendab ilma valuta elada , valu on peas , vahel ka kaelasoontes ja suundub rinda , pingutab veresooni , keerab neid sõlme ... " </s> </p>
<p> <s> " Olete te ennast arstile näidanud ? " </s> </p>
<p> <s> " Jah , Longyearbyenis . </s> <s> Aga ta leidis mu täiesti terve olevat . </s> <s> Psühhiaatri juurde ma ei julge minna ... " </s> </p>
<p> <s> Grpowski küünitas ettepoole , asetas küünarnukid lauale ja köhatas kergelt . </s> <s> Kui köhatus võib edasi anda etteheidet , siis see tegi seda . </s> <s> Kui ta rääkima hakkas , kõlas ta hääl kuidagi tülpinult ja väsinult . </s> </p>
<p> <s> " Te saatsite mulle küllaltki lakoonilise kirja . </s> <s> Väitsite selles , et vajate eriteadlase abi ja meditsiiniga pole teie lool pistmist . </s> <s> Jäin teid uskuma . </s> <s> See on vaist , mis ei lase mul valeväljakutsete peale kohale sõita , pealegi soovitas teid Thorvald . </s> <s> Autos ütlesite , et teid vaevab kuri vaim . </s> <s> Te peaaegu ei kasuta elektrit , mis võib olla arusaadav , sest on absorbspiriitumeid , kes tõesti suudavad elektriväljaga opereerida . </s> <s> Te ei julge psühhiaatri poole pöörduda , kuigi iga inimene teie asemel teeks seda . </s> <s> Loete Strindbergi ... </s> <s> Te ei sõida siit saarelt minema , kuigi enamus teie asemel talitaks just niimoodi . </s> <s> Te olete riputanud ukse kohale kuivanud küüslauku , mis on muidugi lollus , kuid ilmselt midagi targemat teile pähe ei tulnud . </s> <s> Teil on valud ja kuulete hääli . </s> <s> Nüüd öelge mulle , noormees , mida te olete veel näinud ja tundnud , rääkige mulle kõik ära . </s> <s> Ja palun ärge puhuge mulle enam puskarihaisu näkku , kui tahate , et teiega tegeleks kaine eksortsist . " </s> </p>
<p> <s> Engelbrektsen vaatas Grpowskile tummalt ja tunnustavalt otsa . </s> <s> Ta jõi järjekordse lonksu puskarit ja püüdis seda enda kohale välja hingata . </s> <s> Selle juures kukkus padi ta kukla tagant ja mees lõi pea vastu seina . </s> <s> Ta peaaegu karjatas ja kummardus patja üles võtma , kuid väiksekasvuline poolakas oli temast kiirem , tõstis padja , heitis selle toanurka ja ütles : </s> </p>
<p> <s> " Käituge nagu mees , padjad ja alkohol teid ei aita , kui teil on tõesti kuri vaim kallal . " </s> </p>
<p> <s> Engelbrektsen tõstis käe ja osutas toanurka , kus seisis voodi : </s> </p>
<p> <s> " Seal ma magan . </s> <s> Lasen ruloo alla ja kujutan ette , et on pime . </s> <s> Varsti ma enam ei pea seda ette kujutama , sest lähebki pimedaks ... </s> <s> Ma olen hakanud pimedust kartma . </s> <s> Sellest ajast peale , kui ta esimest korda tuli ... " </s> </p>
<p> <s> " Kes tuli ? " </s> </p>
<p> <s> " Anna-Mona . </s> <s> Minu naine . " </s> </p>
<p> <s> " Ma ei teadnud , et olete abielus . " </s> </p>
<p> <s> " Ma olen lesk . </s> <s> Ma tapsin oma naise . </s> <s> Ma tapsin Anna-Mona ... " </s> </p>
<p> <s> Ja nüüd hakkas kahemeetrine punase habemega viiking nutma . </s> </p>
<p> <s> " Tol ööl oli päris pime . </s> <s> Aknakatted olid all , kuid oli palju pilvi . </s> <s> Siin on imelikud pilved , neist ei saja kunagi vihma . </s> <s> Öeldakse , et meil on polaarkõrb . </s> <s> Ma magasin ja nägin unes mingit õudust , ei mäleta täpselt . </s> <s> Ärkasin . </s> <s> Ja nägin Anna-Monat . </s> <s> Ta oli täpselt nagu päris , täpselt nagu elus . </s> <s> Anna-Mona ... </s> <s> Ma ei tahtnud teda tappa ! </s> <s> Ma vannun , et ei ... " </s> </p>
<p> <s> " Ma juba ütlesin teile — ärge vanduge ! " </s> </p>
<p> <s> Toas oli nüüd täiesti valge ja akende taga ulus tuul . </s> <s> Engelbrektseni sõnad voolasid sellise meeleheitevooga , milline ei lase nende siiruses kahelda . </s> </p>
<p> <s> Ta oli olnud üle kümne aasta abielus ja sel ei paistnud midagi viga olevat . </s> <s> Siis oli ta maganud ühe täiesti suvalise ja võõra tüdrukuga , kes talle ühel joomasel olemisel ette juhtus . </s> <s> Kuidagi oli Anna-Mona loost teada saanud . </s> <s> Nad tülitsesid , kuidas muidu . </s> <s> Atle ei mäletanud , mida ta täpselt oli öelnud , ilmselt üritas ennast kaitsta , vabandada , kinnitada , et ... </s> <s> Nad elasid Oslo kesklinnas seitsmendal korrusel , aken oli lahti . </s> <s> Anna-Mona karjus , et ta hüppab aknast alla , ta ei taha enam elada , sest mees on võtnud talt kõik , mille nimel elada . </s> <s> Atle ei saanud kunagi teada , kas naine mõtles seda tõsiselt või mitte . </s> <s> Aga naabrid olid seda karjet kuulnud ja kohtus osutus just see naise surmasoov kõige olulisemaks . </s> <s> Ta ise ütles , et hüppab , väitsid tunnistajad , ta kinnitas , et hüppab , et tahab surra . </s> <s> Anna-Mona sööstis akna juurde , Atle lähenes talle , sirutas käe välja , proovis midagi öelda . </s> <s> Võibolla oli ta käe liiga kiiresti ja äkitselt välja sirutanud , võibolla ta isegi puudutas Anna-Monat ... </s> <s> Võibolla liiga tugevalt , ta ei mäletanud enam . </s> <s> Naine oli tahapoole , akna poole nihkunud . </s> <s> Norras on madalad aknalauad ... </s> <s> Muidugi oli kohus , Atle oli seda talunud ükskõikselt , niipalju kui ta mäletas . </s> <s> Mis tähtsust võis olla kohtuotsusel , enda jaoks jääb ta alatiseks mõrtsukaks ! </s> <s> Ta võis olla naist tõuganud , võis olla ka mitte , seegi polnud oluline . </s> <s> Atle Engelbrektsen oli tapnud oma naise , keda ta armastas , oli tapnud Anna-Mona Engelbrektseni — sündinud 1963. a. </s> <s> Narvikis , 167 senitmeetrit pikk , pruunid silmad , kõrgharidusega ... </s> <s> Ta ei tulnud Oslost ära mitte tuttavate pärast , kellele ta ei suutnud enam silma vaadata ja kes niigi ei tahtnud enam temaga suhelda . </s> <s> Ta ei saanud enam olla selles korteris , selles linnas , sellel maal . </s> <s> Ta põgenes maailma äärele , alustas uut elu , veetis ürglooduse lõputute päevade ja ööde seltsis terveid kuid ja aastaid . </s> <s> Elas üksinda , elas ja töötas , elas ja mäletas Anna-Monat , tundis meeletut hingevalu kuni ... kuni oli hakanud tundma ka talumatut füüsilist valu , mis järgnes talle sellest võikast koopast saadik , keeras veresooni sõlme , vasardas , nõelas , torkis ... </s> <s> Ja siis tuli Anna-Mona tagasi . </s> <s> Ühel ööl ta ilmus . </s> <s> Kas ta kandis sedasama riietust , mida siis , kui hukkus , oli Grpowski küsinud ? </s> <s> Ei , vastas Atle , see oligi kõige veidram , ta kandis bikiine , nii nagu kunagi Jamaical , kus nad olid ühel rannapeol tutvunud . </s> <s> Aga keha , niipalju kui see oli keha , oli purustatud , nagu ka nägu . </s> <s> Atle mäletas selgelt kergelt õhulist ja eeterlikku veritsevat keha , milles naine oli ilmunud . </s> <s> Vasak näopool oli kukkumisest lõhki , põseluud paistsid , hambad olid põrutusest ajju tunginud . </s> <s> Ta oli selgelt näinud seda sama keha , mida ta nii ammu oli rannaliival suudelnud , ta tundis , teadis seda keha . </s> <s> Aga naine ... </s> <s> Naine oli seal ja ei olnud ka . </s> </p>
<p> <s> Engelbrektsen vaikis . </s> </p>
<p> <s> " Mida te teile rääkis ? " päris Grpowski tungivalt . </s> </p>
<p> <s> " Ta ütles , et ootab mind ... </s> <s> Tal ei ole seal hea , kus ta on , nii ta saatis mulle . </s> <s> Häält ma ei kuulnud . </s> <s> Seal on paha ja valus ja ma pean ka sinna minema . </s> <s> Siis ta kadus . </s> <s> Aga see oli Anna- Mona ! </s> <s> Uskuge mind , sellest , kui ma ta tapsin , on ju nii palju aega möödas . </s> <s> Kui see oleks ainult mingi süütunde ja alkoholi ajel tekkinud nägemus , oleks see pidanud ilmuma palju varem ! </s> <s> Ma ei ole hullumeelne . " </s> </p>
<p> <s> " Mis sel ööl teistmoodi oli ? </s> <s> Oli see kuidagi eriline .. ? " </s> </p>
<p> <s> " Ma ei tea ... </s> <s> Oli väga kuum päev olnud , turiste aga ei olnud . </s> <s> Ma vist jõin kogu päeva , õhtul proovisin endaga pisut malet mängida aga valu segas . </s> <s> Ei suutnud isegi oma lemmikavangut — Prantsuse kaitse Aljohhini varianti — meelde tuletada . " </s> </p>
<p> <s> " Elekter ? </s> <s> Oli teil midagi sisse lülitatud ? " </s> </p>
<p> <s> " Vist mitte ... </s> <s> Ma kasutan elektrit nii vähe kui võimalik . " </s> </p>
<p> <s> Grpowski tõusis ja astus akna juurde . </s> <s> Kõrvaltvaatajale võis jääda mulje , et ta kissitab ereda päiksevalguse eest silmi . </s> <s> Tegelikult eksortsist mõtles , katsus kilde tervikuks liita , katsus aru saada , mis on toimumas . </s> <s> Iga juhtum tema praktikas on eriline olnud . </s> <s> Eksortsistidel pole tegutsemisjuhendeid ega pretsedendiraamatut . </s> <s> Jõud , millega nad võitlevad , ei avaldu range süsteemi alusel , ei lase end kvalifitseerida ega lahterdada . </s> <s> Kõige tähtsam on uskuda , et nendega on võimalik toime tulla , et neid saab sundida või keelitama tagasi asuma sfääridesse , mis ei pea olema inimesele avatud . </s> <s> Iga ilmumine ja seestumine on toimunud mingi tasakaaluhäire faktori toimel . </s> <s> Kuskil on alati mingi võti , mingi detail , mis laseb selle faktori avastada ja teispoolsuse toime ... noh , kui mitte hävitada ... siis vähemasti tagasi tõrjuda . </s> </p>
<p> <s> " Te olete Anna-Monat ammu oodanud , kas pole ? </s> <s> Olete aastaid kartnud , et ühel ööl ta ilmub ? " </s> </p>
<p> <s> Engelbrektsen noogutas . </s> </p>
<p> <s> " Ja loete Hamletit , et oma müsteeriumi eesmärgis selgusele saada . </s> <s> Hamletil polnud veresööd , Atle . </s> <s> Hamlet otsis endale süüd , et eelolevat tragöödiat enda jaoks kuidagi õigustada , tema piin oli tegevusetuses . </s> <s> Aga samuti nagu teiegi , kahtlustas ta ennast hullumeelsuses . " </s> </p>
<p> <s> Norralane ei vastanud . </s> </p>
<p> <s> " Mida te minult õigupoolest tahate ? " küsis siis Grpowski . </s> </p>
<p> <s> " Kuidas , palun ? " </s> </p>
<p> <s> " Mida te tahate , et ma teeksin ? " </s> </p>
<p> <s> " Ma ... ma tahan valust lahti saada . </s> <s> Ma tahan , et see undamine ja kriipimine kaoks , mõistate ? " </s> </p>
<p> <s> " Aga Anna-Mona ? " </s> </p>
<p> <s> Grpowski kuulis seljatagant puskarikannust voolava märjukese vulinat , rüüpamisröhatust ja ohkavat väljahingamist . </s> <s> Kulme kortsutades avas ta akna , tuppa sööstis jäine augustituul , puhus ta halli juuksepahmaka sassi ja leevendas pisut ruumi läppuvat alkoholivängu . </s> </p>
<p> <s> " Ma ei taha teda enam näha . </s> <s> Mitte sellisena vähemalt , mitte niimoodi . </s> <s> Ma ei taluks seda enam ... " </s> </p>
<p> <s> " Just nimelt . </s> <s> Te ei taluks seda enam välja . </s> <s> Mida te siis teeksite ? </s> <s> Valu ja kummitusnaine , kelle te tapsite — seda on liiga palju ühe inimese jaoks . </s> <s> Mida te teeksite , Atle Engelbrektsen , kui te seda enam ei talu ? " </s> </p>
<p> <s> Küsitu ei pidanud vastama . </s> <s> Nad mõlemad teadsid vastust . </s> <s> Ta vaikis hetke ja hoopis küsis : </s> </p>
<p> <s> " Ma olen vahel mõelnud , et kas see kõik mitte ei ole Anna-Mona kättemaks mulle mõrva eest . </s> <s> Selle valuga ta maksab mulle kätte — kas te ei arva nii ? " </s> </p>
<p> <s> " Miks just siin ja miks just nüüd ? " küsis Grpowski vastu . </s> <s> " Miks just nüüd , kui te olete avastanud selle koopa , kust isegi karud ja linnud eemale hoiavad ? " </s> </p>
<p> <s> " Arvate , et lahendus on ikkagi koopas ? </s> <s> Et UFO-l võib midagi sellega pistmist olla ? " </s> </p>
<p> <s> " Unustage oma UFO-d ! </s> <s> See on kahekümnenda sajandi mütoloogia ! " </s> </p>
<p> <s> " Aga vaimud on ju ka mütoloogia ? " küsis Engelbrektsen ettevaatlikult , otsekui olles mitte päris kindel , kas söendab tunnustatud autoriteediga viimase tööalal vaidlema hakata . </s> </p>
<p> <s> " Vaadake , noormees , " Grpowski pöördus akna juurest toa poole , " need teie niinimetatud vaimud on millegi energeetiline ilming . </s> <s> Aga sellel energial pole kindlat tahket vormi või keha . </s> <s> Ma võin põhimõtteliselt möönda , et see teispoolsuse energia , mis möödunud sajandite jooksul on end inimestele vaimudena ilmutanud , võib tänapäeva tehnikasajandil end UFO-de näol välja pakkuda . </s> <s> Võin seda teoreetiliselt möönda , kuigi ise ma seda ei usu . </s> <s> Aga edasi see meid ei aita , ei aita mitte üks raas ! " </s> </p>
<p> <s> " Aga UFO-d pole ju energeetika , UFO-d on täiesti füüsilised esemed . " </s> </p>
<p> <s> " Mitte ühtki UFO-t pole keegi kunagi katsunud ! " </s> </p>
<p> <s> " Aga on ju juhtumeid , kus ... " </s> </p>
<p> <s> " Mitte keegi , mitte kunagi , " lõikas poolakas . </s> <s> " Aga see teadmine ei aita meid edasi . </s> <s> Te küsite , mida ma arvan ? </s> <s> Ma arvan , et nendel nõndanimetatud UFO-del pole teie juhtumiga kõigevähematki pistmist . </s> <s> Vaevalt Spitzbergenil kunagi midagi alla kukkunud on , või kui isegi ongi , siis oli see Nõukogude Liidu üks esimesi MIG-e , mille ameeriklased kiiresti uudishimulike silmade eest varjule toimetasid ja lasid siis käibele kumu UFO-dest . </s> <s> Külma Sõja ajal tehti sageli nii , et rahvusvahelisi skandaale vältida . </s> <s> Ma ei välista isegi , et ameeriklased MIG-i ise alla lasid . </s> <s> Aga olgu , see pole praegu oluline ... </s> <s> Rääkige mulle parem nendest sosinatest ja häältest ! </s> <s> Kas suudate neist mingit sõnumit välja lugeda ? " </s> </p>
<p> <s> Engelbrektsen kehitas resigneerunult õlgu . </s> </p>
<p> <s> " Sõnumit ? </s> <s> Ma ei tea ... </s> <s> Kui , siis mingit ebamäärast kutset ehk . " </s> </p>
<p> <s> " Kutset ? ! </s> <s> Väga hea ! </s> <s> Millises keeles ? " </s> </p>
<p> <s> " Kuidas ? " </s> </p>
<p> <s> " Mis kuidas ? </s> <s> Ma küsin , millises keeles teid kutsutakse . </s> <s> On see norra keel ? </s> <s> Vene keel , esperanto , morse ? </s> <s> Midagi te peaksite ju sellest mõistma ? " </s> </p>
<p> <s> " See nagu poleks mingi keel , kui järgi mõelda . </s> <s> Ma kuulen nagu tuhandeid erinevaid hääli , nad kiunuvad meeleheitlikult ja läbisegi . </s> <s> Ja see pole üheski keeles . </s> <s> Hääled keerlevad mu ajus , kord on vasemal , kord paremal , kiunuvad ja kutsuvad . </s> <s> Valus on ... </s> </p>
<p> <s> " Väga hea . " </s> </p>
<p> <s> " Mis siin head on ? " </s> </p>
<p> <s> " Hea on see , et te ei saa täpselt aru , mida need hääled räägivad . </s> <s> Liiga selge sõnum viitaks skisofreeniale . </s> <s> Aga kas teile pole kunagi pähe tulnud , et need hääled on küll mingis keeles , kuid mitte sellises , mida enam räägitakse . </s> <s> Sanskritis näiteks , või liivi ? " </s> </p>
<p> <s> Taas kehitas Engelbrektsen õlgu ja küünitas puskarikannu järele , kuid nähes Grpowski hukkamõistvat pilku , loobus oma esialgsest mõttest ja tõmbas ettevaatlikult käega läbi punaste juuste . </s> </p>
<p> <s> " Ma ei oska neid keeli . </s> <s> Kuidas saaksin midagi väita ? </s> <s> Tunnen vaid , et hääled tõmbavad mind kuhugi , kutsuvad . " </s> </p>
<p> <s> " Kas ... ? " </s> </p>
<p> <s> " Jah . </s> <s> Kuhu mujale ? </s> <s> Ikka sinna koopasse tagasi . " </s> </p>
<p> <s> Nii see peabki olema , mõtles Grpowski . </s> <s> Siis on siin vähemalt mingi loogika , mida jälgida , mis võib meid aidata ja kuidagi lahenduseni viia . </s> <s> Kui see üldse on lahendus ... </s> </p>
<p> <s> " Kas te loete Saxo Grammaticust ? " küsis ta siis valjusti ja osutas peaga raamaturiiuli poole . </s> </p>
<p> <s> " Tellisin endale , kui Anna-Mona oli ilmunud . " </s> </p>
<p> <s> " Mul oleks huvitav ja võibolla ka vajalik teada , miks te seda tegite ? " päris Grpowski mõnevõrra sarkastiliselt . </s> </p>
<p> <s> " Mäletan kuskilt , et just " Gesta Daneorumist " leidis Shakespeare " Hamleti " algmotiivi . </s> <s> Ilmselt ma seostasin selle kuidagi oma sooritatud mõrvaga ja ... " </s> </p>
<p> <s> " ... ja süütundega ja vaimu ilmumisga , " jätkas Grpowski elavnedes . </s> </p>
<p> <s> " Jah , mõnevõrra kindlasti . </s> <s> Hamleti isa vaim oli ju niivõrd ehe ja realistlik . </s> <s> Tahtsin teada , kuidas vaimud ilmuvad . </s> <s> Miks nad seda teevad ? </s> <s> Ja lootsin ka Saxo ja Snorri töödest leida mingit vihjet Svaldbardi varasemale mainimisele . " </s> </p>
<p> <s> " Leidsite midagi ? " </s> </p>
<p> <s> " Ei midagi kindlat . " </s> </p>
<p> <s> " Ma mäletan , et autos mainisite , et teie arvates on siin enne Islandi meremehi keegi käinud . </s> <s> Miks te nii arvate ? " </s> </p>
<p> <s> " Ma tunnen oma ajus midagi väga vana . </s> <s> Need hääled pole noored ega uued , kui saate aru , mida ma öelda tahan ... </s> <s> Ma ei oska seda seletada , andke andeks . </s> <s> Suur vanadus tekitab minu arvates õudust . </s> <s> Vanadus või iidsus , ükskõik millise elusolendi juures , kõneleb midagi aja ületamisest , kuulumisest kuhugi üleajalisse sfääri . </s> <s> Ma olen näinud dokumentaalfilmi saja viiekümne aastasest inimesest , neegrist õigupoolest , ja see oli jube . </s> <s> Aga need hääled , mida ma kuulen ... </s> <s> Nad on vanad . </s> <s> Liiga vanad , liiga jubedad . </s> <s> Kõrge vanadus on õudne , see räägib millestki ebaloomulikust . " </s> </p>
<p> <s> Sugugi mitte ebaloomulikust , mõtles Grpowski . </s> <s> Sugugi mitte . </s> <s> Vanadus räägib surmast . </s> <s> Lähedalolevast surmast , lähenevast surmast . </s> </p>
<p> <s> " Hästi , " ütles ta siis . </s> <s> " Te peate magama , Atle . </s> <s> Peate katsuma magada , see kulub teile ära . </s> <s> Aga mina pean minema vaatama seda koobast . </s> <s> Te annate mulle oma auto ja joonistate kaardi . </s> <s> Ja siis lähete kohe magama . </s> <s> Kohe ! " </s> </p>
<p> <s> " Ma pole kindel , kas te leiate selle koha kaardi järgi üles , see on kaugel , kas teate ... " </s> </p>
<p> <s> " Ma leian selle koha üles . </s> <s> Ärge unustage , et ma olen eksortsist . " </s> </p>
<p> <s> " Kas te laskumisvarustust oskate kasutada ? </s> <s> Kamber on sügaval , niisama sinna ei pääse . " </s> </p>
<p> <s> " Ma esialgu vaid uurin seda kohta . </s> <s> Laskuma ma muidugi ei hakka . " </s> </p>
<p> <s> " Ma tahtsin teilt küsida ... " </s> </p>
<p> <s> " Küsige ! " </s> </p>
<p> <s> " Ma küsin ... " </s> <s> Engelbrektsen pidas pausi ja Grpowski nägi , et valu mehe peas on tugevnenud . </s> <s> Norralane võitles oma piinaga , kuid küsis lõpuks : </s> </p>
<p> <s> " Mis see on ? </s> <s> Mis toimub , mis minuga juhtub ? " </s> </p>
<p> <s> " Ma arvan , et teid avatakse . " </s> </p>
<p> <s> Ja siis , kui Engelbrektsen oli rebinud oma geograafilisest kaardiraamatust lehe , tõmmanud sellele punase tindipliiatsiga joone , märkinud ühe koha sellel X-iga ja lehe Grpowskile ulatanud , tegi viimane õhku , norralase pea kohale äkitselt mingi liigutuse ja puudutas oma sõrmega tema paremat oimukohta . </s> <s> Engelbrektseni pea nõksatas ja vajus momentaalselt õlale . </s> <s> Mees magas . </s> <s> Ja Grpowski teadis , et seda und ei tule ei Anna-Mona ega ükski muu deemon häirima , sest oma kiire liigutusega oli ta joonistanud õhku Würrtzi kaitsemärgi — igivana Kabala edasiarendatud kolmemõõtmelise kujundi , mis kaitses unes . </s> <s> See oli märk , mida ükski eksortsist endale ei saa teha , ja ei olnud saanud ka Thorvald Mathjes , mees , kelle soovituse pärast oli kuuekümne kolme aastane Warszawa eksortsist pan Mieczislaw Grpowski , keda tema kodulinnas rahumeelse , kuid pisut seniilse ja polüglotist poepidajana tunti , sattunud Spitzbergenile võitlema jõududega , mis ei taha tunda ei aega ega ruumi . </s> <s> Jõududega , kelle vastu oli ta pühendanud oma elu , millise ta neile ka ühel päeval vältimatult loovutab . </s> <s> Selline on juba kord eksortsisti saatus ... </s> <s> Kuid enne , kui tuleb tema aeg , on tal päästa üks teine hing . </s> <s> Ja polnud Grpowski asi Engelbrektseni üle kohut mõista , selleks on teised kohad , teised mõistjad , teised kriteeriumid kui inimeste omad . </s> <s> Eksortsisti saatust ei valita , sellesse sünnitakse ja selle saatuse läbi ka surrakse . </s> <s> Kuid mitte veel täna polnud tema kord , tema järjekord ... </s> </p>
<p> <s> Siis läks ta toast välja , istus lävepakule , keerutas parema käe nimetissõrme ümber Engelbrektseni maasturi võtmeid ja mõtles Hamleti isa vaimust , Islandi viikingitest ja Engelbrektseni sõnadest aga need hääled , mida ma kuulen ... </s> <s> Nad on vanad . </s> <s> Liiga vanad , liiga jubedad . </s> <s> Ta õngitses oma odava ülikonna põuetaskust suupilli , nuuskas nina ning hakkas mängima . </s> <s> Kaua istus ta ukselävel ning imes suupillist välja kurblikku viisi . </s> <s> See polnud mingi rituaal ega pühendumine , see oli vajadus enda poolt esile kutsutud elava muusika järele , vajadus kanda oma tajud Keskendumisele . </s> <s> Alles siis , kui ta oli suupilli tasku tagasi pannud , ning mälestused minoorsetest helistikest haihtusid Spitzbergeni karmi tuule ulgumisse , sai poolakas aru , et oli mänginud igihaljast " Kingston Towni " , lugu , ilmselt mille saatel oli noor Atle Engelbrektsen oma väljavalituga alasti Jamaica kuumadel liivadel tantsinud ja uskunud , et elu koosnebki õnnest , armastusest ja kuumadest elavatest sosinatest ... </s> </p>
<p> <s> Jäised sosinad tuhandetest surnud meeltest siin , maailma jäisel äärel ja kunagi nii kuuma , armastava ja hõõguva ihu moondunud kujutus , mis öösel kummitab ja peibutab sellesama , nooruses nii ihaldatud kehaga ... </s> <s> Kontrastid ... </s> <s> Millele võivad need olla suunatud ? </s> </p>
<p> <s> Peibutab ? </s> </p>
<p> <s> Külmad , kutsuvad sosinad ... ? </s> </p>
<p> <s> Grpowski sööstis lävepakult , tormas tuppa ning avas oma suure kohvri , mille vastu Spitzbergeni tolliametnik , polnud vähimatki huvi tundnud , võttis sellest kroomitud lahtikäiva akumulaatoriga kolmnurga , inimnahast kolmnurkse pilotkamütsi , kolmeharulise pronksnoa ja täiesti läbipaistmatud mustad prillid — kolmesilma prillid . </s> <s> Nendest peaks täna piisama , arvas ta . </s> <s> Igaks juhuks lisas ta ka oma reisipauna pisikese Nokia tõlkearvuti . </s> </p>
<p> <s> Siis läks ta autosse , käivitas selle kobamisi , võttis galopeerides kohalt ning mõtles mõnevõrra ehmunult , kas ta maasturiga ka sama hõlpsasti toime saab , kui sellega , mis teda koopas ees ootab . </s> <s> Aga toime sellega ta saama pidi . </s> <s> Sest teist võimalust polnud antud . </s> <s> Vähemasti mitte täna , mitte temale , mitte Atle Engelbrektsenile , mitte Spitzbergenile . </s> </p>
<p> <s> Tagasi jõudis ta alles ööhakul , kui päike siras eredamalt kui päeval ja linnud olid vaikinud . </s> </p>
<p> <s> Kolmeharulist pronksnuga tal enam ei olnud . </s> </p>
<p> <s> Kuid see-eest oli tal üks kõrv vähem . </s> </p>
<p> <s> Grpowski ei hakanud Engelbrektseni äratama . </s> <s> Kiiresti leidis ta esmaabikarbi ja ravis ennast niipalju , kui oskas — niipalju , et kohusetundlik tolliametnik ei tunneks kõrvasideme vastu ülemäärast huvi . </s> <s> Siis istus ta ikka veel magava norralase kõrvale , võttis põuetaskust viimase kaardi ja hakkas selle teisele poolele kirjutama . </s> </p>
<p> <s> Ta kirjutas kaua , sest norra keelt on keeruline kirjutada ning tal oli palju kirjutada . </s> <s> Lisaks tegi puuduv kõrv , hoolimata kõigist meditsiinilisest ja parameditsiinilisest vahenditest , tugevat valu ... </s> <s> Ilmselt sama suurt valu , kui Engelbrektsen tundis . </s> <s> Või oli tundnud ? </s> </p>
<p> <s> Kui ta kirja valmis sai , jättis ta selle lauale , asetas raskuseks peale pooltühja puskarikannu , korjas kokku tühjad mineraalvee pudelid , pühkis igast võimalikust kohast oma sõrmejäljed , läks autosse ja sõitis minema . </s> <s> Longyearbyeni lennuväljale , et jõuda veel varahommikusele Oslo lennule . </s> </p>
<p> <s> Ta jõudis sellele ja Engelbrektseni maastur jäi tühjalt lennuväljale seisma . </s> </p>
<p> <s> Aga Grpowski hüvastijätukiri oli järgmine : </s> </p>
<p> <s> Kallis sõber , ( kõigile inimestele , keda Growski tundis , alustas ta kirja kirjutamist , just sellisete sõnadega ) Te loete seda juba siis , kui mina olen lennukis , mis viib mind tagasi Oslosse . </s> <s> Ma ei hakanud Teid äratama , sest selleks puudus igasugune põhjus ja tõttöelda ka võimalus — Teie uni lõpeb ( lõppes ) täpselt kindlaksmääratud ajal. </s> <s> Mul ei ole kerge neid ridu kirjutada ja seda mitmel põhjusel , millest pan kohe kuuleb ( loeb ) . </s> <s> Teie valud , niipalju , kui need valud olid , peaks nüüd olema murtud . </s> <s> Muud hädad , hääled sealjuures , kardan et mitte . </s> <s> Ülejäänu on Teie enda kätes . </s> <s> Teie probleem oli erakordne ja mitte lihtne , lubatagu mul seda öelda . </s> </p>
<p> <s> Ma ei kirjuta detailselt , mis koopas juhtus , sest seda on sõnades raske edasi anda ( küllap pan mõistab , mida tahan öelda , sest tal endalgi oli raske sõnades oma üleelamisi kirjeldada ) . </s> </p>
<p> <s> Teie juhtumist ... </s> <s> Olite juhuslikult avastanud siin maailma otsas ühe koopa , mis lõppes veidral kombel suletud kambriga . </s> <s> Seal hakkas teile sisse kuri vaim , tekitas valu , sosinaid ja hirmsaid nägemusi . </s> <s> Nägite oma tapetud naise ilmutist , teid tõmbas sinna koopasse tagasi . </s> <s> Ühesõnaga , te piinlesite . </s> <s> Ma leidsin koopa hõlpsasti , kuigi veel täpselt ei teadnud , mida mul teha tuleb . </s> <s> Mul olid oma kahtlused , aga ... kõigest järjekorras . </s> </p>
<p> <s> Koopasuu oli kitsas nagu kirjeldasite , ronisin siiski sinna sisse . </s> <s> Mitte sügavale , vaid paar meetrit . </s> <s> Mõtlesin , et tunnen end otsekui hauas ja kuidas pan küll oli söendanud sinna sisse ronida . </s> <s> Kummati see mõte mulle meeldis , sest seletas nii paljugi . </s> <s> Seletas ka teie uurimusi alg-Hamleti üle . </s> <s> Te polnud kartnud , ronisite kohe koopasse , ronisite hauda ... </s> </p>
<p> <s> Te otsisite surma , mu sõber , teil on alateadlik tugevdatud süükompleksist tingitud surmasoov . </s> <s> Seepärast te läksitegi meelsasti koopasse — nägite selles alateadlikult hauda ja teid tõmbas sinna . </s> <s> Ka Hamletil oli surmasoov , ta mõtles enesetapule , elas läbi süü- ja häbitunnet ja seadis oma toimetamised nõnda , et need vältimatult said lõppeda ainult surmaga . </s> <s> Tema isa vaim oli ettekuulutus surmast , mitte ainult sõnumitooja , ärge seda unustage . </s> <s> Hamlet otsis vabanemist oma valust ja suutis seda leida ainult surmast . </s> <s> Tema monoloog oli tüüpiline enesetapja monoloog , nagu ka teie oma ... </s> </p>
<p> <s> Teil oli õigus — koobas polnud tühi . </s> <s> Mis ka poleks olnud sinna kambrisse müüritud , ( just nii see oli ! ) oli ta nüüd valla pääsenud . </s> <s> Kuid ta oli ikka veel aheldatud ühe kütkega kambrisse . </s> <s> Loits ( küll juba nõrgenenud ) hoidis teda endiselt kinni ja koopas kaugemale ta ei pääsenud ( pääse ) . </s> <s> Küll oli aga see energia jõudnud Teieni kanali luua . </s> <s> Olin ennist öelnud , et teid avatakse . </s> <s> Nii see oligi — hääled , valud , kriipimised , ( kuid mitte need sosinad ! ) ja lõpuks ka kadunud Anna-Mona esilemanamine olid kõik mõeldud ( kui olendi puhul , kellest räägime , saab üldse sellist tegusõna kasutada ) ainult ühel eesmärgil — Teid ergutama teoks tegema seda , mida alateadlikult ammu ihkasite . </s> <s> Tunnistasite seda ka ise , et varsti ei kannata te enam välja . </s> <s> Valu ja vaimud . </s> <s> Teid roogiti puhtaks ( seestumiseks ) , avati ja suunati teoks tegema enestappu . </s> </p>
<p> <s> Anna-Monast . </s> <s> Kust võis see kujutis temast pärineda ? </s> <s> Loomulikult teie ajust — see oligi see puur või nael , mida piinavalt tundsite . </s> <s> Teist otsiti välja kõige valusamad ja kontrastsemad mälestused ( bikiinid ja purukskukkunud ihu ) . </s> <s> Ilmutis kutsus Teid , äratas teis veelgi enam suitsiidimõtteid . </s> <s> Sundis Teid isegi , mäletate ? </s> <s> Anna-Mona polnud päris . </s> <s> See ei olnud tema tegelik vaim , keda nägite . </s> <s> Teie ajust projitseeriti kõige valusamad pildid — nägite oma süükompleksi energeetilist kehastust . </s> <s> Aga ma tean , et Teid pole võimalik selles enam ümber veenda . </s> </p>
<p> <s> Mis seal kambris siis oli ja miks see olend teisse hakkas ? </s> <s> Mul olid mõned oletused , kuid kindlat teadmist mitte . </s> <s> Igaks juhuks kaitsesein oma pea ja silmad mõningate lisavahenditega . </s> <s> Enda ette asetasin elektrivooluga laetud kolmnurga ja relvastusin vaimunoaga . </s> <s> Edasine , ma kardan , on liialt erialane ... aga võin Teile öelda , et ta tuli . </s> <s> Iidne loits hoidis teda ikka kinni , kuid suutsin ta enda meeltesse vangistada . </s> <s> Vaadake ( lugege ) , see , et just Teie selle koletise otsa sattusite , oli puhas juhus . </s> <s> Juhus oli ka see , et Teil oli surmasoov . </s> <s> Aga surmaaldis meel on alati kõige vastuvõtlikum , on kergem murda , sellesse on kergem sisse tungida . </s> <s> Seetõttu oli ka meie koletisenergial kergem ületada teda aheldanud loits ja Teil loitsuga pitseeritud sein lõhkuda . </s> <s> Teid nimelt aidati kambrist takka , kui nii võiks öelda . </s> <s> Tal oli vaja Teie meelt , Teie vaimu , et vabaneda . </s> <s> Ma arvan , et kunagi nimetati teda Aoliaks . </s> </p>
<p> <s> Aga eksortsistid , mu sõber , on pisut erinevad teistest inimestest — meil on surmasoov tahtlikult ja teadlikult välja arendatud , meie vaim on alati valla , et teistpoolsuse kurjust endasse aheldada ja ta seal tappa . </s> <s> Ma püüdsin Aolia lõksu , kuid ta oli väga kaval ja enne , kui deshifreerisin loitsu , millega ta taas aheldada , püüdis ta minust välja pugeda . </s> <s> Kahjuks pidin selle vältimiseks vaimunoaga oma kõrva maha lõikama . </s> <s> Aga olge rahulik , minu honorar kompenseerib ravikulud täielikult . </s> </p>
<p> <s> Kes või mis on Aolia ? </s> <s> Teil oli õigus — see on midagi väga vana . </s> <s> Nii vana , et inimesel pole isegi õigust tema nime mäletada , ega teda tunda . </s> <s> Ja Teil oli õigus ka selles , et Aolia on kuri vaim — teisiti teda kirjeldada ei õnnestuks , tänapäeva keeled on selleks liiga uued . </s> <s> Aolia soovis , et Te ennast tapaksite , ohverdaksite end temale , et ta saaks asuda ohverdusest vabanenud meelejõudu ja ennast vabastada . </s> <s> Mida ta oleks siis teinud ? </s> <s> Midagi kurja oleks siis maailmas juures olnud , aga see kuri poleks väljendunud inimeste tegudes ( sõjad ja muu niisugune ) . </s> <s> Ei , kindlasti mitte . </s> <s> Aolia on midagi universumilist , ma ei tea täpselt ja olen selle üle isegi õnnelik . </s> </p>
<p> <s> Kindlasti oli Teil õigus ka selles , et keegi on Spitzbergenil enne Islandi vapraid meremehi olnud . </s> <s> See keegi vangistaski Aolia siia , aheldas ta Maailma Lõppu , nii kaugele inimestest kui vähegi võimalik . </s> <s> Needus või loits , millega ta seda teinud oli , allus õnneks deshifreerimisele , kuid selle eest tuleb tänada juba tänapäeva tehnoloogiat . </s> <s> Ma ei tunne seda keelt , aga arvuti suutis leida mõned lingvistilised parameetrid , mille kallal nüüd ka tööle asun . </s> <s> Ma arvan , mu sõber , et peaksime olema väga tänulikud neile iidsetele olenditele , kes Aolia siia tõid . </s> <s> Nad andsid endast parima ja viisid kurja nii kaugele , kui nende võimuses oli . </s> <s> Ärge küsige , kes nad olid . </s> <s> Sellele ei oska ma vastata . </s> <s> Igal juhul polnud nad kõikvõimsad , muidu oleks Aolia Maalt üldse minema aetud , hävitatud või maetud vähemalt Antarktikasse . </s> <s> Need muistsed sangarid pidid olema luust ja lihast inimesed ( vähemalt neil ammustel aegadel ! ) . </s> <s> Nad otsustasid koha kasuks , mis kaardistati alles 1596. aastal . </s> <s> Olen jõudnud , muide , mõelda , kas need muistsed vangistajad pole mitte oma vangi käinud aeg-ajalt üle vaatamas ... </s> <s> Aga see on tõiesti põhjendamatu oletus ja peale Teie ei julge ma seda kellelegi öelda ... </s> </p>
<p> <s> Miks nii ? </s> <s> Aga sellespärast , et nüüd tuleb meie loo kõige kurvem osa . </s> <s> Need tuhanded sosinad , mida kuulete . </s> <s> Sosinad on ( olid ) Aolia pärisosa , mitte teie avanemiseks mõeldud sabotaazh . </s> <s> Ma arvan , et need sosinad olid tuhanded Aolia poolt varem allutatud hinged ( see seletab ka Teie oletusi sosinate vanusest ja ka seda , et te neid keeli ei mõista ) . </s> <s> Õigupoolest olid need sosinad tuhandete inimeste surmaeelsed mõtted . </s> <s> Viimased mõtted enne enesetapu teokstegemist ... </s> <s> Mu kallis sõber ! </s> <s> Te peate ise otsusele jõudma , kas suudate edasi elada nende sosinatega . </s> <s> Sest paraku need jäävad Teiega igaveseks . </s> <s> See oli see osa Aoliast , mis juba oli valla pääsenud ja mida mul ei õnnestunud loitsu alla tagasi toppida . </s> <s> Kardan , et aegapidi hakkaksite ka nendest sosinatest aru saama . </s> </p>
<p> <s> Ja surmasoov Teis pole valude kadumisega kübetki vähenenud . </s> <s> Aga seda teate omast käest . </s> <s> Tegin , nagu tahtsite — valud , kriipimised ja Anna-Mona on kadunud . </s> <s> Enesetapjate surmaeelsed mõtted aga jäävad ... </s> <s> Jääb Teie otsustada , kas täitsin oma tellimust ja teenisin honorari välja . </s> </p>
<p> <s> Ma olen eksortsist , mitte preester või usaldustelefon . </s> <s> Olen harjunud tõtt rääkima . </s> </p>
<p> <s> Palun , põletage see kiri . </s> <s> Aga kui peate vajalikuks — kirjutage uus . </s> </p>
<p> <s> Jääge hüvasti , Atle Engelbrektsen ! </s> </p>
<p> <s> Mida Te ka ei otsustaks — olen kindel , et talitate õigesti ! </s> <s> Olgu see teadmine Teile kinnituseks , et Saatus on meist kõigist suurem ja pageda Tema eest ei saa . </s> </p>
<p> <s> Ikka Teie Mieczislaw Grpowski . </s> </p>
<p> <s> Kui lennuk heljus üle Põhjamere tühjade avaruste , uskus Grpowski ennast kuulvat Engelbrektseni jahipüssi kärgatust . </s> <s> Ta kujutas endale üsna elavalt ette , kuidas norralane oli ärgates juhmi pilguga tühjusesse vaadanud , märganud siis laual kirja ja selle läbi lugenud . </s> <s> Eksortsist oli kindel , et norralane oli kirja põletanud , valanud puskarikannu aknast välja tühjaks , pesnud nõud , läinud esikusse , võtnud seinalt jahipüssi ja endale laengu suhu lasknud . </s> <s> Tegelikult oli mees sellise otsuse teinud juba ammu ja siia ei saanud Grpowski midagi parata . </s> <s> Ka Hamlet teadis algusest peale , millega tema mäng lõpeb . </s> <s> Aolia ei eksi . </s> <s> Engelbrektseni meeled pidid olema surmale juba liiga valla . </s> </p>
<p> <s> Grpowski ei kuulanud enam tagasilennul kuularitest Dvorakit . </s> <s> Ei saanud kuulata . </s> </p></div1>
    </body>
  </text>
</TEI>
</teiCorpus>
</teiCorpus>
