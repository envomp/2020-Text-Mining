<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Morituri te salutant </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Morituri te salutant </head>
<p> <bibl> <author> <s> Tiit Tarlap </s> </author> </bibl> </p><div2 type="alaosa"><head> 1 . Lootus </head>
<p> <s> *Märkus 1* </s> </p>
<p> <s> LAMONTI samm oli nõtke ja kuulmatu . </s> <s> Ta liikus aeglaselt nagu hiiliv kiskja ; pilk heledatest silmadest ei vaadanud ühessegi konkreetsesse punkti , vaid püüdis võrdse kontrolli all hoida kogu vaatevälja — jändrikke puid , tihedaid põõsatutte ja korrapäratuid künkamügaraid . </s> <s> Ta polnud veel päriselt harjunud sellega , mida kutsus endamisi oma uueks , kuuendaks meeleks ja mis ei kujutanud tegelikult midagi muud kui ta noorde , võimsasse kehasse istutatud veteranivaistu . </s> <s> Teadvusesiirdest oli möödas vaid mõni nädal . </s> </p>
<p> <s> Ta kohanes kiiresti ega üllatunud enam oma välkkiirete reaktsioonide üle , mida ajuti näisid juhtivat hoopis kellegi teise lugematuis võitlusis treenitud kogemused . </s> <s> Nii see ju oligi , ehkki need instinktid sulasid üha enam kokku tema enda noore võimega neid kasutada , muutusid ta teadvuse koostisosadeks . </s> <s> Praegu ütlesid nad talle , et hädaoht varitses otse siinsamas . </s> </p>
<p> <s> Õieti polnud selle mõistmiseks ta uusi võimeid vist vajagi , jätkunuks puhtalt endagi omadest , mis tal olid ka kuu aja eest . </s> <s> Retke alg- ja lõpppunkt olid täpselt paika pandud ja viimane neist juba lähedal . </s> <s> Kuna rünnak ei saanud toimumata jääda , polnud selle teostajatel enam palju valikuvõimalusi . </s> <s> Nagu tal endalgi marsruudi valikul . </s> <s> Siin oli teda märksa lihtsam oodata , kui arvata ära ta liikumisi distantsi keskel . </s> <s> Aga see vähendas tunduvalt üllatusmomenti . </s> </p>
<p> <s> Nii elementaarset tõika oleks Lamont sama täpselt taibanud ka kuu aega tagasi . </s> <s> Tuli aga suuresti kahelda , tundnuks ta siis vaistlikult , kus konkreetselt varitsus ootas . </s> <s> Praegu tajus ta seda kogu olemusega , peaaegu haistis , nagu oleks vastased enne peitupugemist kreosoodis püherdanud . </s> <s> Ja vaid see eelnev äratundmine võimaldas tal näha põõsaoksa , mis ei kiikunud just päriselt tuule suunas ning ebaloomulikku kühmu , mis teisal lisandus madalast õhtupäikesest tekitatud puutüvevarjule . </s> <s> Ta oli juba nende vahel ja loomulikult polnud neid ainult kaks . </s> </p>
<p> <s> Lamont otsustas kiiremini , kui jõudis end selleks teadlikult käskida . </s> <s> Mõõk endiselt tupes , sööstis ta äkitselt vasakule , tühjendades samaaegselt arbaleti põõsa suunas . </s> <s> Vali plaks kinnitas , et nool tabas märki . </s> <s> Maha viskudes lennutas Lamont laskeriista tagantkätt sinnapoole , kus puu varjust välja hüpanud varitseja ta suunas võrgu heitis . </s> <s> Arbalett ja võrk kohtusid õhus ja see takistas tublisti viimase lahtirullumist , mis päästis kiiresti kõrvale veerleva Lamonti võrgu alla jäämast . </s> <s> Hetk hiljem oli ta juba jalul ning ründas mõõgaga varitsejat , kes püüdis kiiruga vöölt taprit vallandada . </s> <s> See teda ei päästnud . </s> <s> Raevukas hoop rohelisse näokattesse paiskas mehe tombuna pikali ja põõsaist kerkinud ülejäänud kolme ründajat tervitas Lamont juba näoga nende poole . </s> <s> Nood tungisid kallale üheaegselt ja üritasid teda sisse piirata , kuid keegi nende seast ei suutnud Lamonti otserünnaku ees kindlaks jääda ja edasine oli Lamontile juba puhas mõnu . </s> </p>
<p> <s> " Küllalt , võllaroad ! " peatas neid paari minuti pärast vali hääl , " Kas te õhtule minna enam ei kavatsegi ? " </s> </p>
<p> <s> Künka tagant välja veerenud džiibist astus maha lühike , aga päratute õlgadega lanista *Märkus 2* Gregorius . </s> <s> Pead katva sombreero all nägi ta ruudukujuline keha välja nagu hiidseene jalg . </s> <s> Tegelikult oli ta nimi hoopis Csele , kuid klubi president Radell oli hakanud oma lanistat kutsuma Gregoriuseks ja nüüd ei nimetanud teda enam keegi teisiti , ta ise kaasa arvatud . </s> </p>
<p> <s> Võitlejad pistsid hingeldades mõõgad tuppe ja eemaldasid kaitsemaskid higistelt nägudelt . </s> <s> Põõsast , mida Lamont oli kostitanud arbaletist , ronis välja pihtasaanu , tömpunud otsaga nool käes . </s> <s> Punetav märgistusvärvi laik ta kaitsekostüümil tähistas tabamuskohta . </s> <s> Lamont märkis endamisi rahuloluga , et see paiknes õnnestunult ribide vahel . </s> <s> " Tapetud " võrguheitja oli istuli tõusnud ja üritas ilma erilise eduta kiivri küljest näokatet eemaldada . </s> </p>
<p> <s> " Tubli töö , Eric ! " patsutas Gregorius Lamontile õlale . </s> <s> Et sinnani küündida , pidi ta käe peaaegu täielikult välja sirutama . </s> <s> " Ma ei tea , kuidas sa seda teed , aga sa lähed iga päevaga järjest paremaks . </s> <s> Ilma plastpantseriteta poleks siin peale sinu enam keegi püsti . " </s> </p>
<p> <s> Võrgumees jättis kinnikiilunud näovarju lõpuks rahule ja tõmbas selle ära tükkis kiivriga . </s> <s> Siis sülitas ta katkiste huulte vahelt murule kaks hammast . </s> </p>
<p> <s> " Halastaja taevas ! " ägas lanista hämmastunult . </s> <s> " Läbi kaitse , Eric ! </s> <s> Sel moel ei leia ma sulle varsti enam ainsatki sparringupartnerit . " </s> </p>
<p> <s> " Tühiasi , " irvitas võrgumees vastuseks , " Need olid juba nagunii proteesid , härra lanista . " </s> </p>
<p> <s> " Paari nädala pärast sa seda enam tühiasjaks ei pea , " pomises Gregorius oma nina alla . </s> <s> " Laske jalga , võllaroad , tänaseks on kõik . </s> <s> Eric , sõida minuga kaasa , boss tahab sind näha . " </s> </p>
<p> <s> " Kas ta vaatas pealt ? " küsis Lamont . </s> </p>
<p> <s> Gregorius noogutas . </s> <s> " Kogu õhtupooliku . </s> <s> Sa ju tead , kuidas ta selle asja küljes on . " </s> </p>
<p> <s> Lamont teadis . </s> <s> Tegelikult oleks ta tahtnud küsida , kas treeningut jälgis ka keegi teine , aga ei söandanud . </s> <s> Aus lanista oleks pidanud lihtsa , kuigi üliperspektiivika gladiaatori huvi Rona Radelli vastu millekski majesteedisolvamise taoliseks . </s> </p>
<p> <s> " Ma peaksin enne dušši alla saama , " ütles ta selle asemel . </s> <s> " Lehkan vist higist nagu hobune . " </s> </p>
<p> <s> " Ta tahtis sind kohe , kui me lõpetame , " jäi Gregorius endale kindlaks . </s> </p>
<p> <s> " OIgu siis pealegi , Greg , " pidi Lamont nõustuma . </s> <s> " Sõidame . " </s> </p>
<p> <s> " Head õhtut , härra lanista , " soovisid lahkuvad gladiaatorid . </s> <s> " Head õhtut , Lamont . " </s> </p>
<p> <s> Gregorius pomises midagi vastuseks ja nad ronisid džiipi , lanista rooli taha , Lamont ta kõrvale . * </s> </p>
<p> <s> CAESAR Radell istus oma paleed meenutava , kuigi tagasihoidlikult villaks kutsutava elamu poolkinnisel terrassil , kuhu ikka veel paistis all lausmaal juba pimedusse mattunud metsade taha loojuv päike . </s> <s> Tervet külgseina täitev stereoekraan , mis peale ametlike programmide võis soovi korral edastada paiku omaniku eravaldustest — sealhulgas gladiaatorite õppepolügooni — , oli välja lülitatud . </s> <s> Radelli uhkejooneline , hilisele keskeale ainult vähehaaval ja vastutahtmist alistuv nägu oli mõtlik . </s> </p>
<p> <s> Kui Lamont terrassile juhatati , tõusis peremees nähtava heameelega ja astus tulijale mõne sammu vastu . </s> <s> Ta oli peaaegu niisama pikk ja massiivne kui noormeeski , ehkki aastad hakkasid ta õlgu juba längu vajutama . </s> </p>
<p> <s> " Tere õhtust , mu poiss , mul on hea meel sind näha . " </s> </p>
<p> <s> Lamont surus ettevaatlikult talle ulatatud kätt ja naeratas pisut ujedalt . </s> <s> Lahke vastuvõtt valmistas talle rõõmu . </s> </p>
<p> <s> " Vabandage mu väljanägemist . </s> <s> Gregorius ütles , et tahtsite näha mind kohe . " </s> </p>
<p> <s> " Töö on elus kõige tähtsam , " ütles Radell . </s> <s> " Tööriideid ei maksa kunagi häbeneda . </s> <s> Võta istet . " </s> </p>
<p> <s> Nad istusid laua äärde korvtoolidesse . </s> <s> Radell vajutas mobiilpuldi lülitile ning andis käsu serveerida jooke . </s> </p>
<p> <s> " Kuidas sa ennast tunned ? " küsis ta , kui teener oli eemaldunud . </s> </p>
<p> <s> " Järjest paremini , härra Radell . </s> <s> Ka Gregorius kinnitab , et lähen iga päevaga paremaks . " </s> </p>
<p> <s> " Ma ei mõelnud päris seda , " ütles Radell . </s> <s> " Mitte füüsilist külge . </s> <s> See on sul kogu aeg hea olnud ja läheb nüüd tänu soohunt Lennoxi kogemuste siirdele järjest ülima poole . </s> <s> Vaatasin täna , kuidas sa nende viiega toime tulid . </s> <s> Briljantne ! </s> <s> Ja need ei olnud mingid nannipunnid . </s> <s> Sinust tuleb võitleja , nagu veel keegi pole olnud . </s> <s> Aga oma küsimusega ma mõtlesin muud . </s> <s> Kuidas on ballastiga ? </s> <s> Sellega , mis läbi psühhofiltrite paratamatult kaasa imbus ? " </s> </p>
<p> <s> " See ei sega mind , " ütles Lamont , pilk sõrmede vahel hoitaval klaasil puuviljakokteiliga . </s> </p>
<p> <s> " Aga see on olemas , " nentis Radell , " ja sellele tuleb silma vaadata . " </s> </p>
<p> <s> " Ei midagi hullu , " kinnitas Lamont kergelt . </s> <s> " Doktor Leuner testib mind igal hommikul ja õhtul . </s> <s> Ja tema arvab samuti . </s> <s> Sel nädalal lubas ta mul juba kodus ööbida . " </s> </p>
<p> <s> " Ma tean doktor Leuneri arvamust , " noogutas Radell . </s> <s> " Saan temalt regulaarselt ettekandeid . </s> <s> Paraku kubisevad need meditsiinilistest terminitest , millest ma suurt midagi ei taipa , ja kui ma neid seletada lasen , jääb mulje , et ma ei kuula mitte aruannet , vaid olen astunud meditsiiniteaduskonda . </s> <s> Tahaksin kuulda , mida sa asjast ise arvad — seda enam , et dr. Leuner on mu palgal ja ma kardan , et ta võib rääkida mulle ainult seda , mida arvab mind kuulda tahtvat . " </s> </p>
<p> <s> " Ka mina olen teie palgal , " naeratas noormees . </s> </p>
<p> <s> " Jutt ei käi aga mitte sinu tööst , mu poiss . </s> <s> Kuidas sa oma palga välja teenid , nägin just äsja sellelt ekraanilt . </s> <s> Ja see ületab kõiki lootusi . </s> <s> Aga ma tahan teada , mis tunne sul on . " </s> </p>
<p> <s> " Noh , see on võib-olla natuke ... kummaline , " sõnas Lamont ettevaatlikult . </s> <s> " Õigemini — harjumatu . </s> <s> Umbes nii , nagu ujuks kusagilt esile pilte mõnest unenäost . </s> <s> Midagi , mida ma mäletan , aga pole tegelikult läbi elanud . </s> <s> Ja nende piltidega kaasnevaid tundeid . </s> <s> Vahel on raske oma ja võõraste vahel vahet teha . </s> <s> Aga ma ei vaevagi end sellega väga . </s> <s> Nüüd on nad ju mõlemad minus . </s> <s> Mul on lihtsalt natuke täiustatud minevik . </s> <s> Need pildid ja tunded , mida ma selguse mõttes võõraiks nimetan , on tegelikult üsna ähmased . </s> <s> Enamasti . </s> <s> See võõras osa ... see nagu hõljuks uduste tompudena mööda teadvust ringi ja otsiks alles õiget kohta , kuhu paigale jääda . </s> <s> Mu oma mälestused on nagu kronoloogilises kartoteegis . </s> <s> Kui midagi meenub , tean alati , millal see oli . </s> <s> Juurdetulnutest aga võib igaüks ilmuda kord koos lapseeaga , teine kord hoopis kõrvuti möödunud aastaga . </s> <s> Just nagu vaataksin ühe silmaga niisama ja teisega läbi binokli , kusjuures binokli võimsus suvaliselt muutub . </s> </p>
<p> <s> Aga sellega tuleb toime . </s> <s> Olengi juba harjunud . </s> <s> Ja vajalike kogemustega on veel lihtsam — need ei ole mitte pildid nende omandamisest vaid lihtsalt oskused ja võtted . </s> <s> Alateadvus ja keha tunnistasid nad omaks . </s> <s> See on nagu magades õpitud keel — oskus on olemas , aga selle omandamisest ei mingit mälestust . </s> <s> Kui tahaksin neid kellelegi edasi anda , peaksin nad esmalt ise oma kehalt ära õppima . " </s> </p>
<p> <s> Radell kuulas teda keskendunult , pilk silmapiiri taha vajuva päikese viimasel serval . </s> <s> Kui Lamont lõpetas , rüüpas ta jääkuubikutega klaasist lonksu viskit ja vaatas noormehele läbi hämaruse teravalt otsa . </s> </p>
<p> <s> " Nii et see siis ei häiri ega sega sind ? " küsis ta aeglaselt . </s> </p>
<p> <s> " Üldse mitte , isegi huvitav on , " kinnitas Lamont häält lõbusaks tehes . </s> </p>
<p> <s> " Vaata , Eric , " ütles Radell veel aeglasemalt ja vaiksemalt . </s> <s> " Ma tahan teha sinust maailmameistri . " </s> </p>
<p> <s> Lamont tundis kurgus pitsitust . </s> <s> Siiani polnud sellest veel kordagi juttu olnud . </s> </p>
<p> <s> " Ma lootsin , et te seda kord ütlete , " lausus ta kähedalt . </s> </p>
<p> <s> " Sul oli taipu seda ära arvata , " noogutas Radell tunnustavalt . </s> <s> " See on hea . </s> <s> Lihased üksi ei maksa palju . </s> <s> Ma teen sinust maailmameistri . </s> <s> Kuni tänaseni ma veel kahtlesin , kuidas see kõik pöörab . </s> <s> Lootsin , aga kahtlesin . </s> <s> Nüüd olen otsustanud . " </s> </p>
<p> <s> Lamont ei söandanud tekkinud pausi midagi öelda . </s> <s> Radell ilmselt ei oodanudki seda . </s> </p>
<p> <s> " Sa oled muidugi korduvalt instrueeritud , " jätkas ta . </s> <s> " Dr. Leuner pidi tegema seda uuesti , kui su koju lubas . </s> <s> Aga ma kordan veel kord : mitte keegi ei tohi kuulda teadvusesiirdest , mis me sulle tegime . </s> <s> Mitte keegi , isegi mitte Gregorius , teistest rääkimata . </s> <s> Ainult meie kolm — sina , Leuner ja mina . </s> <s> Ja muidugi vana Soohunt , kelle tajud me sinu jaoks dubleerisime . </s> <s> Kui ta loomulikult üldse taipas , mida tehti . </s> <s> Tema teadvus jäi ju endiseks . </s> <s> Aga tema pärast ma ei muretsegi . </s> <s> Täideviimata surmaotsus ripub tal pärast kõiki neid aastaid ikka veel pea kohal ja teeb ta kuni lõpuni kuulekaks . </s> <s> Niisiis , pea meeles , ainult meie kolm ja ei keegi muu . " </s> </p>
<p> <s> " Enesestki mõista , härra Radell , " kinnitas Lamont . </s> <s> " Ma ei räägi seda kellelegi . </s> <s> Ainult ... " </s> </p>
<p> <s> " Ainult ? " küsis Radell . </s> </p>
<p> <s> " Selles ei oli ju midagi lubamatut ? " </s> </p>
<p> <s> " Muidugi ei ole , " noogutas miljonär . </s> <s> " Aga võib saada . </s> <s> Sa tead , kui halastamatu võitlus käib tipu ümber . </s> <s> Oled seda pisut maitsnud . </s> <s> Meie meetodis ei ole midagi keelatut . </s> <s> Keegi pole selle peale lihtsalt tulnud . </s> <s> Ja ma ei tahagi , et niipea tuleks . </s> <s> See teeb asja meile lihtsamaks . </s> <s> Õpetajad annavad oma kogemusi õpilastele üle kõigil aladel . </s> <s> Selleks on kümneid meetodeid . </s> <s> Meie oma on praegu parim , kuna see on kõige uuem ja otsene . </s> <s> Milleks seda välja lobiseda ? </s> </p>
<p> <s> Aga asjal on veel ka teine ja palju ebameeldivam külg . </s> <s> Kui sinust saab võitja , on konkurendid nõus kasvõi musta maagia appi võtma , et sinust lahti saada . </s> <s> Meie meetodis ei ole midagi seadusevastast vaid niikaua , kuni pole seadust , mis seda keelaks . </s> <s> Kes ütleb , et Kutseliste Gladiaatorite Liiga ei keelusta seda enamuse survel otsekohe , kui see avalikuks tuleb ? </s> <s> Mina küll mitte . </s> <s> Nad on iga kell nõus meetodit ka enda jaoks maha matma , et ainult vabaneda edumaaga favoriidist kasvõi nendeks paariks hooajaks , mil nad seda ise kasutama õpiksid . </s> <s> Viimane ei ole just päris lihtne , seda enam , et psühhotranslatsioon pole veel ametlikult tunnustatud . </s> <s> Muide , see teeb keelustamise veel kergemaks . </s> <s> Asjasse saab segada kõikvõimalikke muid riiklikke ja rahvusvahelisi institutsioone — kaasa arvatud need , kes näeksid hea meelega terve Liiga enese ärakeelamist , kuna inimesed ei kiirusta oma raha tooma mitte nende närtsinud klassikutega kontserdisaalidesse , vaid eelistavad gladiaatoriareene . </s> <s> Neile oleks see muidugi tänuväärt võimalus jälle vahtu üles keerutada . </s> <s> Kokkuvõttes võiksin siis mina hüvitamatult maha matta assigneeringud sellesse projekti , sina aga oleksid eluks ajaks mängust väljas , sest psühhoülekandest pole võimalik puhastada ja nad keelaksid sul võitlemise . " </s> </p>
<p> <s> " Ma ei aimanudki , et jää on nii õhuke , " pomises Lamont ebamugavustundega . </s> </p>
<p> <s> " Ainult mõni aasta , " kehitas Radell õlgu . </s> <s> " Siis on meetod juba nii laialdaselt sisse imbunud , et seda ei õnnestu enam ära keelata . </s> <s> Praegused pisarpühad põhjendused ei tule kellelgi enam meeldegi . </s> <s> Ja nagunii oleme meie selleks ajaks esimestena oma osa profiidist juba võtnud . </s> <s> Kuid sinnani on saladuse hoidmine esimene reegel . " </s> </p>
<p> <s> " Kas mu järsk arenguhüpe ei või tekitada kahtlusi ? " muretses Lamont . </s> </p>
<p> <s> " Las kahtlevad ! </s> <s> Võitjaid kahtlustatakse alati ja meeleldi . </s> <s> Sellest pole lugu , kuni ei teata , milles just asi seisab . </s> <s> Sa polnud veel kuigi tuntud , kui mulle silma hakkasid , aga piisavalt perspektiivikas . </s> <s> Summat , mille klubi sinu omandamise eest välja ladus , sa tead . </s> <s> Tühja koha eest seda ei küsita ega ka maksta . </s> <s> Aga iga anne vajab aega ja lihvi , enne kui särama lööb . </s> <s> Siis võib hüpe olla täiesti plahvatuslik . </s> <s> Just nagu nüüd sinul . </s> <s> Uus favoriit hämmastab algul alati , selles ta võlu seisnebki . " </s> </p>
<p> <s> " Mõistan , härra Radell , " ütles Lamont . </s> <s> " Ma olen valmis . " </s> </p>
<p> <s> " Oleme kokku leppinud . </s> <s> See on sinu suur šanss . </s> <s> Kuu aja pärast hooaeg stardib . </s> <s> Vii end selleks ajaks maksimumi lähedale . </s> <s> Lasin Gregoriusel sulle enne paar väiksemat võitlust otsida . </s> <s> Ta vist juba rääkis . </s> <s> Neil ei pruugi end kuigi tugevalt välja panna . </s> <s> See on vaid tunnetuse kontroll . </s> <s> Võitlus plastpantseriteta on alati midagi hoopis muud kui treening . " </s> </p>
<p> <s> " Jah , Gregorius juba rääkis neist töödest . " </s> </p>
<p> <s> " Hüva . </s> <s> Anna siis pihta ! </s> <s> Ma hoian pidevalt kontakti . " </s> </p>
<p> <s> Ta kergitas end istmelt ja surus püstihüpanud Lamontil audientsi lõpu märgiks kätt . * </s> </p>
<p> <s> LAMONT lahkus täielikus joovastuses . </s> <s> Lõpuks oli see tõepoolest teostunud , Radelli poolt sõnaselgelt välja öeldud . </s> <s> Klubi tervikuna ei tähendanud palju ; Radell oligi klubi — nii nagu Louis XIV oli kunagi olnud Prantsusmaa . </s> <s> Ja seesama Radell oli andnud talle nüüd oma õnnistuse . </s> </p>
<p> <s> Juba mitu aastakümmet — sellest peale , kui taassündinud gladiaatorlus , mis pidi maha laadima masside allasurutud verejanu , oli kõrvale tõrjunud kõik teised vaatemängud — polnud spordis lugupeetumat tiitlit kui gladiaatorite maailmameistri oma . </s> <s> Avanenud perspektiivide , kuulsuse , auhinna- ja reklaamisummade eufoorias ei tulnud Lamontile meelde isegi Rona Radelli olemasolu selles majas , enne kui neiu talle hallis ise vastu sattus . </s> <s> Kohtumine tõi Lamonti pilvedest pooleldi alla , olles vist ka ainus asi maailmas , mis seda praegu teha suutis . </s> </p>
<p> <s> " Teil oli täna ilmselt edukas päev , " naeratas neiu vastuseks gladiaatori tervitusele . </s> </p>
<p> <s> " Mitte just väga halb , " nõustus Lamont tagasihoidlikult ja ainult ta ise teadis , kui raske see tal oli . </s> </p>
<p> <s> " Ärge salatsege , " naeris Rona säravvalgeid hambaid välgutades . </s> <s> " See paistab teil ju näost . </s> <s> Isa ütleb ammu , et olete meie klubi parim ja varem või hiljem saadakse teist veel kuulda . " </s> </p>
<p> <s> " Kui nii , siis loodetavasti varem , " avaldas noormees vaga lootust . </s> <s> Ta peaaegu ei teadnud , millest neiuga jutles . </s> <s> Nõnda juhtus see alati , nii et hiljem ei suutnud ta kunagi meenutada muud kui vaid Rona ühtaegu õrna ja isemeelset nägu , mida raamisid tumedad kiharad , ning hiigelsuuri sügavhalle sireenisilmi . </s> </p>
<p> <s> " Kas isa teid õhtusöögile ei palunud ? " küsis neiu lahkuma valmistudes . </s> </p>
<p> <s> " Nendes riietes ? " viitas Lamont häbelikult oma treeningurõivastele . </s> </p>
<p> <s> " Teil on ju veel aega . </s> <s> Kui ta ei kutsunud , teen seda ise . " </s> </p>
<p> <s> Ahvatlus oli tohutu . </s> <s> Õnnevihm näis aina edasi sadavat . </s> <s> Lamont oli ka varem siin majas külalisena lauas istunud . </s> <s> Harva , tõsi küll , aga vahel soosis Radell mõnd klubi paremat võitlejat seesuguse kutsega . </s> <s> Ühel neist Caesar Radelli õhtusöökidest kohtaski vastselt klubile ostetud Lamont Ronat . </s> <s> Ja oli esimesest pilgust pimestatud . </s> </p>
<p> <s> Tegelikult oligi see suuresti Rona " süü " , tüdruku enda teadmata muidugi , et Lamont nõustus minema riskile psühhotranslatsiooniga . </s> <s> Ta polnud niisugusest asjast varem kuulnudki ja see hirmutas teda . </s> <s> Ta polnud kuigi veendunud , kes või mis ta pärast niisugust töötlust veel olla võis . </s> <s> Ent see oli ainus kiire tee tippu . </s> <s> Ja Rona kõrvale . </s> <s> Muidu kulunuks tal selleks aastaid ja kes ütleks , et ta üldse pärale jõuaks . </s> <s> Ta riskis . </s> <s> Võis vaid oletada , teinuks ta seda ka üksnes auahnusest . </s> </p>
<p> <s> Nüüd aga kutsus Rona teda ise . </s> <s> Otsekui head tuttavat . </s> <s> Kui võrdset . </s> <s> Sellest võis peapöörituse saada . </s> </p>
<p> <s> Kuid ta suutis jääda realistiks . </s> <s> Oma lahkumissõnades oli Caesar Radell käskinud Lamontil anda pihta tööle , mitte tema õhtueinele . </s> <s> Ja ammugi mitte ta tütrele . </s> </p>
<p> <s> " Kahjuks on see mul täna täiesti võimatu , preili Radell , " nentis ta kahetsusega . </s> <s> " Töö ja režiim , Vahest mõni teine kord , " lisas ta lootusrikkalt . </s> </p>
<p> <s> " Kahju , " ütles ka Rona , aga ta silmade otse riukalikust sätendusest küll erilist pettumust välja ei saanud lugeda . </s> </p>
<p> <s> Gladiaator mõistis , et tüdruk nägi teda läbi ja ilmselt narritas . </s> <s> Ja ta vandus endale , et saab neil õhtusöökidel igapäevaseks külaliseks . </s> <s> Võrdsena . </s> <s> Ta raiub tee selleni läbi veriste areenide , sammub vajadusel üle laipade . </s> </p>
<p> <s> Ronaga hüvasti jätnud , laskus noormees mööda Radellide villa luminestseerivate külgbarjääridega välistreppi all ootava öö poole . </s> </p></div2><div2 type="alaosa"><head> 2 . Teine tee </head>
<p> <s> LAMONTI terramobiil tuiskas õhtusel maanteel vaid pisut kiiremini kui lubatud kakssada viiskümmend kilomeetrit tunnis . </s> <s> Vastutulevad liikurid ilmusid ja kadusid nagu hallutsinatsioonid . </s> <s> Kõrval , aeglasematel sõiduradadel samas suunas kohmerdajad tundusid viimaseid samme komberdavate tõbistena . </s> <s> Tee treeningbaasist linna kahanes seesuguse tempo juures veerandtunnini . </s> </p>
<p> <s> Lamont ei rutanud kuhugi . </s> <s> Talle lihtsalt meeldis kiire sõit pärast väsitavat päevatööd . </s> <s> Ja nüüd võis ta taolist masinat endale juba lubada . </s> <s> Ta oli tõusmas , kiirelt nagu rakett . </s> <s> Juba esimestel Grand Prix etappidel — nimetus oli üle võetud ammu hingusele läinud vormelisõidult - - sai temast Liiga suurüllataja . </s> <s> Kaks etapivõitu neljast oli alles teist hooaega osaleva tundmatu puhul sensatsioon . </s> </p>
<p> <s> Ta polnud veel kedagi tapnud . </s> <s> Gladiaatorid tegid seda üldse nii harva kui võimalik . </s> <s> Kutsesolidaarsus ühendas isegi vaenulike klubide liikmeid . </s> <s> Tapeti vaid siis , kui see osutus möödapääsmatuks , vahel ka isiklikust vihavaenust , muidu meenutas areenitöö mingil määral keskaegseid rüütliturniire . </s> </p>
<p> <s> Teine lugu oli grupivõitlus . </s> <s> Seal ei saanud mõnikord enam valida , eriti kui olid vähemusse jäänud . </s> <s> Tõelisteks veresaunadeks võisid aga kujuneda vaid kaks korda aastas stereoekraanide ees hulluvatele sadadele miljonitele esitatavad maiuspalad — massilahingud avamaastikul , kus osales kuni pool tuhat ja enamgi osavõtjat . </s> <s> Nende põhihulga moodustasid sõjasulased — palgata origladiaatorid , keda vikat nende oskamatuse või nõrkuse tõttu ohtralt niitis . </s> <s> Viimased sattusid oma haletsusväärsesse seisundisse vabatahtlikult , surmamõistetud kurjategijate hulgast , lootes niisugusel moel oma elupäevi pikendada . </s> <s> Muidugi said ka nemad väljaõpet , sest nendegi tublidusest sõltus neid omavate klubide edukus . </s> <s> Kuid liiga sageli polnud neil lihtsalt piisavalt füüsilisi eeldusi ning nende armuaeg kestis esimese osavõtuni relvastatud kokkupõrkest . </s> <s> Tõsi , mõned võllaroad pidasid vastu kaua ja küpsesid vanadeks vilunud taplejateks . </s> <s> Nemad olidki kõige halastamatumad nagu lõksus kiskjad . </s> <s> Peale oma elu neil millegi eest võidelda polnud . </s> <s> Ning üksikud nende hulgast jõudsid hea õnne korral küpseda tõelisteks meistriteks ja teenisid vanusepiiri ületamisel kuni loomuliku surmani palgatute oriinstruktoritena . </s> </p>
<p> <s> Vabad profid aga kogusid punkte — vastavalt võidetud vastaste reitingule . </s> <s> Punktid olid kõik . </s> <s> Nende järgi määrati võitlejate edukus edetabelis . </s> <s> Need võimaldasid ka laveerida ja vastast valida — eriti hooaja lõpusirgel ja isegi ebasobivast areeniväljakutsest keelduda sobivama kasuks , kuigi selgest kaotusehirmust keeldujad võisid end peagi tänavalt leida . </s> </p>
<p> <s> Lamont oli jõudnud tõusta selle hooaja liidriks . </s> <s> Napilt küll , sest ka eelmise hooaja võitjal , valitseval maailmameistril oli kaks etapivõitu . </s> <s> Edumaa andis Lamontile puhas võit tohutu kõrge reitinguga eelmise hooaja kolmanda üle . </s> <s> Tollest sellist sel aastal enam vaevalt võitlejat sai . </s> <s> Kui üldse kunagi . </s> <s> Ja seda kõike võlgnes Lamont psühhotranslatsioonile vanalt Soohundilt . </s> </p>
<p> <s> Soohunt Lennox oli just üks neist raudsetest veteranidest , kes kavatsesid elada ja elasidki oma loomuliku lõpuni ka pärast surmaotsust . </s> <s> Kakskümmend aastat oli ta ori-gladiaatorina surmale trääsa näidanud pärast seda otsust ja ainult taevas teadis , kui kaua kosmosepiraadina veel enne seda . </s> <s> Juhtus ta pajatustes peituma ainult veerandki tõtt , siis pidi too hämar minevik olema õige kirju . </s> <s> Nüüd , kuuekümneselt oli ta juba viis aastat võitlemisea ületanuna üks paremaid instruktoreid . </s> <s> Ta armides keha polnud enam kaugeltki see , mis enne , kuid isegi nüüd võis ta nii mõnegi treenitava ka plastpantserite kaitsele vaatamata kabuhirmu ajada . </s> </p>
<p> <s> Kõik selle oli Lamont omandanud üheainsa ööga psühhotranslaatori all . </s> <s> Ilma aastate ja haavadeta . </s> <s> Ärgates ei saanud ta isegi aru endas toimunud muutusest . </s> <s> Ent see ilmnes kohe , kui tal tuli tegutseda — iga päevaga lõi see üha enam välja . </s> <s> Kogemused ja oskused , mida ei suutnud anda mingi treening , said ta noores , võimsas kehas kohutavaks jõuks . </s> <s> Asi ei seisnud ainult võitlemises — see peitus mingis alalises valmisolekus kõigi üllatuste vastu ja ta ei pidanud end selleks üldse pingutama . </s> <s> See oli nüüd tal loomuses . </s> </p>
<p> <s> Siis , aegamööda hakkas tulema ka muu . </s> <s> Esialgu märkamatult . </s> <s> Ei saanud ju pidada kummaliseks unede nägemist , mis on sageli kummalised juba iseeneslikult . </s> <s> Lamontile tundus ainult , et nüüd on nad veidrad kuidagi võõralt . </s> <s> Need otsekui polnud tema unenäod . </s> </p>
<p> <s> Dr . </s> <s> Leuner rahustas teda . </s> <s> Tegu sai olla vaid tühise psühhofiltritest läbiimbunud mäluballastiga , translatsiooni paratamatu kaasnähuga . </s> <s> Siis aga jõudis see ballast ka ärkvelolekusse . </s> <s> Ajuti , kuigi mitte sageli , tabas Lamont end mäletamas pilte , mida ta ei saanud mäletada . </s> </p>
<p> <s> " Pisut rikastatud minevik , " nentis dr. Leuner muretult . </s> <s> Lamont võttis selle väljendi heameelega omaks ja kasutas seda vestluses Radelliga juba ise . </s> <s> Lõppude lõpuks mäletas ta küllalt pilte üpris sugestiivsetest hüpnofilmidest , mida polnud samuti tegelikult läbi elanud . </s> <s> Häiris vaid olukorra ootamatus ja uudsus . </s> </p>
<p> <s> Hirmu tundis ta tegelikult millegi muu ees . </s> <s> Lamont oli alati tahtnud saada tšempioniks või — jäädes realistiks — vähemalt väga kõrgelt koteeritud võitlejaks . </s> <s> See oli ta ainus šanss elus läbi lüüa , omandada lugupeetud positsioon ühiskonnas . </s> <s> Ja nüüd oli see šanss enneolematult kasvanud . </s> <s> Ta kartis seda liigse kaeblemisega ära rikkuda . </s> <s> Kui Radell temasse usalduse kaotab , jääb ta lihtsalt mängust välja ning see oli võrdväärne hukkumisega . </s> <s> Eriti nüüd , mil ta tundis Ronat . </s> </p>
<p> <s> Radelli küsimustele vastates vähendas ta oma elamuste tähtsust algusest peale . </s> <s> Üsna varsti hakkas vaikima ka dr. Leuneri puhul . </s> <s> Nimelt seisis tal meeles Radelli konstateering , et Leuner võib tema palgal olles kalduda rääkima rohkem seda , mida arvab oma leivaisale meeldivat . </s> <s> Kust võis Lamont teada , millal Radelli lootused asenduvad kahtlustega ning Leuner avastab , et teda on hakanud huvitama projekti pahupool ? </s> </p>
<p> <s> Kumbki neist ei saanud Lamontilt kuulda , et võõrad mälestused süvenesid , et talle viirastus ajuti , nagu poleks ta enam päriselt ta ise ja nagu elaks tema sisemuses veel keegi , kes küll vargsi , aga järjekindlalt esile tükib . </s> </p>
<p> <s> Olgu , otsustas ta : kõik nägid vaid , et ta võitis ja muud ei pidanud nad ka nägema . </s> <s> Muu polnud üldse tähtiski . </s> <s> Tee oli nagunii lahti ainult ettepoole . </s> <s> Kuni ta võidab areenil , ei kohuta teda miski . </s> </p>
<p> <s> Linna piirides alandas Lamont kiiruse seal nõutavaks ja tundis hetkeks , et on peaaegu seisma jäänud . </s> <s> Tal polnud õhtuks kindlaid plaane . </s> <s> Tühi korter ei ahvatlenud igatahes millegagi . </s> <s> Tegelikult vajas ta seltsi — kohta , kus võinuks anonüümselt ja pingevabalt lõbutseda või lihtsalt tantsida . </s> <s> Paraku polnud tal lootustki selles iga teise kombel kaasa lüüa . </s> <s> Ta oli liiga tuntud . </s> <s> Kohe oleks ta muutunud üldise tähelepanu objektiks . </s> <s> Ja olnud seejuures ikkagi üksi . </s> <s> Kasvõi mõnes voodis . </s> </p>
<p> <s> Ootamatult tundis ta endale täiesti mitteomast soovi juua . </s> <s> Kas see polnud taas midagi tollest võõrast , ehmus Lamont . </s> <s> Ei , süüdi pidi olema üksindus ja hooaja kasvav pinge . </s> <s> Pealegi ei saanud joomisest juba vormi huvides praegu juttugi olla . </s> <s> Maksimaalselt klaasike veini , mitte rohkem . </s> </p>
<p> <s> Aga kõigepealt pidi sööma . </s> <s> Lamont teadis üht kõrvalist baari , mida oli külastanud juba kaua . </s> <s> Loomulikult tunti teda ka seal , aga kuna seda tehti juba siis , kui ta oli veel Eikeegi , polnud asi nii tülikas . </s> <s> Otsustanud , roolis Lamont sinnapoole . * </s> </p>
<p> <s> KUI ta läbi ripatskardinaga ukse hämarasse baariruumi ilmus , tervitas teda sedavõrd lärmakas " Hei-hoo , Eric ! " , et pimedat olnuks raske veenda baari pooltühjuses . </s> <s> Igalt poolt sirutuvaile kätele hoogsaid tervituslakse jagades liikus ta laudade vahelt leti poole , hinges tunne nagu võõrsilt koju jõudnul . </s> <s> Seegi koht polnud vaba iidolihullusest , kuid need olid vähemalt ta semud endistest aegadest , kellele ta tähendas ka lihtsalt elusat inimest , üht nende hulgast . </s> <s> Ta oleks võinud saada siin iga tüdruku , keda tahtis , ja tolle poiss poleks isegi väga pahandanud . </s> <s> Aga ta ei teinud seda iial , sest ka tema oli nende semu . </s> <s> Baarimehel surus ta kätt ning kui ta enne endale söögi valimist kogu kambale ühe napsi välja tegi , ähvardas veel õieti vaibumata tervituslärm baari taas ilma laeta jätta . </s> </p>
<p> <s> Saanud kelleltki vastu õlga lajatuse , mis murdnuks noore hobuse selgroo , pööras ta ringi ja möiratas nüüd juba ka ise rõõmust : " Villard ! </s> <s> Don ! " </s> </p>
<p> <s> Kaks blondi hiiglast tammusid ja trampisid teineteise ribisid muljudes leti ees ning jagasid vastamisi müürilõhkujalikke rõõmuobadusi , saateks ümbritsev vaibumatu kära . </s> </p>
<p> <s> " Don , sa vana hulgus ! </s> <s> Kui mitu aastat ? ! " </s> </p>
<p> <s> " Vähemalt neli , Eric . " </s> </p>
<p> <s> " Ja kus siis ? " </s> </p>
<p> <s> " Eks nii Maal kui taevas . </s> <s> Rohkem küll ikka üleval . </s> <s> Hakkajal mehel kosmoses igavaks ei lähe . </s> <s> Kuule , kus me rahus rääkida saame ? </s> <s> Siin ei tule sellest küll midagi välja . " </s> </p>
<p> <s> " Kui sa otse ülevalt oled , " muigas Lamont , " siis võib-olla sa ei tea , et siinse ubriku rahu on parim , mida selle linna avalikud kohad mulle võimaldavad . </s> <s> Aga me saame minu poole minna . </s> <s> Ainult sööme enne . </s> <s> Mul pole kodus midagi peale jookide ja neidki hoian üksnes külaliste jaoks — keda ma sinna ei lasegi . " </s> </p>
<p> <s> " Ära mind nüüd nii metslaseks ka pea , Eric . </s> <s> Muidugi olen ma sinust kuulnud . </s> <s> Läki siis pealegi sinu poole , nii ei tunne su baarikapp end vähemalt täna orvuna . " </s> </p>
<p> <s> Ning Villard irvitas riukalikult , nagu ta oli osanud juba siis , kui nad põnnidena vastastikku ninasid veriseks lõid ja hiljem igavest sõprust vandusid . * </s> </p>
<p> <s> " Sa pole just väga koduse eluviisiga , " nentis Villard kohe , kui nad Lamonti kõrgeklassilisse , aga pööraselt laokil üürikorterisse jõudsid . </s> </p>
<p> <s> " Passijanaist pole ma veel otsinud , need aga , keda ma siia toon , ei hooli koristamisest , " irvitas Lamont ja saatis külitsi ees vedeleva järi jalahoobiga toanurka . </s> <s> Nad prantsatasid kõrge tagusega tugitoolidesse ja pajatasid tuba siuglevasse vikerkaarde mähkiva kolormuusika saatel oma tähtsamaid uudiseid . </s> <s> Baarikapp ei tundnud end päris kindlasti orvuna , kuna ta sisu kuivas nagu allikas kõrbelõõsas , ent Villardi ihulikku ega vaimset stabiilsust ei paistnud see eriliselt kõigutavat . </s> </p>
<p> <s> Üht pani Lamont lõpuks tähele : sõbra kunagine ülekobrutav jutusoon oli muutunud palju vaoshoitumaks , tema poolt räägitu näis aga jätvat ta viimastesse aastatesse märkimisväärseid lünki . </s> <s> Gladiaator ei rutanud nende kohta küsimusi esitama , vaid ootas . </s> <s> Seda ei tulnud tal kaua teha . </s> </p>
<p> <s> " Tegelikult ei kohanud ma sind täna sugugi juhuslikult , " ütles Villard pärast järjekordset napsi muutunud tooniga . </s> <s> " Jõudsin baari just enne sind , kuna teadsin , et tuled sinna sööma , kui oled linnas . " </s> </p>
<p> <s> " Imelik , kuidas sa sellest teada said , kui ma alles pool tundi enne ärasõitu isegi ei teadnud , kas ma mitte baasi ei jää . " </s> </p>
<p> <s> " Mulle teatati , kui sa lahkusid , " ütles Villard lihtsalt . </s> <s> " Ootasin seda mitu päeva . " </s> </p>
<p> <s> " Mida sa sellega öelda tahad ? " muutus Lamont äkki umbusklikuks . </s> </p>
<p> <s> " Vaid niipalju , et huvi sinu vastu on tõepoolest väga suur , " sõnas Villard tasa . </s> </p>
<p> <s> " Ära ainult räägi , et kavatsed hakata gladiaatorivõistluste kihlveokorraldajaks , " heitis Lamont valvsust kaotamata nalja . </s> </p>
<p> <s> " Kuula mind nüüd kord ka tõsiselt , " ütles Villard talle ainiti otsa vaadates . </s> <s> Ka jutt tuleb tõsine . </s> <s> Ma räägin sinuga praegu nagu vana Soohunt Lennoxiga . " </s> </p>
<p> <s> " Kust pagan tead sina Soohundist ? ! " jahmus Lamont . </s> </p>
<p> <s> " Igatahes teadsin ma temast juba ammu enne sind . " </s> </p>
<p> <s> " Kuid ta on juba veerandsada aastat gladiaator , seejuures orisulane , mitte mõni areenitäht . </s> <s> Meie sinuga õppisime siis alles käima , kui ta sinna topiti . " </s> </p>
<p> <s> " Sa ei taha ometi öelda , et sa ei tea , kes oli Lennox enne seda " venitas Villard irooniliselt . </s> </p>
<p> <s> " Mis põrgut see minu asi peaks olema ? " imestas Lamont kahtlustavalt . </s> </p>
<p> <s> " Ja nii ütleb mulle vana Soohunt Lennox ? " küsis Villard muigega . </s> <s> " Bravo ! " </s> </p>
<p> <s> Lamonti ilme oli karm ja ähvardav nagu enne areeniheitlust , kuid ta ise selle taga täielikus segaduses . </s> <s> Polnud raske arvata , mida võidi tahta igalt vähegi edukalt tegutsejalt atraktiivalal , mille ümber keerlesid kihlvedude hiigelrahad , ja mida neile tasuks pakuti . </s> <s> Kokkuleppevõistlused olid niisama vanad kui need aladki . </s> <s> Tal tuli vaid kedagi võita mitte nii veenvalt , teha mõni ootamatu viik ... </s> </p>
<p> <s> Tõsi , Don oli sõber . </s> <s> Aga teisalt — seda lihtsamalt ta ligi pääses . </s> <s> Mida muud võis taoline jutt siis tähendada ? </s> <s> Aga kuidas võis ta teada Radelli , Leuneri ja tema saladust ? </s> <s> Teadis Soohunt siiski , mida temaga tehti ? </s> <s> Ja oli see siis praegu šantaaž ? " </s> </p>
<p> <s> " Mida sa mõtled , nimetades mind Lennoxiks ? " </s> </p>
<p> <s> " Seda , et sa ju oled Lennox , Eric , " ütles Villard . </s> <s> " Oled küll Lamont , aga Lennox ka . </s> <s> Sul on tema mälu . </s> <s> Kui kaua sa mõtled mind veel eksamineerida ? </s> <s> Näed ju isegi , et ma tean . " </s> </p>
<p> <s> " Kuidas ? " kõlas Lamonti küsimus vaikselt nagu mahakukkunud herne kõpsatus . </s> </p>
<p> <s> " Juhus , raha ja kellegi soov seda saada , " kehitas teine õlgu . </s> <s> " Esmalt muidugi juhus nagu alati . </s> <s> Aga mu ammune huvi Soohundi vastu aitas juhusel tulla just minu juurde . " </s> </p>
<p> <s> " Ja nüüd sa leiad , et šantaaž on parim vahend vana sõprust soojendama , " ütles Lamont kibedalt . </s> </p>
<p> <s> " Šantaaž ? " jahmus Villard . </s> <s> " Nüüd jälle ei taipa mina midagi . </s> <s> Kas see , et ma tulen kosmosest ja otsin spetsiaalselt sind , ei ütle sulle veel küllalt ? " </s> </p>
<p> <s> Nad mõlemad põrnitsesid teineteist täielikus arusaamatuses . </s> </p>
<p> <s> Villard kogus end kiiremini . </s> </p>
<p> <s> " Hüva , " ütles ta aeglaselt . </s> <s> " Kontrolli siis edasi . </s> <s> Räägin nii , nagu poleks sul millestki aimu , ehkki sa , taeva päralt , peaksid olema ammu aru saanud . </s> <s> Lennox oli oma aegade andekaim piraat . </s> <s> Mina ajan sedasama äri . </s> <s> Mida põrgut sa arvad mind siis seal üleval tegevat , kindlustuspoliise tembeldavat või ? </s> <s> Aga ma pole veel pooltki nii hea kui Lennox . </s> <s> Nüüd oled sina Lennox . </s> <s> Sinul on võimed , minul jälle vahendid nende rakendamiseks . </s> <s> Me vajame teineteist nagu öö ja päev . llma teiseta pole kumbagi olemaski . " </s> </p>
<p> <s> Lamont silmitses sõpra kaua ja uskumatult . </s> </p>
<p> <s> " Sa oled siis piraat , " sõnas ta lõpuks . </s> <s> " Ja tahad , et ka minust saaks piraat ? </s> <s> Et ma jätaksin siin kõik oma väljavaated ja tuleksin sinuga taevas teab kuhu , kurat teab mis tuuli tallama ? </s> <s> Mõtle peaga , Don ! " </s> </p>
<p> <s> " Ma ei taha , et sa saaksid . </s> <s> Sa juba oled . </s> <s> Mõtle sina oma Lennoxi mäluga ! " </s> </p>
<p> <s> " Aga mul pole seda , " ütles Lamont . </s> </p>
<p> <s> Nüüd oli Villardi kord uskumatult vahtida . </s> </p>
<p> <s> " Mis sul siis on ? " </s> </p>
<p> <s> Lamont rääkis talle . </s> <s> Ta ei varjanud vana kaaslase ees midagi , mitte vähimatki üksikasja . </s> </p>
<p> <s> " Näed nüüd , mis mul on , " lõpetas ta . </s> <s> " Ja seda kavatsen ma kasutada . </s> <s> Sind ma aidata ei saa . " </s> </p>
<p> <s> " See tuleb siis märksa aeglasemalt , " pomises Villard pettunult " " Aga ta ärkab sinus , " lisas ta palju lootusrikkamalt . </s> <s> " Kõik märgid ju näitavad , et ta ärkab üha rohkem ja rohkem . </s> <s> Küllap ta peab üleminekušokist jagu saama või midagi muud sihukest , aga see on ainult aja küsimus . " </s> </p>
<p> <s> Lamont raputas pead . </s> <s> " Ma ei usu . </s> <s> Aga kui see ka tõsi peaks olema , vabanda , vennas , minul on teine tee . </s> <s> Ja vähemalt mulle parem kui see , mida sina pakud . " </s> </p>
<p> <s> " Seal jääd sa alati teiste ripatsiks , " nentis Villard põlglikult . </s> <s> " Nad on su teinud ja nad muudavad su ka olematuks , kui tahavad . </s> <s> Kas sa üldse tead , milliseid varandusi Radell sinu pealt kokku kraabib ? </s> <s> Sa oled ainult tema võidusõiduhobune , traavel , kelle peale saab teha kõrgeid panuseid — eriti seni , kui oled veel üllataja . </s> <s> Oled suurepärane hobune , ma ei vaidle , aga ikkagi ainult hobune . </s> <s> Head tõelist traavlit hellitatakse . </s> <s> Tema eest kantakse hoolt ja talle antakse suhkrut . </s> <s> Patsutatakse . </s> <s> Kui ta kapjadega nuga ja kahvlit hoida oskaks , kutsutaks teda peremehe lauda söömagi — igatahes kindlamalt kui džokit . </s> <s> Aga kui hobune on oma töö teinud , kui ta on ära aetud , siis lastakse ta maha . </s> <s> Saa aru , vanapoiss , Radelli juures oled sa vaid hästimakstud tapaloom . </s> <s> Mina pakun sulle võimalust olla ise oma peremees . " </s> </p>
<p> <s> " Et lõpetada nagu Lennox , " pilkas Lamont . </s> </p>
<p> <s> " Lennox reedeti , " urises Villard süngelt . </s> <s> " Meie sinuga teineteisele seda ei teeks . </s> <s> Ma võiksin võtta ju vana Lennoxi enda , kasvõi ta Radelli juurest ära röövida , kuigi ta on vana , tüütu ja riukalik , Aga ma ei saaks teda iial usaldada . </s> <s> Sind saaksin . </s> <s> Sellepärast vajangi vaid niisugust Lennoxit , kes oleks ühtaegu ka minu sõber Eric . </s> <s> Sind võtaksin ka vaid su enda pärast . </s> <s> Ära arva , ma kontrollisin sind kogu tänase õhtu . </s> <s> Sa oled sa ise . </s> <s> Ka sa ise . " </s> </p>
<p> <s> " Loodan , et sul on õigus vaid esimeses , " märkis Lamont . </s> <s> " Ei , Don , kuidas see ka ei pööraks , piraadi staatus lihtsalt ei sobi mulle . " </s> </p>
<p> <s> " Nojah , " irvitas Villard . </s> <s> " On ju veel too hallisilme lollipüünis — Rona Radell . </s> <s> Sa usud , et kõlbad ta papa hobusena tema kõrvale paremini . " </s> </p>
<p> <s> Lamonti ainus käeliigutus pühkis nende vahel seisva laua nõudest puhtaks . </s> </p>
<p> <s> " Temast me ei räägi . " </s> </p>
<p> <s> Kuid Villard oli samast puust ja kannatas ähvardava pilgu kulmugi liigutamata välja . </s> </p>
<p> <s> " Ma ei tahagi rääkida temast , " heitis ta külma rahuga . </s> <s> " Ainult tsipakese ajaloost . </s> <s> Tuhat aastat tagasi vallutasid ristisõdijad Konstantinoopoli ja tegid seal tõeliselt puhta töö . </s> <s> Hullemat röövlibandet polnud vist vanadest roomlastest peale kokku saadud . </s> <s> Olen kuidagi kuulnud , et Caesar Radell põlvneb samuti kellestki sealolnust ja koguni uhkeldab sellega . </s> <s> Neist põlvneb kogu nimekam aristokraatia . </s> <s> Pärastpoole on nad tegutsenud enam-vähem samal viisil , ainult meetodid on aja jooksul pisut muutunud . " </s> </p>
<p> <s> " Mis see kõik minusse puutub ? " urises Lamont . </s> </p>
<p> <s> " Mõtle , Eric-poisu , " soovitas Villard südamlikult . </s> </p>
<p> <s> Lamont pahvatas äkki naerma ja tõi uued joogid . </s> </p>
<p> <s> " Aitäh , et kutsusid , Don . </s> <s> Aga mul ei ole tuhandet aastat aega . " </s> </p>
<p> <s> " Sa võid alati ümber mõelda , " arvas Villard joviaalselt . </s> </p>
<p> <s> Klaas mahla ja klaas viskit kõlksatasid laua kohal kokku . </s> </p></div2><div2 type="alaosa"><head> 3 . Tiitel </head>
<p> <s> LÕPUKS oli see käes . </s> <s> Nad kumbki ei saanud teineteisest enam mööda vaadata . </s> <s> Hooaja viimaseks etapiks oli Lamonti ülekaal punktides juba sedavõrd ahistav , et eelmise ja ka kolme varasema hooaja konkurentsitu valitseja Lasse Hamrin , hüüdnimega Tyrannosaurus Rex pidi auahne rivaaliga kas ise mõõga ristama või end võitluseta lööduks tunnistama . </s> <s> Teda ei aidanud isegi tavaline võit , ükskõik kui ülekaalukas see ka polnuks . </s> <s> Lamonti võis pjedestaalile tõusmast takistada vaid surm ja nii pidi nende — massimeedias juba ette kümnendi duelliks ristitud — kohtumine kujunema surmavõitluseks . </s> </p>
<p> <s> Kihlveod jagunesid nelikümmend kuuekümne vastu Lamonti kahjuks , kuna lisaks areenide elava ajaloo staatusele põhines Tyrannosaurus Rexi kuulsus veel ka sellel , et ta oli punktisummaga eest läinud konkurenti tappes jõudnud tiitlini juba kaks korda varemgi . </s> <s> Siiski leidus teravpilkseid vaatlejaid , kes kinnitasid , et kui eelnenud kordadel hoidusid Tyrannosauruse purustava käe eest viimase võimaluseni kõrvale vastased , siis nüüd oli ebaharilikku ettevaatust üles näidanud maailmameister ise . </s> <s> Päevaks aga , mil kauaoodatud kohtumine kätte jõudis ja kogu elanikkonna alates ontlikest koduperenaistest kuni lühipuhkuse võtnud taskuvarasteni stereoekraanide ette aheldas — rääkimata juba otse areeniloožides istuvatest VIP-idest — , selleks päevaks oli ažiotaaž tõusnud astmeni , kus enam keegi millelegi päris kindel olla ei võinud . </s> </p>
<p> <s> Vastased seisid tribüünidest ümbritsetud areenil kirka sügistaeva all , teraspantserid üll ja kiivrivisiirid juba alla tõmmatud , oodates heeroldi kolmandat pasunaheli . </s> <s> Hamrini kilpi ehtis valgele põhjale maalitud must ründav tyrannosaurus , Lamonti võitlusvapp kujutas mõõgast lõhestatud südamega lõvi . </s> <s> Mõlemad olid mõeldud vastast hirmutama , kuid veel enam tegelesid sellega visiiripilude vahelt sähvivad metsikud pilgud , mis näisid ristudes sädemeid löövat juba enne , kui tapritele selleks voli anti . </s> </p>
<p> <s> Lamont sundis end hingama sügavalt ja rahulikult . </s> <s> Aeg endast looma välja lasta polnud veel küps , see oleks tähendanud vaid asjatut energiakulu . </s> <s> Tema teadvuses mühises enneolematute tajude ning võõraste piltide keeristorm . </s> <s> Teadmata kust kerkis vaimusilma ette purustatud kosmoselaeva tontlik vrakk . </s> <s> Kohe asendus see blasterilaskudes murduva terasuksega , mille kõrval väändus kuulmatuks karjeks avatud suuga pardaohvitser . </s> <s> Lamonti sõõrmed haistsid võõra , olematu vere lõhna ja sel hetkel ei teadnud ta enam täpselt isegi , kes ta oli . </s> <s> Heeroldi märguanne jõudis temani otsekui läbi summutava kile ; siis mõistis ta , et aeg on käes ja lasi keeristormil end kaasa viia . </s> </p>
<p> <s> Vaid mõne sammuga üle tandri jõudsid nad selle keskel vastamisi ning põrkusid kokku nagu kaks rammipalki , tribüünide kisa pea kohal laineina kokku löömas . </s> <s> " Kompimiseks " polnud aega . </s> <s> Tyrannosaurus katsus murda noort Lamontit marulise rünnakuga , viimane oma kümme aastat vanemat vastast nooruse sitkusega . </s> <s> Siiski oli kumbki teist areenil piisavalt näinud , et mitte loota võitu juba esimestel minutitel . </s> <s> Seda võinuks tuua vaid juhus . </s> </p>
<p> <s> Aga juhus tuli . </s> <s> Lamont tõrjus kilbiga Hamrini taprihoobi ja virutas erakordse jõupingutusega vastu , lootes purustada vastase kilpi või põrutada vähemalt tuimaks seda hoidvat kätt . </s> <s> Ent kaval Tyrannosaurus põikles kilpi üldse tarvitamata poolpöördega kõrvale ja Lamonti enese üksnes õhku tabanud löök viis lööja tasakaalust välja . </s> <s> Hamrini tapper polnud uueks löögiks veel tõusnud , aga ta tõukas Lamontit kogu oma raskust appi võttes kilbiga , nii et noormees kukkus ja tribüüne läbis vapustatud ahhetus . </s> </p>
<p> <s> Vajanuks Hamrin vaid võitu , oleks ta selle praegu tõenäoliselt saanud . </s> <s> Kuid ta vajas enamat . </s> <s> Punktivahe oli liiga suur ja elusana oleks Lamont tiitli võitnud isegi täna kaotades . </s> <s> Kartes vastast üksnes võitlusvõimetuks muuta , raiskas Tyrannosaurus esimese löögi kilbile , et muuta Lamonti kaitse enne otsustavat hoopi olematuks . </s> <s> Viimast anda ta aga enam ei jõudnudki . </s> <s> Raudrüüs otse võimatu havihüppega viskus Lamont talle jalgadesse ning rebis Tyrannosauruse pikali . </s> <s> Mõne viivu vältel veerlesid nad raskelt hingeldades üle teineteise , siis viskusid üheaegselt eemale , et haarata oma sõjariistad , ja kõik algas uuesti . </s> </p>
<p> <s> Taas järgnes hoop hoobile . </s> <s> Tribüünid ulusid metsikult nagu verd haistev hundikari . </s> <s> See oli levinud juba ka muidu nii väljapeetud VIP-ide loožidesse . </s> <s> Mängu olid pandud hiigelsummad . </s> <s> Kestva kisaorkaani varjus jäi Lamont ainsaks , kes kuulis Tyrannosauruse täiest kõrist karjutud ähvardust : " Ma sain su kätte , jõnglane , ja nüüd saan lõplikult ! " </s> </p>
<p> <s> Lamont vastas taprihoobiga , mis kiskus vastase kilbist killu ning tekitas isegi suurema jõu kaotanult õlakaitsele mõlgi . </s> <s> See oli Tyrannosauruse saatuslik eksitus , et ta pidas oma vastast alles andekaks algajaks . </s> <s> Kui ta sellest aru saama hakkas , oli juba liiga hilja . </s> <s> Veel kunagi polnud vana Soohundi külm , kaalutlev raev Lamonti kehas selliselt võidutsenud . </s> <s> Ta ei sattunud enam ühessegi püünisesse , vaid kavaldas ise veel edukamalt . </s> <s> Ükski ta löökidest polnud antud huupi , nad kõik teenisid läbimõeldult ja sihikindlalt ainsat eesmärki — rammida Hamrini kaitse pilbasteks . </s> <s> Ning vanem mees hakkas väsima . </s> <s> Tema kilp tõusis järjest töntsimalt , jõudes vaevu vastu selle pihta langevale löögisajule . </s> <s> Kümme minutit hiljem polnud tribüünidel võitjas enam kahtlust . </s> <s> Nüüd avas Soohunt-Lamont kogu võitluse jooksul esmakordselt suu ja paiskas kõigile Hamrini öeldud pilgetele vastuseks üheainsa sõna : " Loobu ! " </s> </p>
<p> <s> Kuid Tyrannosaurus Rex ei olnud loobuja . </s> <s> Nähes oma olukorda iga minutiga üha halvenevat , võttis ta ette meeleheitliku avantüüri . </s> <s> Ta viskas kilbi kõrvale ja haaras taprivarrest ka teise käega . </s> <s> Hoopide võimsus kasvas nüüd kohutavaks , kuid ta ise võis end Lamonti omade eest päästa vaid põigeldes . </s> <s> Tõsi , esimese sööstu ajal polnud Lamontil nende andmiseks mahti . </s> <s> Ta üksnes taganes , püüdes Hamrini kirve igal langemisel kilpi pisut tagasi anda , et löögijõudu vähendades säästa nii kilpi kui käsivart . </s> <s> Tyrannosaurus tiirles nagu hullumeelne derviš . </s> <s> Pööreldes sai iga hoobi langemine uue alguseks , nii et Lamontile näis , nagu püüaks teda põrmu taguda terve taprite tuulispask . </s> <s> Ent ta ei kaotanud hetkekski külma verd . </s> <s> Soohundi vähemalt nelikümmend välilahingut kahekümne aasta jooksul seisid siin koos temaga ega lasknud tal pead kaotada . </s> <s> Kui vaid kilp vastu peaks ! </s> <s> Soodne juhus ei saanud jääda tulemata . </s> </p>
<p> <s> See ei jäänudki tulemata . </s> <s> Tõrjunud tagasi terve raevunud röögatustest saadetud löögiseeria , viskus Lamont äkki kõrvale . </s> <s> Juba rutiinselt tema kilpi purustavale Tyrannosaurusele oli see täielikuks ootamatuseks ja ta kaotas tasakaalu just samal viisil nagu Lamont võitluse algul . </s> <s> Lamonti tapper raksas vaid üheainsa korra , aga see oli võimas ja halastamatu löök . </s> <s> Turvisest oli vaid niipalju abi , et küljest raiutud käsi omateed ei lennanud . </s> <s> Kõigepealt kukkus tandriliivale sõjakirves , siis prantsatas sinnasamasse Tyrannosaurus Rex , kunagine võitja , viies Lamonti kinnikiilunud tapri endaga kaasa . </s> </p>
<p> <s> Kõrvulukustav kisa muutis õhu peaaegu tahkeks . </s> <s> Näis , et seda mööda on võimalik taevani ronida nagu mööda redelit . </s> <s> Heitnud langenule uuriva pilgu nägi Lamont-Soohunt , et too oli veel teadvusel . </s> <s> Visiiripilude tagant vaatasid talle vastu pärani silmad , katte alt välja ulatuv suu aga vormis järjekindlalt ühtesid ja samu sõnu , mida Lamont mõistis üksnes huulte liikumise järgi : " Tapa ! </s> <s> Tapa mind ! " </s> </p>
<p> <s> Uhke Tyrannosaurus ei tahtnud lahkuda oma elu viimaselt areenilt kaotajana . </s> <s> Surm olnuks talle praegu tõeliseks halastuseks . </s> <s> Lamont-Soohunt vaatas ekstšempionile kalgilt silma ning raputas sõnatult pead . </s> <s> Astunud pika sammuga üle võidetu keha , tõstis ta publikut tervitades võidu märgiks mõlemad käed . * </s> </p>
<p> <s> RIIETUSRUUMIS valitses joovastus . </s> <s> Langeti üksteisele kaela . </s> <s> Caesar Radell , juuksed sarvis ja lips viltu ees , surus higist nõretava Lamonti oma rinnale ja ulatas talle siis hiiglasliku , šampanjaga täidetud võidukarika , " Joo , Eric ! </s> <s> Sa oled selle ära teeninud ! " </s> </p>
<p> <s> Lamont neelas suurte sõõmudega kihisevat veini , kuni see ähvardas ta sõõrmeist välja pursata , ja surus siis karika Radelli kätte tagasi : " Joo , Caesar ! </s> <s> See on nüüd tehtud ! " </s> </p>
<p> <s> Kõik jõid . </s> <s> Karikas käis ringi ja seda täideti üha uuesti . </s> <s> Vahepeal asetas lanista Gregorius selle kummuli oma päratu kolba otsa ja tantsis lühikesi jämedaid jalgu pildudes kankaani . </s> </p>
<p> <s> " Pese end kähku puhtaks ja pane riidesse ! " karjus Radell Lamontile otse kõrva , et end vähegi kuuldavaks teha . </s> <s> " Lennuk ootab . </s> <s> Kohe pärast pressikonverentsi kihutame minema . </s> <s> Gregorius saab siin ka üksi väed juhitud . </s> <s> Tunni aja pärast oleme minu villas . </s> <s> Seal pühitseme . " </s> <s> * </s> </p>
<p> <s> RADELLIDE villas pühitseti võitu tõepoolest väärikalt . </s> <s> Kui eralennuk majatagusele maandumisrajale laskus , ootas seal juba hulgaliselt klubi funktsionääre ja prominentsemaid aktsionäre abikaasadega . </s> <s> Radell ning Lamont ehiti tammelehtedest võidupärgadega ning käesurumised ja õlalepatsutused ei tahtnud lõppeda . </s> </p>
<p> <s> Laud oli kaetud terrassile , mis jahedat sügisilma arvestades oli välisõhust sedapuhku läbipaistva seinaga eraldatud . </s> <s> Üks toost järgnes teisele ning joodav voolas ojadena . </s> <s> Pärast pidulikku einet muutus terve maja peoareeniks . </s> </p>
<p> <s> Ning siis , oma suurima triumfi päeval avastas Lamont ootamatult , et tunneb end äkki võõra ja ülearusena . </s> <s> Ja tühjana . </s> <s> Algul püüdis ta end veenda , et see pole muud kui normaalne tagasilöök pärast jõudmist ihaldatud sihile . </s> <s> Ja vein . </s> <s> Alkohol ei olnud talle kunagi soodsalt mõjunud . </s> <s> Aga ta teadis , et ajab endale puru silma . </s> </p>
<p> <s> Joogiklaas sõrmede vahel , lonkis Lamont mööda maja , viisakas naeratus näol nagu mask . </s> <s> Ühe oma tõotuse oli ta täitnud . </s> <s> Ta oli selles majas nüüd igapäevane külaline . </s> <s> Veel kahe aasta eest poleks keegi neist mukitud daamidest ja elegantsetest härradest talle pilkugi heitnud . </s> <s> Nüüd teda kõnetati , joodi tema terviseks ning patsutati õlale . </s> <s> Ikka ja jälle patsutati talle õlale ning kusagilt teadvuse umbsopist kuulis ta Don Villardi häält vaikselt irvitamas : " Head hobust hellitatakse . </s> <s> Tema eest kantakse hoolt ja talle antakse suhkrut . </s> <s> Patsutatakse . " </s> </p>
<p> <s> Lamonti keel ei osanud kuuldavale tuua seltskondlikku vadinat . </s> <s> See oli loodud vormima tarvilikke sõnu . </s> <s> Vastates ta takerdus , ütles ülipüüdlikusest mitmeid kohatusi ja tundis end viimaks julgena veel üksnes vaikides nagu häbelik plika kloostrikoolist . </s> <s> Kuid talle naeratati . </s> <s> Täna anti talle kõik andeks . </s> <s> Sest ta oli tõepoolest suurepärane traavel . </s> </p>
<p> <s> Lamont tabas end võidujärgsesse riietusruumi tagasi ihkamas . </s> <s> Vaid seal oli ta olnud rõõmu ehe ja mööndusteta osaline . </s> <s> Ta tahtnuks sinna jäädagi , kasvõi juua end koos meeskonnakaaslastega hooaja lõpu ja võidu puhul silmini täis . </s> <s> Siin ei tundnud ta end vabalt . </s> <s> Ainult miks siis , pagana pihta ? </s> <s> Viimastel kuudel oli tal tulnud piisavalt seltskonnas viibida , et tunda end seal kindlalt . </s> <s> Mis temaga äkki täna lahti oli ? </s> </p>
<p> <s> Pingutusega hajevil mõtteid koondades püüdis Lamont end analüüsida . </s> <s> Ja leidis selle , mida oli oma sisimas niigi teadnud — ning püüdnud kohkumusega eitada . </s> <s> See ei olnud tema , kes tundis end kohmakalt . </s> <s> See oli vana Soohunt Lennox . </s> <s> Nii nagu teda areenil olid juhtinud Soohundi instinktid , külm raev ja maailmapõlgus , nii talutas teda nüüd käe otsas vanamehe kahekümne viie aastane orjapõlv . </s> <s> See tõrjus kõrvale ta enese maailmataju , asus ise sellesse ja moonutas seda . </s> <s> Ning kuidas ta ükskõik millist kaasvestlejat ka ei tituleerinud , dikteeris alateadvus tegelikult ikka ainult ühtainsat pöördumist : kodanik ülemus . </s> </p>
<p> <s> Seda endale tunnistanud , kiskus Lamont end vabaks . </s> <s> Kuid see nõudis jõudu , pidevat katkematut pingulolekut . </s> <s> Ta ei olnud päriselt ta ise , ta pidi ennast mängima . </s> <s> Ja see tegi kohmakaks . </s> </p>
<p> <s> Ta tahtis siit ära , üksindusse — kuhugi , kus oleks võimalik ennast jälle tükkhaaval kokku panna . </s> <s> Aga ta ei saanud . </s> <s> Tal tuli olla siin , võtta vastu õnnitlusi ja naeratada , naeratada ... </s> <s> See üksi poleks teda kinni hoidnud . </s> <s> Ta oli end täna piisavalt eksponeerinud , küllap antaks andeks ka see tema viimane kohatus — varane lahkumine . </s> <s> Kui ta poleks vaid tahtnud ... </s> </p>
<p> <s> Rona Radell , kes esines kogu õhtu külalislahke perenaise rollis , oleks nagu läbi paljundaja lastud . </s> <s> Tema öömusti lokke ja halle silmi jätkus kõikjale — ning ühtlasi polnud teda kusagil . </s> <s> Kordagi ei suutnud Lamont tabada neidu piisavalt intiimses atmosfääris , et tõsisemalt rääkida . </s> <s> Talle tundus koguni , et tüdruk teda väldib . </s> <s> Ometi oli kõnelus hädavajalik . </s> </p>
<p> <s> Lamontil oli kõrini võltsromantikast , määratlematusest ja ebakindlusest nende suhetes . </s> <s> Iga kord , kui ta mõnes juhuslikus hotellis hommikuhämaruses Rona juurest minema hiilis , tundis ta end nagu suurilmadaamile " teenuse " osutanud toapoiss , keda vahelejäämise korral ootab vallandamine . </s> <s> See pidi lõppema ! </s> <s> Paraku see peaaegu oligi lõppenud , ainult mitte nii , nagu Lamont oli oodanud . </s> <s> Poolteise kuu eest sõitis Rona ette hoiatamata Los Angelesse . </s> <s> Nüüd oli ta küll tagasi , kuid valmis iga hetk sõitma Pariisi . </s> <s> Ja see polnud mitte Rona , kellelt Lamont seda kuulis . </s> </p>
<p> <s> " Mina pidasin monogaamseid taotlusi seni rohkem naiste pärisosaks , " oli Rona naernud sel ainsal korral , mil Lamontil õnnestus juhtida jutt nende tulevikule . </s> <s> Ja midagi muud ta Ronalt täienduseks ei kuulnudki . </s> </p>
<p> <s> Omas ta siis lisaks Caesari võistlustraavli staatusele ka Rona juures vaid mängukanni kohta ? </s> <s> Ta oli tänu oma võitudele lootnud seista Rona kõrval võrdsena . </s> <s> Nüüd oli ta maailmameister , aga kuristik , mille neiu nende vahele jättis , haigutas sügavamalt kui kunagi varem . </s> <s> Äkki seepärast , et ta ei mahtunud nüüd enam kuuleka toapoisi osasse ning võis muutuda tülikaks ? </s> <s> Ta varitses Ronat talveaias ning tiris neiu peaaegu väevõimuga ühe palmi varju , tundes end seejuures juba ette lööduna . </s> <s> Aga mida kuradit oli talle muud teha jäänud ? </s> </p>
<p> <s> " Ja mis see peaks tähendama ? " küsis Rona irooniline , täiesti rahulik hääl , mis röövis viimase kübeme Lamonti niigi teeseldud enesekindlusest . </s> <s> " Muide , sa teed mulle haiget . " </s> </p>
<p> <s> Lamont vabastas häbistatult tüdruku randme ning unustas ainsa sekundiga kogu oma hoolikalt kavandatud sõnavõtu . </s> <s> Lisaks oli ta kurk rääkides abtult kähe : " Me pole enam ammu näinud . </s> <s> Sa olid kogu aja lennus ... ja mina ka . </s> <s> Me peaksime kohtuma . </s> <s> Üürisin meie vanas motellis numbri . </s> <s> Saad sa täna tulla ? </s> <s> Või homme ... " </s> </p>
<p> <s> Rona hääl oli sarkastiline : " Sa oled vist arust ära . </s> <s> Kuidas ma peaksin maailmameistri seltskonnas oma inkognito säilitama ? " </s> </p>
<p> <s> Ja miks peaksid sa seda üldse säilitama ? " küsis Lamont . </s> </p>
<p> <s> " Sest ma ei armasta komplikatsioone , " naeratas tüdruk armsalt . </s> </p>
<p> <s> " Kui mu tiitel on ainult komplikatsioon , " vandus Lamont , " siis võtku teda kurat ! " </s> </p>
<p> <s> " Kuule , see on ju sinu leib , " ütles Rona tõsiselt . </s> </p>
<p> <s> Tal oli õigus . </s> <s> See oli Lamonti leib . </s> <s> Ja mitte tema , Rona Radelli oma . </s> <s> Lamont tundis end paikapanduna . </s> <s> Kuristik nende vahel laienes ületamatuks . </s> </p>
<p> <s> " Pealegi sa ju tead , kuidas sinuga on , " lisas neiu . </s> <s> " Ma mõtlen — mis nad sinuga tegid . " </s> </p>
<p> <s> Nüüd oli see välja öeldud . </s> <s> Rona teadis ! </s> <s> Ja ei aktsepteerinud . </s> <s> Või kasutas seda üksnes ettekäändeks , mis tegi sama välja . </s> </p>
<p> <s> Rona vaatas teda veidi aega , ei külmalt ega halvakspanevalt , lihtsalt vaatas — mitte kui inimest , meest , vaid pigem nagu nähtust . </s> <s> Siis , nähes , et jahmunud Lamont enam midagi ei ütle , pööras ta selja ning läks kiirete kõpsuvate sammudega minema . </s> </p>
<p> <s> Lamont vaatas talle järele ega teinud ainsatki liigutust . </s> <s> Kes ta siis nüüd õigupoolest oli ? </s> <s> Või mis ? </s> </p>
<p> <s> " Ah siin sa end peidadki , " äratas Caesar Radelli hääl ta tardumusest . </s> <s> " Kogu see melu on väsitav , eks ? </s> <s> Pole parata , täna oled sa ühisomand . </s> <s> Ega see hullem ikka ei ole kui areenil . </s> <s> Lähme , nad tahavad sind kogu aeg silma all näha . </s> <s> Kohe algavad stereos uudised ja meie oleme seal nagunii sees . " </s> </p>
<p> <s> Radelli käsi laskus Lamonti õlale ja patsutas teda . </s> <s> Noormees võpatas . </s> <s> Hetkeks näis talle , et tema sisemusest vallandub vulkaan , siis lõtvus ta uuesti ja lasi end , Radelli käsi endiselt õlal , tagasi külaliste juurde talutada . </s> </p></div2><div2 type="alaosa"><head> 4 . Äriettevõte </head>
<p> <s> VAIMULIK ei näidanud millegagi , et Lamonti vaenulik hoiak teda häirinuks . </s> <s> Neis kitsastes kivikongides oli ta ilmselt kohanud igasugust suhtumist ja tema silmavaade väljendas vääramatult oma kohust täitva inimese rahulikku kindlust . </s> </p>
<p> <s> " Variser , " mõtles Lamont vihaselt . </s> </p>
<p> <s> " Su koorem on ränk , mu poeg , " ütles vaimulik tasa . </s> <s> " Aga Jumal ei unusta kunagi neid , kes Tema omad on . </s> <s> Ma tulin , et tuua sulle kergendust . " </s> </p>
<p> <s> " Kas tõesti ? " rõõmustas Lamont . </s> <s> " Siis saad ehk organiseerida siia kasti õlut ja ühe priske libu ? " </s> </p>
<p> <s> " Sul on valus , mu poeg , " naeratas vaimulik visa kaastundlikkusega , " ja sa tunned hirmu ja ebakindlust . </s> <s> Sellepärast trotsidki . </s> <s> Aga see ei ole sina , see on vaid su hinge hiilinud maailma kurjus , mis enda pärast väriseb . </s> <s> Pööra talle selg , loobu trotsist ja juba sellest üksi läheb kohe kergemaks . " </s> </p>
<p> <s> " Huvitav , " imestas Lamont . </s> <s> " Ei tea , mis mulle pärast seda veel alles jääks ? " </s> </p>
<p> <s> " Sina ise , " tuli vastuseks . </s> <s> " Sinu hing puhtana ja vabana Issanda palge ees . </s> <s> Ristilöödu on meie kõikide patud ammu lunastanud . </s> <s> Sa pead talle vaid hinge avama ja enda omi siiralt kahetsema . " </s> </p>
<p> <s> " Kena , " arvas Lamont . </s> <s> " Aga sel juhul peaks see olema minu ja Lunastaja vaheline eraäri . </s> <s> Mida veel sina siit tahad ? " </s> </p>
<p> <s> " Tahan sind selles aidata , mu poeg . " </s> </p>
<p> <s> " Sa ütled , et inimene on jumala looming , " arutles Lamont pilklikult . </s> <s> " Oletame . </s> <s> Kirik seevastu on igatahes inimese loodud . </s> <s> Ja nüüd tahad sa , et mina , kes ma olen Jumala looming , painutaksin pea inimese loomingu , kiriku ees ? " </s> </p>
<p> <s> " Tõsi , " nõustus vaimulik leebelt . </s> <s> " Kirik on inimlik institutsioon . </s> <s> Aga see vahendab sinu teed Jumala juurde . " </s> </p>
<p> <s> " Kuradi mugav on olla selle asevalitseja , kes end iial näolegi ei anna ! " irvitas Lamont . </s> <s> " Tõmba uttu , papi ! " </s> </p>
<p> <s> Lamont raputas pead , et nägemusest vabaneda . </s> <s> See ei olnud tema . </s> <s> See oli Lennox — kunagi ammu , pärast surmaotsust pihtimast keeldumas . </s> <s> Aga ta mäletas seda nii täpselt , kõigis üksikasjades , et võõras mälestus mõjus märksa selgemini paljudest ta enda omadest . </s> <s> Või mida tähendas siin õieti sõna " võõras " ? </s> <s> Kõlbas seda enam üldse tarvitada ? </s> <s> Võõras oli ehk ainult asjaolu , et Lennoxi mälestused allusid talle palju halvemini kui ta isiklikud , olid sõnakuulmatumad . </s> <s> Alles eile ütles ta oma sünniaasta asemel masinlikult Lennoxi oma . </s> <s> Kui kaua võis aega võtta , et ta ka nimetaks end Lennoxiks ega märkaks isegi parandada — kuna peakski end temaks ? </s> </p>
<p> <s> Nägemused , nägemused , nägemused — tontlikud ja painavad nagu unenäod ilmsi . </s> <s> Nad tulid luba küsimata millal aga tahtsid ja ähvardasid reaalsuse enda alla matta . </s> <s> Eriti unetutel öödel . </s> <s> Aga ka päeval . </s> <s> Ja kusagil nende nägemuste taga näis olevat veel miski , mida Lamont ei näinud või ei julgenud näha , aga tajus — miski , mis ainult ootas , et kord tulla ja uputada nagu tammi tagant valla pääsenud vesi . </s> </p>
<p> <s> Ning mida arvata mõtteaukudest , täieliku pimeduse momentidest teadvuses , mil ta nagu kahe tooli vahele istunu kummalegi pihta saamata tühjusesse prantsatas ? </s> <s> Kes juhtis teda siis ? </s> <s> Või raevuhoogudest — lõksupüütud kiskja meeleheitepursetest , mis võisid vallanduda tühisemalgi põhjusel ? </s> <s> Täna oleks ta ühe ori-gladiaatorist sparringupartneri äärepealt tapnud . </s> <s> Lennox ei võinud oma orjaseisuses endale eales midagi säärast lubada . </s> <s> Kuid tema , Lamont oli vaba . </s> <s> Ja maailmameister . </s> <s> Tundus peaaegu , et alles tema kaudu avanes vanale piraadile õige väljund . </s> </p>
<p> <s> See kõik tähendas pinget , pinget , pinget . </s> <s> Ning Lamont ei teadnud , kui kaua suudab ta sellega veel toime tulla . </s> <s> Dr. Leunerist polnud abi , vaevalt et ka kellestki teisest . </s> <s> Ta ei saanudki ilma end reetmata kellegi teise poole pöörduda . </s> <s> Nad võisid ta ebanormaalseks tunnistada ja tee areenile oleks suletud . </s> <s> Samal põhjusel ei usaldanud Lamont ka Leunerit — Radell võis hakata muretsema oma renomee pärast . </s> <s> Lamont oli üksi . </s> <s> Õigemini — kahekesi . </s> </p>
<p> <s> Ta rüüpas džinnipurgi tilgatumaks ja lennutas täpse viskega prügikasti . </s> <s> Tühi kest kolksatas vastu oma eelkäijaid . </s> <s> Õieti oli niisugune asi baasis lubamatu , aga ta vajas seda . </s> <s> Tegelikult seisis tal riidekapi nurgas ka pudel " Jim Beami " — mitte enam päris terve . </s> <s> Kes julgeks tema järel nuuskida ? </s> <s> Ta oli maailmameister . </s> <s> Ja hooaja alguseni jäi veel küllalt aega . </s> <s> Ta oleks meelsasti rüübanud veel ühe džinni , aga tal polnud siin rohkem . </s> <s> Võib-olla sõita täna linna ja lubada endale pisut pidu ? </s> </p>
<p> <s> Kiire koputus vastu privaatgarderoobi ust ajas Lamonti plaanitsemised sassi . </s> </p>
<p> <s> " Kes kurat seal on ? " urises ta tujutult , ehkki teadis isegi , et peale Gregoriuse poleks keegi teda tülitada söandanud . </s> </p>
<p> <s> " Vabanda , Eric , aga boss tahab sind näha , " ütles lanista ukse vahelt . </s> </p>
<p> <s> " Radell , " imestas Lamont . </s> <s> " Ma alles päeval nägin teda . " </s> </p>
<p> <s> " No ma ei tea , " kehitas Gregorius õlgu . </s> <s> " Ju siis on midagi uut . </s> <s> Ta olevat sulle helistanud , aga sa ei võtnud vastu . " </s> </p>
<p> <s> " Mul jäi mobiil liikurisse , " nentis Lamont end püsti vinnates ja leidis , et telefonidest kaugemal on elu märksa rahulikum . </s> <s> Seekord siis mitte . </s> <s> Huvitav mida vanamehel õhtusel ajal veel asja peaks olema ? </s> <s> Lamont kaalus , kas juttu ei annaks telefonitsi maha pidada . </s> <s> Tal polnud mingit lusti eksponeerida Radellile oma džinniaure . </s> <s> Aga ei , nii ülbeks ei saanud ka minna . </s> <s> Kui klubi president ta juba enda juurele kutsus , polnud see ilmselt telefonijutt . </s> <s> Olgu — nagunii oli vana selle aja peale ka ise midagi rüübanud . </s> </p>
<p> <s> Kui nad õue astusid , kuuldus kõrvalt , ori- gladiaatorite paviljonist kumedat lärmi ja mürtsatusi . </s> <s> Lamonti küsiva pilgu peale Gregorius muigas : " Paistab , et nad ristivad seal uustulnukat . </s> <s> Kui ta selle peale ainult hinge ei heidaks . </s> <s> Iga jumala kord klobivad nad uue tereütlemise käigus laatsaretti ja kakluses jääb too süüdi veel pealegi . " </s> </p>
<p> <s> Sel momendil prahvatas üks aken kildudeks ja mees , kes koos raamidega välja lendas , ilmutas väga vähe soovi veel üles tõusta . </s> <s> Näis sedamoodi , et ta käsi oli murtud . </s> </p>
<p> <s> " Nad ei oska üldse kukkuda , " vangutas Lamont pead , " ja see on seda halvem , et too pole mingi uustulnuk . " </s> </p>
<p> <s> " Sinine sarvik ! " sajatas lanista ebameeldivalt üllatatuna ja tormas kõigest väest ukse poole . </s> <s> " See on nüüd küll juba kurat teab mis . " </s> </p>
<p> <s> Lamont irvitas ja kiirustas talle järele . </s> <s> Nagu röövlooma tõmbas teda sinnapoole , kus võideldi . </s> </p>
<p> <s> Paviljoni avaras koridoris veerles inimkehade segadik , millest välkus ainult rusikaid ja saapataldu . </s> <s> Kui Gregoriuse valjud röögatused mehed laiali ajasid , tundis Lamont löömingu epitsentrist kerkiva kuju ära . </s> <s> Samal ajal kui vanad olijad lanista viha eest laiali jooksid , jäi uustulnuk pisut vankudes paigale . </s> <s> Ta huuled olid katki , vasak silm paistetas kiiresti üles ning juuste alt nirises verd üle laupa ehtiva kõrvaldamatu orjamärgi . </s> </p>
<p> <s> " Kahju , et katkestasid , " irvitas ta hingeldades Lamonti suunas . </s> <s> " Me hakkasime just-just tuttavaks saama . " </s> </p>
<p> <s> " Tõbras ! " käratas Gregorius . </s> <s> " Kaklus juba esimesel õhtul ! </s> <s> Viis päeva ainult vett ja leiba , et aru pähe tuleks . " </s> </p>
<p> <s> Lamonti sõrmed sulgusid ta õla ümber tugevasse haardesse . </s> <s> " Pea veidi hoogu . " </s> </p>
<p> <s> Ning siis nägi aus lanista pärani silmadega , kuidas gladiaatorite taeva säravaim täht ning kurjategijast ori teineteist kaelustasid . </s> </p>
<p> <s> " Rõõm näha , Don , kuigi mitte siin . " </s> </p>
<p> <s> " Saatus on riukalik , " muigas Villard mornilt . </s> <s> " Aga ma proovisin ta vähemalt järele . " </s> </p>
<p> <s> " Lase jalga , Gregg " heitis Lamont üle õla . </s> <s> " Süüdi võid kuulutada tolle õhulenduri , keda sa kahe aastaga isegi kukkuma pole õpetanud . " </s> </p>
<p> <s> Kui sõbrad kahekesi jäid , vaatasid nad pikalt teineteisele otsa . </s> </p>
<p> <s> " Nii et ka sinul ei vedanud , " nentis Lamont lõpuks . </s> </p>
<p> <s> " Mida sa mõtled selle " ka " all ? " küsis Villard . </s> </p>
<p> <s> " Pikk lugu , " ohkas Lamont . </s> <s> " Pärast räägime . </s> <s> Praegu pean Radelli juurde minema . </s> <s> Hea , et sa vähemalt siia sattusid . </s> <s> Homme vaatame , mis ma sinu heaks teha saan . " </s> </p>
<p> <s> " Ära näe vaeva , " ühmas Villard . </s> <s> " Mul on praegu üsna ükskõik , on mu küljealune vatist või puust . " </s> </p>
<p> <s> " Uhke , " irvitas Lamont . </s> <s> " Ei taha võlgu olla ? </s> <s> Jäta . </s> <s> Me mõlemad oleme teineteisele juba niipalju võlgu , et tegelikult ei võlgne me enam ammu mitte midagi . " </s> <s> * </s> </p>
<p> <s> LAMONTILE öeldi , et peremees on oma kabinetis ja kui gladiaator sinna sisse astus , nägi ta klubi presidenti paberitega ülekuhjatud laua taga . </s> <s> Radell noogutas sõbralikult ja viipas Lamonti istuma . </s> <s> Sirgeldanud hoogsa käega mõned resolutsioonid , tõstis ta pea ja silmitses noormeest mõtlikult . </s> <s> Siis asetas ta käe kõige paksemale paberikuhjale ja nentis nähtava vastumeelsusega : " Klubi rahaline olukord valmistab mulle tõsist muret . " </s> </p>
<p> <s> Lamont tegi kerge kahetsust väljendava žesti . </s> <s> Ei olnud tõenäoline , et temalt neis asjus nõu võidi küsida . </s> <s> Tal oli õigus . </s> </p>
<p> <s> " Me arutasime seda probleemi täna aktsionäride nõukogus , " rääkis Radell väikese ebamugavustundega hääles , " ja jõudsime üksmeelsele järeldusele , et klubi aitab vee peal hoida ainult kiire ja tõhus finantssüst . </s> <s> Et kohe asja tuuma kallale asuda , siis tuleb klubil muuhulgas teha mõningaid loobumisi võitlejate osas . </s> <s> Teiste sõnadega : nõukogu otsustas loovutada sind " Neoonvälgule " . " </s> </p>
<p> <s> Lamont silmitses teda jahmunud pilgul . </s> <s> " Sa teed nalja , Caesar ! " </s> </p>
<p> <s> " Paraku mitte , " raputas Radell pead . </s> <s> " Sa tead , et mul on sellest kuradima kahju , aga siin pole midagi parata . </s> <s> Klubi on äriline ettevõte , omavahelised suhted ei loe siin midagi . </s> <s> Isegi kui ma riskiksin arutult ja investeeriksin klubisse oma isiklikud vabad summad , ei oleks sellest ikka veel küllalt . </s> <s> Aga sa tead , kui kõrge on sinu hind Liigaturul pärast viimast hooaega . " </s> </p>
<p> <s> " Nii et vana traavel läheb siis müüki , " nentis Lamont hapult , " Nojah , ega minul siin ju midagi kaasa rääkida ei olegi . " </s> </p>
<p> <s> " Ära võta seda nii traagiliselt , " soovitas Radell osavõtlikult . </s> <s> " Sa ei kaota midagi . </s> <s> Su viieaastane leping kehtib " Neoonvälgus " edasi . </s> <s> Enamgi veel , sulle makstakse üleminekutasu . </s> <s> Alles aasta eest oleksid vaid seda üksi terveks varanduseks pidanud . </s> <s> Ja oma suhteid reklaamikompaniidega tead ise minust paremini . " </s> </p>
<p> <s> Lamont oleks meelsasti teada tahtnud , kuidas klubi nii üleöö äkki kitsikusse sattus , aga ta mõistis küllalt hästi , et teda neisse probleemidesse ei pühendata — eriti nüüd , minejana . </s> <s> Ja mis see muutnud oleks ? </s> <s> Tema arvamusel polnud tõepoolest mingisugust tähtsust . </s> <s> Arutanud mõnda aega klubivahetuse jooksvaid üksikasju , surus Lamont üle laua Radelli pehmet , aga raudse haardega kätt ja soovis head õhtut . </s> </p>
<p> <s> Mis siis ikka , arvas ta süngelt . </s> <s> Küllap oli isegi parem , kui ta sellest majast kaugemale saab . </s> </p>
<p> <s> Vaevalt minut hiljem sai ta aru , et lahkumine võis olla küll parem , aga ikkagi neetult piinarikas . </s> <s> See juhtus siis , kui ta nägi Ronat välistrepil vestlemas Carl Aroni , hiljaaegu klubile muretsetud perspektiivika noore gladiaatoriga , ja mõistis , et oli kõigele vaatamata ikka veel lootnud . </s> </p>
<p> <s> Ta lähenes paarile ükskõikset ilmet näole manades , tervitas vaoshoitult ja surus alla valusa tukse , kui ta pilk neiu omaga kohtus . </s> <s> Hetkeks valdas teda kummaline tunne , et ka Rona vaade väljendas sedasama valu . </s> <s> Kuid see pidi olema eksitus . </s> <s> Või teadis Rona juba ta lahkumisest ? </s> <s> Aga mis siis sellest ? </s> </p>
<p> <s> Aronile , oma potentsiaalsele järeltulijale klubi esinumbrina ei pööranud Lamont peaaegu üldse tähelepanu , tajus vaid uduse kõrvalnähuna aukartuse ja kahjurõõmu segu teise hoiakus . </s> <s> Võib-olla teadsid nad juba tõesti . </s> <s> Ta ise kippus ikka viimane olema , kes endasse puutuvat kuulda sai . </s> </p>
<p> <s> Tegelikult pidanuks ta enne lõplikku lahkumist Aronit hoiatama , seda enam , et dr. Leunerit nähti ringi liikumas jälle tavalisest sagedamini . </s> <s> Kuid ta teadis liiga hästi , mida ta ise niisugusest hoiatusest veel aasta tagasi oleks arvanud . </s> <s> See oleks paistnud ainult vaenuliku maailma järjekordse salanõuna tema tippupürgimise vastu . </s> <s> Nüüd läks ajalugu lihtsalt uuele ringile . </s> </p>
<p> <s> Lamont viskus terramobiili juhiistmele otsekui merehädaline päästepaati ja võttis paigalt seesuguse kiirendusega , nagu kavatseks kihutada otse pilvedesse . </s> </p></div2><div2 type="alaosa"><head> 5 . Märgusõna </head>
<p> <s> TA tuli teadvusele püstijalu ning tajus ähmaselt , et uni see küll ei olnud , millest ta ärkas . </s> <s> Lihased krampusid pingest ja kopsud ahmisid õhku nagu pärast rasket võitlust . </s> <s> Jahmunult silmitses ta segipööratud tuba ja selle kaugeimas nurgas kössitavat võhivõõrast tüdrukut . </s> <s> Tüdruku riietus oli enam kui napp ja tema pärani silmadest vaatas vastu õudus . </s> <s> Lamont avastas , et ta ise polnud samuti riides , hotellituba tuli aga tuttav ette — see kuulus talle . </s> <s> Sõrmenukid olid marraskil ja veritsesid . </s> </p>
<p> <s> " Mis lahti on ? " küsis ta , tajudes oma häält mureliku ja hädisena . </s> <s> Tüdruk ei vastanud , kuid aegamööda hakkas ta vaade elustuma . </s> </p>
<p> <s> " Kes sa oled ? " usutles Lamont ebakindlalt . </s> <s> " On sinuga kõik korras ? " </s> </p>
<p> <s> " Jah . " </s> <s> Tüdruku hääl oli veel möödumata hirmust kähe . </s> <s> " Ma...ma ei saanud üldse aru , et sa purjus oled , kui me tulime ... Kuule , ma lähen nüüd . " </s> </p>
<p> <s> " Jajah , " pomises Lamont ja istus voodile . </s> <s> Pea lõhkus julmalt valutada . </s> <s> Tüdruk hakkas kiiresti oma riideid kokku korjama . </s> </p>
<p> <s> " Mis ma tegin ? " küsis Lamont kumedalt . </s> <s> " Ma ei mäleta midagi . " </s> </p>
<p> <s> Tüdruk heitis talle kiire närvilise pilgu , nagu tahaks veenduda , kumb on ohutum , kas rääkida või vait olla . </s> <s> Lamonti raske vaate all püüdis ta valida neutraalsemat väljapääsu . </s> </p>
<p> <s> " Ei midagi erilist — algul . </s> <s> Aga siis sa justkui arvasid , et siin on veel keegi . </s> <s> Sa käsutasid kedagi ja peksid seina ja karjusid midagi abordaažist . " </s> </p>
<p> <s> Öölind oli nüüd riides . </s> <s> Lamont leidis oma rahakoti ja surus talle pihku mõned pangatähed . </s> <s> " See on takso jaoks . </s> <s> Vabanda , ma poleks pidanud nii palju jooma . " </s> </p>
<p> <s> Tüdruk libises uksest välja nagu vari . </s> <s> Ilmselt suure kergendusega . </s> </p>
<p> <s> Lamont neelas paar tabletti peavalu vastu , varises tugitooli ja kõigutas end rütmiliselt edasi-tagasi . </s> <s> Kell näitas alles hilist õhtutundi . </s> <s> Tähendab , nad ei saanud tulla siia kuigi ammu . </s> </p>
<p> <s> See oli jälle üks neist tühikutest , mil ta käitumist juhtis otsekui keegi teine . </s> <s> Viimasest kahest tunnist ei mäletanud ta vähimatki , otsekui oleks tõepoolest rängalt joonud . </s> <s> Hea et tüdruk nii arvaski . </s> <s> Kui ikka arvas , sest voodisse olid nad kõigi näitajate järgi ilmselt jõudnud , temal aga ei tohtinuks olla lõhnagi . </s> <s> Küllap mängis öölind hirmust komöödiat , et teda kuni oma pagemiseni rahulikuna hoida . </s> <s> Teda — ohtlikku märatsejat . </s> </p>
<p> <s> Kuulujuttudest polnud ilmselt pääsu , Aga olgu — küllap need levisid juba niigi . </s> <s> Ei saanud jääda ju lõpmatuseni märkamatuks , et temaga pole kõik korras , ükskõik kui ekstsentriliseks maailmameistriks teda ka ei peetud . </s> </p>
<p> <s> Ta oli kadunud mees , mõtles Lamont endamisi , absoluutselt kadunud . </s> <s> Nii kadunud , et ei leidnud ennast enam isegi . </s> <s> Ja homme seisis ees võitlus . </s> <s> Minna maastikulahingusse niisuguse enesetundega ... </s> </p>
<p> <s> Peavalu andis tablettide mõjul järele . </s> <s> Ta kaalus pisut ja neelas ka ühe uinuti . </s> <s> Oli alles lugu ! </s> <s> Solkida oma reaktsioone võitluse eelõhtul ! </s> <s> Aga see oli kõige vähem halb , mis ta teha sai . </s> <s> Voodisse pugedes murdis Lamont pead , kas Radell oli ta müünud sellepärast , et ta teadis ... </s> </p>
<p> <s> Uni ei tulnud . </s> <s> Ta ainult lõtvus pisut ja leidis , et on nagu põgenik , kes pärast tahtmatut pimedust püüab pääseda tahtlikkusse . </s> <s> Teadvuseloleku valgus kõrvetas talumatult . </s> </p>
<p> <s> Kui telefon helises , ei maganud ta ikka veel . </s> <s> Neetud ! </s> <s> Et ta ei olnud ka taibanud seda välja lülitada ! </s> <s> Lamont tahtis helistajat ignoreerida , aga kutsung tirises järeljätmatult nagu unevastane vandenõu . </s> <s> Et seda välja lülitada , kergitas ta end uimasena vankudes asemelt , aga leidis siis , et võib nüüd kõne niisama hästi juba ka vastu võtta ja tõstis toru hargilt . </s> </p>
<p> <s> " Ma kuulen . " </s> </p>
<p> <s> Väike ekraan aparaadil , millele oleks pidanud ilmuma kõneleja nägu , jäi muutumatuks . </s> <s> Nähtavasti ei tahtnud helistaja , et tema kujutist oleks võimalik keskjaamas identifitseerida . </s> <s> See muutis Lamonti tähelepanelikumaks . </s> <s> Tasane , aga selge hääl kuularist virgutas teda veel enam . </s> <s> Hääl kuulus Ronale . </s> </p>
<p> <s> " Eric ? </s> <s> Kuula . </s> <s> Sa ei tohi homme võidelda , sind tapetakse . </s> <s> Jää haigeks , korralda autoavarii või tee mida tahad , aga ära võitle . " </s> </p>
<p> <s> " Selleks me ju areenil käimegi või kuidas ? " küsis Lamont . </s> <s> Ta ei olnud Rona häält enam mitu kuud kuulnud ja muutus saadud vapustusest ülesaamiseks instinktiivselt irooniliseks . </s> </p>
<p> <s> " Ma ei tee nalja , " ütles naine , toonis mure ja ärevus . </s> </p>
<p> <s> " Kust sa tead ? </s> <s> Oled äkki selgeltnägija ? " </s> </p>
<p> <s> " Ma ... ma ei teagi . </s> <s> Aga ma tean , et isa ei eksi kunagi . </s> <s> Kõik peavad sind endiselt favoriidiks , aga nüüd tegi tema tohutud panused sinu vastu , Carl Aronile . </s> <s> Ja ta mängib mitte ainult su kaotuse vaid ka surma peale . </s> <s> Ega sa ei ole kuulnud midagi märgusõnadest ? " </s> </p>
<p> <s> Lamont oleks peaaegu tigedalt naerma hakanud . </s> <s> Vaat milles asi seisis ! </s> <s> Preili muretses Carl Aroni , oma selle hooaja lelu pärast . </s> <s> Ja jumala eest , selleks oli tal ka põhjust . </s> <s> Võis tõesti tunduda ahvatlev teda , Lamontit areenilt minema peletada . </s> <s> Ainult see oli ju totter . </s> <s> Kas homme või mõni teine kord — kunagi pidid nad Aroniga nagunii kohtuma . </s> <s> Seda naiste loogikat küll ! </s> <s> Muidugi , ta võis loota , et punktisuhe muudab mingi aja jooksul kohtumise mõttetuks ... </s> </p>
<p> <s> " Mis on märgusõnad ? " käis Rona peale . </s> </p>
<p> <s> " Kust mina tean , " urises Lamont . </s> <s> " Ja ära selle Aroni-poisi pärast niiväga pabista . </s> <s> Ma ei tapa iial kedagi , kui just ei pea . " </s> </p>
<p> <s> " Loll ! " särtsatas Rona hääl nagu kõrvakiil . </s> <s> Toonist aga jäi mulje , justkui oleks ta selle ise saanud ja ühendus katkes . </s> </p>
<p> <s> Lamont lülitas telefoni väija , võttis kõike kuradile saates veel teisegi tableti ja heitis uuesti pikali . </s> <s> Vähemasti üks oli talle nüüd selge : Radell teadis täpselt , kuidas asjalood temaga on . </s> <s> Lamont oli hästi teinud , kui ei usaldanud Leunerit . </s> <s> Paraku tundis doktor teda vist paremini kui ta ise . * </s> </p>
<p> <s> ÜKSHAAVAL kontrollis Lamont isiklikult oma meeste varustust ja valmisolekut . </s> <s> Selleks ei olnud enam õiget tarvidust , ta oli seda juba teinud , ent nii sai ta kõige paremini turgutada ori-gladiaatorite vankuma kippuvat vaimu . </s> <s> Neid oli kolmkümmend nahkvammustes ja pottkiivritega jalameest . </s> <s> Enamus oli lahingus juba käinud , kuid leidus ka rohelisi algajaid , kellelt eelseisev surmaoht viimasegi värvi näost röövis . </s> <s> Veel kuulus salka kaks ratsameest , profid nagu Lamontki ning ainsana tugevates rüütliturvistes . </s> </p>
<p> <s> Väljaastumine oli juba kaks korda udu tõttu edasi lükatud . </s> <s> See hajus aeglasemalt , kui ilmajaam lubas . </s> <s> Üle maailma oma stereoviisorite ette tardunud vaatajaskonnal ei tohtinud aga nägemata jääda ükski veretilk ega ainuski surmagrimass kahe coca-reklaami vahel . </s> </p>
<p> <s> Stsenaarium tundus järjekordselt tobe , kuid sadade miljoniteni küündivale publikule läks niisugune asi hästi peale ja žürii kinnitas selle . </s> <s> Tänane etendus kandis nime " Kuldvillaku röövimine " . </s> <s> Lamonti ülesandeks oli tungida oma salgaga — või vajadusel kasvõi üksipäini — läbi vaenulikest salkadest kontrollitava territooriumi " pühasse tsooni " ja Kuldvillak endale saada . </s> <s> Tuli ta sellega toime , oli võit tema ja ta klubi päralt , jäi eesmärk saavutamata , pühitses edu vastaspool . </s> </p>
<p> <s> Lisaks Lamonti salgale jahtisid Kuldvillakut veel nelja klubi samasugused rühmad , kuid nende stardipaika ja plaane teadis Lamont niisama vähe kui nemad tema omi . </s> <s> Oli vaid kindlaks määratud , et juhul kui kaks või enam neist salkadest olude sunnil kaitsjate vastu ühinevad ja koos võidule jõuavad , lähevad punktid jagamisele - - mis polnud just kõige soovitavam , ehkki loomulikult parem kui hoopis kaotajaks jäämine . </s> </p>
<p> <s> Veel keerulisemaks muutis olukorra tõik , et erinevalt hästiinformeeritud kommentaatoreist , kes kümnetes keeltes publikule seletusi jagasid , puudus osavõtjail ka vastase kohta igasugune eelteave , Nii tõotas asi parajat segadust , kus said otsustavaks salgajuhtide intuitsioon ja hetkeotsused , ja esialgu oli selge ainult niipalju , et teravaid elamusi ihkavad massid oma kodudes või ühisekraanide ees ei pidanud pettuma . </s> </p>
<p> <s> Lamont tundis end suhteliselt hästi . </s> <s> Öösel oli ta lõpuks ikkagi magama jäänud ning hommikuse roidumuse hajutas nüüd lõplikult võitlusärevus . </s> <s> Kogu aja , ärkamisest saadik kummitas ta mõttes küsimus , mis siis ikkagi toimus . </s> <s> Kui palju oli Rona sõnades tõtt , kui palju väljamõeldist ? </s> <s> Sest päris tühjale kohale ei oleks tüdruk oma lugu osanud ehitada . </s> </p>
<p> <s> Muidugi võis Radell talle praegu kasvõi kaelaluu murdu soovida . </s> <s> Tahtis ta ju kindlasti teha maailmameistriks ka oma uut esinumbrit — et müüa see võib-olla taas kümnekordse vaheltkasuga . </s> <s> Paar-kolm korda võis niisugune trikk välja tulla küll . </s> <s> Lamont seisis tal nüüd loomulikult ees . </s> <s> Mees-mehe võitluses polnud Aronil palju lootust . </s> <s> Kuidas Leuner tema kallal poleks ka nõidunud , jäi Lamontile ikkagi ta aastane edumaa . </s> <s> Hoopis teine asi oli üldlahing avamaastikul nagu täna . </s> <s> Sellistes juhtus igasuguseid üllatusi . </s> <s> Kas ei võinud siis olla , et Radell andis Aronile käsu Kuldvillak kuradile saata ning jahtida hoopis teda , Lamontit ? </s> <s> Rona aga kuulis seda omakorda Aronilt ja lõi selle kohtumise ees kartma ? </s> <s> Jah , see võis nii olla — sama hästi kui kümmet muudki moodi . </s> <s> Valmis pidi ta olema nendeks kõigiks . </s> <s> Kuid kas polnud ta seda siis alati ? </s> </p>
<p> <s> Taevas pea kohal oli juba selgelt sinine ja kõrgemale tõusev päike kooris niitudelt ja metsasaludelt viimased udulinikud . </s> <s> Korraldusmeeskonna sagimine ennustas kohe kõlavat algussignaali . </s> <s> Lamont istus juba sadulas , kiivrivisiir alla tõmmatud , ning — hoides raudkindas käega üles suunatud teravikuga piiki — silmitses läbi vaatepilude salga jaoks kavandatud liikumissuunda , mis pidi hoidma neid liig varaste üllatuste eest . </s> </p>
<p> <s> Sel hetkel koputas keegi vastu ta põlvekaitset . </s> <s> Lamont vaatas alla ja nägi korraldajavormis meest midagi tema poole küünitamas . </s> </p>
<p> <s> " Paluti teile vahetult enne starti edasi anda . " </s> </p>
<p> <s> Lamont toetas piigi hoidjasse , võttis pakutu vastu ning uuris imestusega pihkupandud eset . </s> <s> See oli tükk katki käristatud mängukaarti —pool risti ässast — ning rohkem ei midagi . </s> <s> Ka tagaküljel polnud näha ainsatki sõna või märki . </s> </p>
<p> <s> " Kes selle saatis ? " küsis Lamont arusaamatuses . </s> </p>
<p> <s> " Ta ei öelnud , " vabandas mees siira teadmatusega . </s> </p>
<p> <s> Veel enne , kui Lamont midagi täiendavat jõudis küsida , kaikus õhk pasunahelidest ja tühiasjadele polnud enam aega . </s> <s> Haaranud piigi uuesti kätte , ajas Lamont hobuse liikuma . </s> <s> Kummalgi käel järgisid ta eeskuju mõlemad ratsuritest kaaslased . </s> <s> Jalaväelased järgnesid pooljoostes , silmis meeleheitlik otsustavus võidelda välja eluõigus veel pooleks aastaks . </s> </p>
<p> <s> Viie minuti pärast sisenesid nad esimesse metsasiilu , läbisid selle ja peatusid teises servas vaatluseks . </s> <s> Ees avaneval uuel , metsatukkadest hakitud lagendikul ei paistnud ettearvatult ühtki elusolendit peale lindude . </s> <s> Isegi kui mõni vaenulik eelsalk end siin varjas , püsis ta vaikselt peidus . </s> <s> Küsimus oli , kuidas vältida lõksu halva nähtavusega puuderägas , ühtaegu aga hoiduda end eksponeerimast lagedal vastase piilureile ja liikuda seejuures piisavalt kiiresti , et mitte anda vaenlasele aega enda ümber varjatult jõude koondada . </s> <s> Määratuna stsenaariumi järgi aktiivsemaks pooleks , oli Lamonti salk praegu selgelt halvemas seisus , kuna nemad pidid edasi liikuma ja end sellega varem või hiljem paljastama . </s> <s> Loodetavasti hiljem . </s> </p>
<p> <s> Üks Lamonti ratsanikest osutas küsivalt madala lookleva oru poole . </s> <s> Viimase põhja mööda võis üsna märkamatult üle lageda pääseda . </s> <s> Kas see polnud aga liiga läbinähtavalt etteaimatav ? </s> </p>
<p> <s> Lamont noogutas ebakindlalt ja andis märku edasi liikuda . </s> <s> Täiesti ootamatult oli temaga midagi lahti , ta ei mõistnud ainult , mis nimelt . </s> <s> Just nüüd , mil kogu juhtimise vastutus lasus tema õlgadel , ei suutnud ta üldse keskenduda . </s> <s> Kõik ta kaalutlused mattis enda alla totter ja mõttetu saadetis , pooleksrebitud risti äss , mis poleks tohtinud enam meeleski olla . </s> <s> Silmi kinni pigistades nägi ta seda hõljumas enda ees . </s> <s> Ta mäletas seda kaarti , ainult kustkohast ? </s> </p>
<p> <s> Siis talle meenus . </s> <s> See kaart ... </s> <s> See oli teda jälitanud ja ähvardanud juba ta esimestes õudusunedes pärast psühhotranslatsiooni . </s> <s> Mitte ainuski kord ei olnud ta suutnud vaadata , mis peitus selle taga . </s> <s> Sest ta ei kannatanud seda välja . </s> <s> Ning korraga Lamont taipas , mis temaga praegu toimus . </s> <s> Tal oli hirm — nii pöörane hirm , et seda oli algul raske isegi ära tunda . </s> <s> Niisugune hirm , mille eest oleks tahtnud pugeda maa sisse nagu vihmauss päikese eest . </s> <s> See halvas . </s> <s> Ta ei suutnud mõelda enam millelegi muule , kõige vähem salga juhtimisele . </s> </p>
<p> <s> Siiski ! </s> <s> Üht ta suutis ! </s> <s> Kuna see haakus otseselt ta hirmuga . </s> <s> See oli äratundmine . </s> <s> Rona oli temalt küsinud , mida tähendab märgusõna . </s> <s> Märgusõna ? </s> <s> Ta polnud sellele küsimusele üldse tähelepanu pööranud , alludes nagu idioot oma haavunud kahtlustele . </s> <s> Nüüd ta teadis , mida see tähendas . </s> <s> Ta oli selle saanud . </s> </p>
<p> <s> Äkitselt , nagu välgu sähvatuses nägi ta kõike päevselgelt . </s> <s> Detailid haakusid ketiks ja manasid Lamonti silmade ette kogu skeemi . </s> <s> Odava hinna eest oli Radell ostnud tema , perspektiivika algaja oma klubile . </s> <s> Seal tegi Leuneri eksperiment temast võitja . </s> <s> Ta hakkas sisse tooma suurt raha — endale ja veel palju kordi rohkem neile . </s> <s> Siis müüdi ta maailmameistrina terve varanduse eest . </s> <s> Ning nüüd , mil ta oli konkurentsitu favoriit , pidi tema jahmatav langemine vapustama kogu kihlveoturgu peale nende , kes ainsaina seda ette teadsid — Radelli ja Leuneri — ning võimaldama viimastel lõigata Eric Lamonti nime kandvalt põllult kolmas ja kopsakaim saak . </s> <s> Selleks polnudki palju tarvis , üksnes tilluke , Leuneri siirdatud psühholüliti ta teadvuses , mis käivituks esimese sisseprogrammeeritud signaali — näiteks pooleksrebitud ristiässa — peale , vallandaks piduritest ta aju hirmutsentrumid ja muudaks ta teovõimetuks tombuks . </s> </p>
<p> <s> Polnud enam üldse imelik , et Leuner tema " ballasti " millekski ei pidanud . </s> <s> Ta oli määratud elama üksnes järgmise hooajani . </s> </p>
<p> <s> Nüüd oli lülitus tehtud . </s> <s> Just praegu , maastikulahingus , mil tema hukkumine tekitaks küll üllatuse , kuid ei ärataks kahtlusi . </s> <s> Ja ta tundis uppuja jõuetu õudusega , et tal pole sellele millegagi vastu hakata . * </s> </p>
<p> <s> LAMONTI rühma kohtumine ründava varitsussalgaga ilmus ekraanidele kohe pärast " Aggiroli " külmkapireklaami . </s> <s> Hästifokuseeritud mikrofonisüsteem tõi praktiliselt kadudeta publikuni prahvatava sõjakisa , mis järgnes ründajate noolesajule , ootamatult tabatud ohvrite hädakarjed ning kokkupõrkavate kilpide mürina . </s> <s> Kuigi vastased olid arvult peaaegu võrdsed , röövis ootamatus Lamonti salgalt vähimadki šansid . </s> <s> Neid löödi , suruti taganema , pillutati laiali ning sõtkuti armutult jalgade alla . </s> <s> Üks ta ratsaproffidest langes haavatuna , teisele heideti võrk peale , ta kisti sadulast alla ja võeti vangi . </s> <s> Vaevalt kaks minutit pärast rünnaku algust pagesid salga jäänused laiali nagu hajuv aurupilv . </s> <s> Lamont ise kappas lahinguvälja maha jättes juba kaugel , kummagi jaluse külge klammerdunud meeleheitlikult jooksev sõjasulane — kõik , keda tal oli õnnestunud oma sõjaväest endale säilitada . </s> </p>
<p> <s> " See ei ole lihtsalt võimalik " märatses " Neoonvälgu " president finišitribüünil , mis ümbritses poolringina võitluse eeldatavat lõpp-punkti , sammast , mille külge oli kinnitatud sädelevast tehiskiust Kuldvillak . </s> </p>
<p> <s> Hiiglaslik ekraan näitas ta jahmunud silmadele , kuidas peaaegu kaotusteta ründajad sorteerisid kiiresti vange , haavatuid ja langenuid . </s> </p>
<p> <s> " See ei ole võimalik ! </s> <s> Need närukaelad ju ei püüdnudki vastu hakata ! </s> <s> Ma saadan nad kõik eksekutsioonivanglasse tagasi ! " </s> </p>
<p> <s> Ilma igasuguse üleminekuta kadus lahinguväli ekraanilt ja asendus tohutusuure õnneliku neiunäoga . </s> </p>
<p> <s> " " Dorby " hügieenisidemed on parimad , " sädistas ta oma õnne põhjust ka ülejäänud maailmale . </s> </p>
<p> <s> " Ja Lamont ! " korskas " Neoonvälgu " president nagu haavatud hobune . </s> <s> " Ta juhtis neid nagu skaudirühma rohelisse . </s> <s> Mis kurat ! </s> <s> Ta ei juhtinud neid üldse ! </s> <s> Ta peab olema kas maani täis või hulluks läinud . " </s> </p>
<p> <s> " Ta on lihtsalt omadega otsas , " kuulutas Caesar Radelli prohvetihääl . </s> <s> " Küps . </s> <s> Tühi kest . </s> <s> Kohe pannakse talle käpp peale ja siis järgneb nekroloog . </s> <s> Kelner , šampanjat ! " </s> </p>
<p> <s> Reklaam lõppes ja pilt kujutas jälle põgenevat Lamontit . </s> <s> Mõlemad sõjasulased suutsid jalustest kinni hoides temaga ikka veel sammu pidada , kuid nägid sealjuures välja rohkem surnud kui elus . </s> <s> Taha vaadanud , veendus Lamont , et teda ei jälitata , ja aeglustas hobuse jooksu . </s> <s> Polnud päris selge , kumb kumba üleval hoidis , kas raudrüü teda või vastupidi . </s> <s> Iga hetk olid nad jõudmas ainsasse loogilisse pelgupaika — metsa kaitsvasse varju . </s> </p>
<p> <s> Vaevalt esimeste puude vahele jõudnud , prahvatas põgenike ümber taas sõjahüüd ja tüvede tagant viskusid nende peale uued varitsejad , õhus hargneva võrgu alt päästis Lamonti välkkiire sadulast mahahüppamine , kuid nii kaotas ta hobuse ning põgeneda polnud enam lootust . </s> <s> Tema relvitud sõjasulased langesid teineteise järel purustavatest hoopidest ja Lamont jäi vähemalt kümne piiraja keskele üksi . " </s> </p>
<p> <s> " Kõik ! " kuulutas Radell ja tõstis pokaali . </s> <s> " Mälestagem suurt võitlejat ! " * </s> </p>
<p> <s> LAMONT oli tõesti omadega läbi . </s> <s> See , mis temas veel igast küljest sadavaid hoope tõrjus ja vastu pani , ei olnud ta ise . </s> <s> See oli vaid ta raudrüü kvaliteet ja vana Lennoxi sitkus , niipalju kui ta vaim seda sisaldas , lisaks asjaolu , et tihedasti peale rõhuvad vastased üksteist segasid . </s> <s> Kuid see kõik ei saanud teda kaua aidata nagu puutüvi , mis ta selga kaitses , ei saanud tema eest võidelda . </s> <s> Sest oma sisimas — ta teadis seda nüüd — oli ta hävinguks valmis . </s> </p>
<p> <s> Ootamatu ajapikendus jahmatas teda niisama palju kui ta vastaseid , ent viimastele oli üllatus märksa destruktiivsema iseloomuga . </s> </p>
<p> <s> " Põrguvälgud ! " mürises Don Villardi tuttav hääl ja raske oganui prahvatas takistamatult Lamonti ohtlikuima vastase , raudrüüs profi kiivrile , muutes selle ühe hetkega lössiistutud batooniks . </s> <s> " Raiu , Eric ! </s> <s> Siin pole palvetund ! </s> <s> Mis kuradi maailmameister sa niisugune oled ? " </s> </p>
<p> <s> Villardi oganui tõusis ja langes rütmiliselt nagu Mooloki kättemaks , aga nüüd tabasid ta hoobid vaid kilpe ja tal tuli — olles ilma raudrüüta nagu teisedki sõjasulased — juba endal mõõkade eest taganeda . </s> </p>
<p> <s> Kuid vana Soohunt Lennox oli vaba . </s> <s> Jah , just Lennox , mitte Lamont , kelle vaim värises hävitavas hirmus omaenese kildude vahel . </s> <s> Lamont ei suutnud enam valitseda isegi oma keha . </s> <s> Ent ta ei suutnud valitseda ka Lennoxit oma teadvuses ja seda taibates andis Lamont talle kergendusega järele . </s> <s> Sest Lennox ei kartnud midagi . </s> <s> Tema vaimus ei peitunud ainsatki lülitit , mis oleks allunud hukutavale märguandele . </s> <s> Seda ei olnud dr. Leuner osanud ette näha . </s> </p>
<p> <s> Lennox oli vaba — või peaaegu vaba , kui ta ei tahtnud arvestamata jätta teda veel piiravaid kolme-nelja nahkvammustes sõjasulast . </s> <s> Kuid mida tähendas see võrreldes endise ahistamisega kümne vaenlase poolt , keda juhtis temaga võrdväärses raudrüüs proff ? </s> </p>
<p> <s> Ta ründas neid nagu lõvi šaakaleid , rabas ühe mõõgahoobiga pikali ning kihutas ülejäänud laiali . </s> <s> Siis tormas ta appi juba haavatud Villardile , kes end viimasest jõust kolme ründaja vastu kaitses . </s> <s> Lähima raius ta kohe surnuks , teise paiskas oimetult maha Villardi nui , kolmas aga torkas just seda hetke kasutades Villardile selga . </s> <s> Kohe pööras ta ümber ja pages väledasti puude vahele nagu ta terveksjäänud kaaslasedki , kuid tegu oli tehtud . </s> <s> Villard seisis mõne hetke nagu järele mõeldes , pillas kilbi ja nuia käest , nõtkus põlvili ja vajus vastu puutüve . * </s> </p>
<p> <s> " REETMINE ! " karjusid finišitribüünil mitmed hääled ja Radelli oma kõlas neist kõige valjemini . </s> </p>
<p> <s> " See oli minu mees , kes Lamonti välja aitas , " seletas ta näost punetades . </s> <s> " Ta oleks pidanud hoopis Lamontit ründama . </s> <s> Ma nõuan , et nad mõlemad diskvalifitseeritaks ! " </s> </p>
<p> <s> " Selleks pole mingit alust , " pareeris uuesti lootma hakanud " Neoonvälgu " president välkkiirelt . </s> <s> " Vastavalt põhikirja punktile nr. 34 , lõige 2 käitub gladiaator lahinguväljal nagu normaalses sõjas ja neis pole aegade algusest peale suurt muud tehtudki kui reedetud . " </s> </p>
<p> <s> Mõlemad viimse piirini ärritatud härrasmehed pöördusid õiguse saamiseks žürii komissari poole . </s> <s> Kui viimase vastusest õnnestus elimineerida üheksakümmend protsenti diplomaatilist eimiskit , koorus välja umbmäärane arvamus , et võitlejad on lahingu ajal oma käitumises üldiselt vabad ja annavad vastust alles pärast oma klubide juhtkondade ees , mistõttu mõlemad vaidlusalused jäävad praegu õigustesse . </s> <s> " Neoonvälku " vastus rahuldas . </s> </p>
<p> <s> " See orjast nadikael läheb mul juba täna õhtul eksekutsioonivanglasse tagasi , " raevutses Radell oma kohale uuesti istet võttes . </s> <s> Tema halvasti koordineeritud käeliigutusest kukkus poolik šampanjapudel põrandale puruks . </s> <s> Teenistusvalmis kelner tõi lauale uue ja kiirustas jalgade alt kilde üles korjama . * </s> </p>
<p> <s> LAMONTI hobune oli läinud . </s> <s> Tema otsimiseks ei olnud mahti aega raisata . </s> <s> Õnneks seisis siinsamas puu külge seotuna langenud profi sõjaratsu . </s> <s> Lennox upitas hädapäraselt seotud haavadega Villardi sadulasse , viskas metsa oma reie- , sääre- ja põlvekaitsed ning jooksis hobuse kõrval . </s> <s> Pooleldi meelemärkusetu Villard oli vajunud looma kaelale ja üksnes oigas sõidu raputamisest . </s> <s> Verd ei suutnud vilets side sulgeda , see voolas haavatult sadulale ja sealt hobuse küljele . </s> </p>
<p> <s> Villard rääkis midagi , aga Lennox ei saanud sõnadest aru . </s> <s> Teisel korral ta taipas . </s> </p>
<p> <s> " Võta mind maha , Eric , " palus Villard . </s> </p>
<p> <s> " Nad saavad meid kätte , Don , " tuletas Lennox meelde . </s> </p>
<p> <s> " Võta mind maha ja jäta siia , " nõudis Villard . </s> </p>
<p> <s> Lennox peatas hobuse , tõstis kogu jõudu pingutades haavatu raske keha alla ja asetas samblale . </s> <s> Hetkeks arvas ta , et sõber on teadvuse kaotanud , kuid siis avas see silmad ja vaatas talle täiesti selge pilguga otsa . </s> </p>
<p> <s> " Sa olid hull , et seda tegid , " ütles Lennox ta kohale kummardudes nii pehmelt , kui ta karedaks kuivanud kõri seda lubas . </s> <s> " Nad lasevad su surmaotsuse täide viia . " </s> </p>
<p> <s> Villardi silmi elustas vana pilkav vaade . </s> </p>
<p> <s> " Ei nad jõua , " sosistas ta vaevaliselt ja naeratas nüüd juba ka huultega . </s> <s> " Aga see ... oli vahva . </s> <s> Jälle kord sinuga ... seljad koos nagu vanasti tänavail . </s> <s> Sellele kiusatusele ... oli liiga raske vastu panna . " </s> </p>
<p> <s> " Oleks me need seljad vaid korralikult kokku saanud , " pressis Lennox läbi vastamisisurutud hammaste . </s> </p>
<p> <s> " Ei tantsinud ... ma just kaua nende ... orjapidajate pilli järgi , " sosistas Villard . </s> <s> " Tegelikult üldse mitte ... " </s> </p>
<p> <s> Ja oma trotsliku , igihäbematu irvitusega heitis Don Villard hinge . * </s> </p>
<p> <s> RONA Radell istus üksi koduse stereoekraani ees ja rüüpas juba viiendat kokteili lühikese aja jooksul . </s> <s> Ta nägu , mis veel tunni aja eest oli väljendanud ahastust , ilmutas nüüd ainult troostitut tühjust . </s> </p>
<p> <s> Ta hakkas purju jääma ning suutis ekraanil toimuvat jälgida vaid üht silma kinni pigistades . </s> <s> Rüübanud ära ka selle kokteili , viskas ta klaasi vastu seina kildudeks , lasi pea kätele ja puhkes inetu , ulguva häälega nutma . * </s> </p>
<p> <s> SOOHUNT Lennox luuras viimase metsatuka servas enne " püha tsooni " ja ta kissis silmapiludest lõõmas vihkamist . </s> <s> Vihkamine oli ta elu , ta jõud ja vaprus . </s> <s> Vihkamine ja põlgus . </s> <s> Kuid praegu ka võidurõõm — tol Lamonti-nolgil oli tõepoolest hea keha . </s> <s> Kehkenpüks Radell pidi veel kõvasti kahetsema , et selle käest andis . </s> <s> Kui Lennoxil on kübegi õnne , hakkab Radell märkima seda kuupäeva musta raamiga kui oma laostava kaotuse päeva . </s> <s> Seda teeks tema , Lennox juba ainuüksi Lamonti eest — niipalju oli ta poisile võlgu küll . </s> <s> Aga tal oli Radelliga ka oma arve ja see arve oli pikk . </s> <s> Kui tal on vaid natukene õnne ... </s> </p>
<p> <s> Siiani oli seda jätkunud . </s> <s> Samm-sammult , varjatult nagu madu oli ta libisenud mööda maastikku eesmärgi poole , jättes maha neli igaveseks suletud suud . </s> <s> Kasutades sõjasalkade omavahelisi kokkupõrkeid ületas ta tähelepandamatult künkanõlvu ja lagendikke . </s> <s> Üle jõe sumas ta ainult sadakond meetrit koolmekohal käivast lahingust allpool . </s> <s> Ning nüüd oli ta siin , eesmärgi piiril ja ootas , millal oma viimasele positsioonile surutud Kuldvillaku kaitsjad ühinenud ründesalkadega kokku lähevad . </s> </p>
<p> <s> Kogu teekonna vältel oli Lennoxi süda metsikult juubeldanud . </s> <s> Lõpuks ometi oli tal õnnestunud orjusest põgeneda . </s> <s> Ta laupa ei rikkunud enam alandav orjamärk , abaluu alla polnud enam opereeritud raadiomajakat , mis võimaldas otsijail ta asukohta määrata , ükskõik kus ta ka ei viibinud . </s> <s> Ja ta oli vaba ! </s> <s> Ning noor nagu kolmkümmend viis aastat tagasi . </s> </p>
<p> <s> Viimased Lamonti tunded olid surnud temas koos Villardiga . </s> <s> Nüüd olid järel ainult Lamonti mälestused — võõrad ja ükskõikseks jätvad nagu tühine film . </s> <s> Tal jäi üles korjata ainult poisi koht , mille Radell tema jaoks tühjaks oli tapnud , ja seda kavatses ta teha . </s> <s> Ta oli maailmameister . </s> <s> Ja ta näitab neile veel , missugune ! </s> </p>
<p> <s> Läks lahti ! </s> <s> Üksteist raevuka kisaga julgustades ründas kuldvillaku jahtijate pilveks koondunud mass kaitserinde keskosa , et sellest hooga läbi murda , soomusrüütlid teravikuna kõige ees . </s> <s> Kaitsjate tsenter vankus , kuid pidas vastu ja kohe hakkasid nende parem ja vasak tiib ründajaid ümber haarama . </s> <s> Mõõkade ja taprite kõlin , meeste hõiked ja hobuste võigas hirnumine matsid kõik teised helid enda alla . </s> </p>
<p> <s> Siin nägi Lennox oma võimalust . </s> <s> Ta hüppas aega viitmata sadulasse , väljus puude varjust ja ajas looma galoppi , katsudes lahingust vibukaarena kõverat teed mööda " püha tsooni " piirile jõuda . </s> <s> Selle taga ei tohitud teda enam rünnata . </s> </p>
<p> <s> Esialgu näis , et tal on õnne ja teda ei märgatagi , enne kui on hilja . </s> <s> Siis pudenes kusagilt ta teele kaks ratsanikku , kaheksa kuni kümme sõjasulast kannul jooksmas . </s> <s> Kaitsjad ei olnud siiski nii naiivsed , kui ta oli lootnud . </s> <s> Lennox vandus . </s> <s> Veel pikem kaar oleks ta seisundit ainult halvendanud . </s> <s> Ta võttis suuna otse vastaste peale . </s> <s> Vahemaa vähenes närvesööva kiirusega . </s> <s> Siis põrkasid nad kokku . </s> </p>
<p> <s> Esimese raudmehe niitis Lennox piigiga sadulast , kuigi relva pikk vars seejuures pooleks raksus . </s> <s> Teise ratsaniku piigilöögi juhtis ta kilbiga endast üle ja , omamata sekunditki aega mõõga tõmbamiseks , ajas hobuse talle otsa . </s> <s> Mõlemad hobused ja ratsanikud kukkusid , kuid Lennox , kellele kokkupõrge ei tulnud üllatusena , maandus õnnelikult ja sai esimesena jalule . </s> <s> Vastane , kes oli üht jalga pidi kammitsetud oma alles püstivänderdava hobuse alla , ei olnud tänu turvisele küll viga saanud , aga ei suutnud end ka kaitsta , kui Lennox talle kilbiga lapiti lagipähe lajatas . </s> <s> Õnn , et jalaväelased olid pisut maha jäänud , aga sellele ta mängiski . </s> </p>
<p> <s> Lennox kiskus tupest nii enda kui ka meelemärkusetu vastase mõõga ning tormas sõjasulaste peale metsiku möirge ja kahe mõõgaga . </s> <s> Ta raius end neist läbi nagu vahust . </s> <s> Enamus hüppas kohutava ilmutuse eest , kelles vapi järgi tunti ära maailmameister , lihtsalt kõrvale . </s> <s> Tee oli vaba ! </s> <s> Kuid paremas reies tundis ta jooksul teravat valu . </s> <s> Keegi neist nadikaeltest oli osanud sähvata ta kaitsmata jala pihta . </s> </p>
<p> <s> Longates ja hambaid kiristades jooksis Lennox piiri poole . </s> <s> See oli siinsamas , otse käeulatuses . </s> <s> Esimese terava valu mattis enda alla teine , kui ta sääremarja tungis nool . </s> <s> Hetke pärast kuulutasid heeroldid ta puutumatuks . </s> <s> Kuid üle " püha tsooni " piiri viis ta endaga kaasa veel ka teise , läbi turvise selga tunginud arbaletinoole . </s> </p>
<p> <s> Nüüd ei tohtinud enam peatuda , muidu ei saa ta enam iial liikuma . </s> <s> Käigu pealt kiskus Lennox jalast noole välja — õnneks polnud see kisuline — , üritas sedasama teha ka teisega , kuid selle vars murdus pooleks . </s> <s> Kohutav valutorge oleks talt peaaegu teadvuse röövinud , kuid ta jäi püsti ja hajutas vihkamise jõuga silme ees keerlevaid sõõre . </s> </p>
<p> <s> " Tulen , Radell , tulen ! " sosistas ta hääletult , et mitte unustada , mida ta siin üldse teeb . </s> </p>
<p> <s> Tribüünidel ei istunud enam ainuski hing , kui ta mõõka raugakepina kasutades samba juurde komberdas , kõik seisid püsti . </s> <s> Ta ei suutnud eraldada ainustki nägu , ka mitte Radelli oma , kes vahtis teda , silmad pealuust välja tungimas , nagu kummitust , pidades teda Lamontiks . </s> <s> Lennoxil jätkus silmi vaid ihaldatud trofee jaoks . </s> </p>
<p> <s> Ta kiskus selle aasade küljest lahti ja kuulis otsekui kusagilt kaugelt massi ennastunustavat röökimist . </s> <s> Nüüd tuli võidumärk žüriile üle anda , alles siis loeti tegu fikseerituks . </s> <s> See polnud pikk tee , aga Lennoxile tundus , et ta komberdab neid viitkümmet sammu juba sündimisest saadik . </s> <s> Kuldvillak lohises ta järel mööda tolmust maad nagu kalts ja ta pantseri alt tilkuv veri jättis sellele plekke . </s> </p>
<p> <s> Lõpuks oli ta kohal ja ulatas Kuldvillaku üle barjääri žürii esimehele . </s> <s> Mängude lõppu kuulutavad pasunahelid rajasid endale vaevaga tee läbi häälte orkaani . </s> <s> Lennox tõstis kiivrivisiiri üles ja nägi nüüd esmakordselt löödud Radelli halle sisselangenud palgeid . </s> <s> Lamonti noorele higipisarais näole ilmus vana piraadi jäik , halastamatu hundinaeratus . </s> <s> Siis lõi gladiaator vankuma ja kaapas õhust kätega tuge . </s> <s> Viimast leidmata , kukkus ta kogu raskusega tagurpidi liivale , surudes murtud varrega noole kogu pikkuses oma kehasse . * </s> </p>
<p> <s> SEDA , kuidas neli meest teeninduspersonalist võitja elutu keha ära kandsid , nägid üksnes vahetud kohalviibijad . </s> <s> Kogu maailma ekraanidel imiteerisid samal ajal kaks maniküüritud sõrme käärilõikeid ning siirupine hääl õpetas : " Kui tahate pisut lõõgastuda , valige " Twice " ! " </s> </p>
<p> <s> 1 Ave , Caesar , morituri te salutant — " Tere , Caesar , surmaminejad tervitavad sind " ( rooma gladiaatorite tervitushüüd keisrile enne võitluse algust ) </s> </p>
<p> <s> 2 lanista —gladiaatorite õpetaja , gladiaatorikooli pidaja </s> </p></div2></div1>
    </body>
  </text>
</TEI>
</teiCorpus>
</teiCorpus>
