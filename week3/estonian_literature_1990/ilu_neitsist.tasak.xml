<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> NEITSIST SÜNDINUD </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> NEITSIST SÜNDINUD </head>
        <div2 type="alaosa"><head> I N T R O D U K T S I O O N </head>
<p> <s> Reedel , 5. jaanuaril 2001 ; CIA , Ida-Euroopa osakond </s> </p>
<p> <s> " Midagi peab selles Eesti Vabariigis siiski lahti olema . </s> <s> Meie sealset suursaadikut Melissa Wellsi ma isegi natuke tunnen , ja mul on mulje , et tema ega tema ametkond iga tühja asja pärast meiega juba kontakti võtma ei hakka , " arvab CIA Ida-Euroopa osakonna noor boss James K. ja rüüpab lonksu jääteed . </s> <s> Tema kabinetis , kitsamas ringis , toimub parajasti päris tõsine töine nõupidamine . </s> </p>
<p> <s> " Ja kolonel Ironsmith — tema on sealt ... " </s> <s> James heidab pilgu märkmikku , et mis tolle linna , millega seni vähe tegemist olnud , täpne nimi ikka õieti oligi , " ... sealt , noh , Tallinnast , kah e-mail' e , saatnud — vana harjumuse järgi esmalt meie Venemaaga tegelevasse osakonda ja siis veel Skandinaavia meestele kah — , et Eestiga seoses on veidraid ja kahtlasi asju sündinud ; Ironsimth , vana Vietnami-veteran , samuti ilma asjata kella lööma ei hakkaks . " </s> </p>
<p> <s> James K.-le , äsja tähtsale ametikohale jõudnud noorele mehele — heas vormis , kenale , igati sportlikule härrale , kelle ainsaks mureks on aina hõrenevad juuksed — , meeldib oma väärika punasest puust töölaua tagant koosolekuid juhatada ; ning eks praegu istu ju tema kabineti kuues esinduslikus nahktugitoolis Jamesist endast märksa eakamad ja nimekamad tegijad . </s> <s> Tema räägiks kõigest meelsasti pikemalt , ent ega talle selleks aega anta . </s> <s> Seltskond on asjalik . </s> </p>
<p> <s> " Ma sain aru , et midagi oli meie diplomaatilise postiga lahti , " kargab ilma pikema sissejuhatuseta otse tänase teema kallale Jamesi edutamisele kaasa aidanud , temast ligi poole eakam Graham Q. , kes tegeleb CIAs kõige salastatumate asjadega . </s> <s> Ja saatkonda Frankfurdi kaudu saabunud postikotist polevatki midagi kaduma läinud , vaid sinna olla hoopis mingeid pabereid juurde sokutatud . </s> <s> See on iseenesest kaunis ebaharilik . " </s> </p>
<p> <s> " Juurde oli lisatud nimelt midagi kloonimisse , ühesõnaga , geneetikasse puutuvat , " haarab nüüd ka noor osakonnajuhataja härjal sarvist . </s> <s> " Ning Eesti toll fikseeris ametlikult fakti , et meie saatkonnale sellised materjalid saabusid . </s> <s> See on ja jääb nende dokumentidesse kirja . </s> <s> Tekib mulje , nagu oleksid need dokumendid meile vajalikud . </s> <s> Nagu me ehk need ehk koguni tellinud oleksime . </s> <s> Niisugune osutamisvõimalus näis nähtavasti kellelegi , eestlastele vaevalt , vajalik olevat . </s> <s> Ning kõige sellega seoses meenus meie suursaadikule , et just nimelt Eestis tehtavaid geneetikauuringuid oleme me küllaltki kaalukate summadega toetanud . </s> <s> BALTIC PARTNERSHIP FOUNDATIONi kaudu , milles muide osaleb — ja see on väga oluline ! — ka meie riik . </s> <s> Millega nad seal Eestis just täpselt tegelevad , ega seda teadnud isegi üks suurspondeerija , farmakogigant EIDELKIND &amp; EIDELKIND . </s> <s> Nemad ootavad pilootprojekti vahearuandeid , kuid neid veel miskipärast polevat . " </s> </p>
<p> <s> Nüüd heliseb James K. laual üks arvukaist telefonidest — ilusad telefonid , igaüks ise värvi . </s> <s> Eks vastsele osakonnajuhatajale meeldibki , kui telefonid aina helisevad : tema osakonnas ei istuta niisamuti , käib tõsine töö . </s> <s> Aga et asi seekord tõesti tõsine on , seda peegeledab nüüd ka juba noore osakonnamjuhataja enda nägu . </s> <s> Kõne kusagilt Euroopast on kaunis pikk , kusjuures Jamesil on võimalik demonstreerida oma kadestamisväärset prantsuse keele oskust . </s> <s> Ning kas see kõne äkitselt koguni just arutluse all olevat probleemi ei puuduta ? </s> <s> Kabinetipealiku ilme nagu vihjaks sellele . </s> </p>
<p> <s> " Brüssel , " teavitab nüüd James K. — päris mõtlikuks muutunud mees . </s> <s> " Mingile inimõiguste komisjonile olevat saabunud teave Moskvast , et Eestis , jah just nimelt seal , tegeldavat inimese kloonimist puudutavate , rahvusvaheliste lepingutega rangelt keelustatud katsetega . </s> <s> Koguni mingi magnetofonilint olevat Brüsselisse jõudnud , kus üks eesti geneetik , vist Repson , tunnistab , et tema niisuguste asjadega nimelt tegelebki . </s> <s> Ja edukalt ... </s> <s> Ainult ma ei taipa , mil moel sellised materjalid Venemaale on jõudnud ... </s> <s> Linte saab muidugi võltsida , need ei ole täiesti arvestatav tõestusmaterjal , kuid siiski ... " </s> </p>
<p> <s> " Jälle Eesti . </s> <s> Jälle geneetika . </s> <s> Ning inimese reprodutseerimine — see on ju ülimalt tõsine asi , pressi hullutav asi , " arvab taas eriti salajastesse asjadesse pühendatu . </s> <s> Ta on äkki väga-väga tõsine . </s> <s> Tolle eaka härra nägu , maskjas professionaalinägu , ei reeda tema tundeid mitte iial . </s> <s> Kuid lähemad sõbrad teavad , et tuleb jälgida härra Q. nina — selle sõõrmete liikumisest , suure kartulja nina kohta väga tundlike sõõrmete pisiliikumisest , võib üht-teist välja lugeda . </s> <s> Nahkhiirtel on mingi ultrahelidel tuginev lokaatororgan , heal jahikoeral reedab samuti just nina tema eesmärke ja meeleolu , kergelt müstilise nimbusega ümbritset mister Q. isiklik haistmisorgan kujutab endast midagi umbes samasugust . </s> <s> Vanem , kikilipsule truu härra mõtleb pingsalt , siis reageerib : " See asi l õ h n a b väga sandisti ... </s> <s> Vajame informatsiooni otse kohapealt . </s> <s> Ilmtingimata . </s> <s> Sest kõik see , mis toimub , on ju seotud meie saatkonnaga ... </s> <s> Üks minu mehi on parajasti Helsingis . </s> <s> See asub minu arust Tallinnale üpris lähedal . </s> <s> Mis sa arvad , James , kui saata meie töötaja — Joe Green — Eestisse ? " </s> </p>
<p> <s> Nimi Joe Green tekitab eranditult kõigi ruumisolijate näole muige . </s> <s> Ei , noh , " meie mehed " on vist enamasti kõik Joe Greenid . </s> <s> Inglastel jälle Brownid ... </s> </p>
<p> <s> Ent eriti tähtsate asjadega tegeleja ei naerata iial ... </s> <s> Täiesti tõsiselt jätkab ta : " Mees võtku konfidentsiaalselt sidet Eesti teatud teenistustega . </s> <s> Neid peaks need asjad huvitama mitte vähem kui meid . </s> <s> OK ? " </s> </p>
<p> <s> " Hea idee . </s> <s> Ainuvõimalik , " nõustub James K. " Pärast täpsustame . " </s> </p>
<p> <s> Ja asjalikud mehed tõusevad . </s> <s> Siin majas , CIA-s , mille nimegi ümber teatud oreool , muidu tühja ei istuta . </s> <s> Ja tõsisel ilmel vaatab väljujatele järele FBI asutaja Edgar Hoover isiklikult , õigemini tema vägevas kuldraamis , ent mitte just hiilgavalt maalitud portree . </s> </p>
<p> <s> Mõned päevad hiljem sõidab Joe Green ja kaks temale Tallinnast spetsiaalselt kaasa antud kaaslast — üks näib ametilt olema mingi riigiteenistuse esindaja , teine aga tutvustas end bioloogiadoktorina , läbi lumise Eestimaa Tartu poole . </s> <s> Ja siis viib nende tee sellest ülikoolilinnast veel edasigi . </s> <s> Mingisse teaduseasutusse , kus kuuldavasti sigadega katseid tehtavat . </s> <s> Sigadega pole paljunäinud Joe oma karjääri vältel seni oluliselt kokku puutunud — söömalaua taga , seda küll , — , kuid miks nood sõralised järsku poliitikuid , koguni nende saatkonda huvitavad , see on päris hämmastav . </s> <s> Kuid Joe Greenilgi pole kombeks imestada . </s> <s> Sead siis sead — ülekantud mõttes on igasuguste sigadega ennegi tegu olnud ... </s> <s> Just sigade ja sigatsejatega põhiliselt ongi ! </s> </p>
<p> <s> Lumeke aga sajab ja sajab . </s> <s> Lumised metsad , lumehangedesse uppuvad talud — küll on tollel Eestimaal palju tühja , asustamata maad . </s> <s> Skandinaavias ja Soomeski ajab üks linnake teist taga , siin aga suisa tühermaa . </s> <s> Aga tsivilisatsiooni jälgi on siin siiski märksa enam kui päris Venemaal , mille osa Eestimaa varemalt vist oligi . </s> <s> Talvist Eestimaad näeb mitu korda Tallinnas käinud Joe Green esimest korda . </s> </p>
<p> <s> Joe kaaslastel inglise keelt rääkides on omamoodi keelepruuk — häälduselt selge King's English , justkui mehed lausa peenutseksid , kuid teistpidi on nende keel jälle üsna kehv ; kui Joe ( kelle pärisnimi loomulikult Joe ei olegi ) natukenegi kiiremini räägib , siis ei saada tema jutust nagu arugi . </s> <s> Tema ise on Louisianast pärit , eks tal kergelt kodukandi hääldusmaneer juures ole , kuid ikkagi on temast kõikjal Euroopas aru saadud . </s> <s> Kuid peagi selgub teinegi asjaolu — Joe on mõne Helsingis elatud aasta jooksul päris rahuldavalt soome keele ära õppinud , ja , ennäe üllatust ! — kui kaks eesti meest omavahel omas keeles räägivad , saab Joe nende jutust päris palju aru . </s> <s> Et eestlased ja soomlased hõimlased on , seda teadis enne Helsingisse asumist hea eelkoolituse saanud Joe muidugi , kuid nüüd muutub teooria praktikaks . </s> <s> Ja varsti selgub ka see , et mõlemad eestlased oskavad korralikult soome keelt . </s> </p>
<p> <s> Joe Greeni varbad hakkavad külmetama . </s> <s> Joel on taskus väike lapikpudelike viskit , kuid sealt lonksata pole siiski vist sobilik . </s> <s> Aga ega tal liiga kaua kannatada tule , juba jõutakse mingi madala , pika , lauda moodi ehituseni . </s> <s> Esmapilgul see eriti soliidset teadusasutuse muljet ei jäta . </s> <s> Nojah , aga ega sigu ka paleedes peeta . </s> </p>
<p> <s> Nad astuvad sisse . </s> <s> Loomalehk . </s> <s> Hämaravõitu laut . </s> <s> Suur autoklaav . </s> <s> Steriilsusest peetakse siin nähtavasti siiski lugu , sest läbi klaasukse näevad nad paari siga . </s> <s> Kohapeal ootab neid valges kitlis mees , ju vist teadlane . </s> <s> Võib eeldada , et tolle ülesandeks on neile rääkida katsetest , millega siin tegeldakse . </s> <s> Kogu suure geneetikaprojekti , millest siin ainult väike osa läbi viiakse , juhataja ning vastutaja doktor Repson olevat hetkel tõsise tõvega haiglaravil , räägib siinne uurija vabandavalt . </s> <s> Aga ta püüab üht-teist jutustada . </s> <s> Nemad siin tegelevad sigade immuunsuse ja geenisiirdega . </s> <s> Mees osutab ühele noorele emisele , kellest Joe , farmis kasvanud poiss , otsemaid aru saab , et too vist kohe poegima hakkamas . </s> <s> Miks Joe Green Soomest siia pidi sõitma , et poegivat emist vahtida , see on arusaamatu . </s> <s> Kas tolle lojusega on mingeid katseid tehtud ? </s> <s> Või tehakse ? </s> <s> Midagi siirdatud ? </s> <s> Aga mida tema , Joe , neist asjust aru saaks ? ! </s> </p>
<p> <s> Eestimaa lojused näivad viisakad olevat — too kärssnina ei lasegi kaua oodata , ja juba ongi midagi juhtumas . </s> <s> Emise üsa pundub , avaneb , voolavad mingid sogased veed . </s> <s> Pole just eriti esteetiline vaatepilt . </s> </p>
<p> <s> Ilmselt ei tohiks võõrad steriilsesse ruumi niisama siseneda , kuid neile tehakse siiski erand — otsustavalt avab valgekitlimees lukustatud ukse . </s> <s> Kohalik eideke , ju vist sigadetalitaja , tahaks nagu protesteerida , ent astub siis nende järel seasulgu . </s> </p>
<p> <s> Ja nüüd...õlgedele pudeneb midagi roosat . </s> <s> Kummikinnastes teadusmees asub juurde , kasutab mingi paunja moodustise irrutamiseks , poegiva sea küljest lahtilõikamiseks erilist nuga . </s> <s> Kuid mis nüüd siis lahti ? </s> <s> Mees põrkub jahmunult , šokeeritult , absoluutselt endast välja viiduna tagasi ... </s> </p>
<p> <s> Armas Jumal ! </s> <s> Ka Joe lööb see , mida ta nüüd nägema peab , oimetuks : sea lootekotist ilmub nähtavale ... ei mitte põrsas , vaid i n i m l a p s !!! </s> <s> Väike , krimpsusnäoline beebi . </s> <s> Rabatud teadlane pillab lapsukese sõnnikustele õlgedele ... </s> </p>
<p> <s> Millega siin on hakkama saadud ? ! </s> <s> Selge see , et see on midagi vapustavat , midagi suurt , midagi sellist , millest Joe otsemaid Central Intelligence Agency' t teavitama peab . </s> <s> Aga ilmselt ei tohi siintoimuvast samal ajal keegi muu midagi teada . </s> <s> Lõhnab millegi grandioosse , ülisalajase järele . </s> <s> Kui maailmas üldse midagi püha ja keelatut on , siis just siin see praegu toimubki ! </s> </p>
<p> <s> Ja nüüd hakkab titt hädiselt vääksuma . </s> <s> Joe Green on ülimalt kirjandusekauge mees , ent temagi mäletab midagi . </s> <s> Kas ei kirjutanud Shakespeare , et polevat traagilisemat häält kui vastsündinu protest ilmaletuleku vastu . </s> <s> Ja kuivõrd õige see veel praegu on ! </s> <s> Seaüsast pudenenu lapsukese puhul . </s> </p>
<p> <s> Emisest rokastele õlgedele ja saepurule pudenenud inimtomp aga vääksub-vääksub . </s> <s> Siga pöördub ja läheb teda nuusutama , kavatseb vist puhtaks limpsida . </s> <s> See inimene on ju ka sea lapsuke . </s> <s> Inimpõrsas küll , põrsasinimene küll , aga siiski tõeline homo sapiens . </s> </p></div2>
        <div2 type="alaosa"><head> ESIMENE RAAMAT </head><head> Ü K S </head>
<p> <s> Teisipäeval , 2. novembril 1999. </s> <s> Tallinn , Kopli . </s> </p>
<p> <s> November puhub hullu tuult ! </s> </p>
<p> <s> Hull oli see ootamatu , jumal-teab-kust välja sööstnud vihur küll ! </s> <s> Kolksatusega virutas ta Valeri hommikuseks toatuulutamiseks poolavatud aknad kinni — ime et ruudud veel terveks jäid . </s> <s> Valeri jäi aknale õuel toimuvat möllu huviga jälgima . </s> <s> Teatud määral isegi võlutult . </s> </p>
<p> <s> Oh mis lugupidamatult tormihoog üle Kopli — selle väikese Eestimaa pealinna Tallinna niinimetatud vene geto tuhises . </s> <s> Nagunii oli mereäärne agulike armetu ja räämas . </s> <s> Kõik oli siin liga-loga : roostetanud ja mõlkis prügikonteinerid enamasti kaanteta , majalobudike vahel vedelemas lahtised ehitusplangud ja plekitahvlid ; siin-seal kõrgumas rämpsu , prügi — ja poolmädanenud viinakastide lääbakilevajunud püramiidid . </s> </p>
<p> <s> Aga ta ikka möllas , see tuule kurivaim ! </s> </p>
<p> <s> Ühe prügikasti lükkas tormipuhang koguni ümber . </s> <s> Selle lahtirebitud kaas planeeris otsekui deltaplaan vinkadi-vonkadi üle õue — vabalt oleks ta võinud mõne ettejääja peanupukese säuhti ! puhtalt maha lõigata . </s> <s> Kastist endast volksas aga surmahirmus välja pulstunud kassivolask ja kihutas , piitsjas saba sirgus nagu päevinäinud pudelihari , üle õue . </s> <s> Üks tühi plekkämber näis teda raevukalt , ise hirmsasti kolisedes , taga ajavat . </s> <s> Lõpuks jõudis kass siiski pesuköögi päästvasse varju . </s> </p>
<p> <s> Lendles muudki . </s> <s> Äsjaste valimiste delegaat — mustas ülikonnas väärikas ja tõsine mees — vineeritahvlile maalitu — irdus seinast , võttis ette tipp-poliitikliku lennu pilvede alla ja lärtsatas seejärel silmitsi porilompi . </s> </p>
<p> <s> Peksku hull novembrituul siin repetanud kolkas kõik puruks jah ! </s> <s> Ongi aeg millekski otsustavaks . </s> </p>
<p> <s> Ent vihur oli juba oma ettevõtmisi lõpetamas ja kadus sama äkki , nagu ilmuski . </s> </p>
<p> <s> Mitte keegi Valeri Repsoni kolleegidest ei saanud aru , miks tema , nimekas geneetik , bioloogiadoktor , mees , kes teadustöö kõrval pidas ka teist , kuid väga tasuvat ametit väikeses erakliinikus , kus oli võimalik teenida summasid , mida keegi täpselt ära arvata ei oska — elab niisuguses pärapõrgus . </s> <s> Teisejärguliste pesas , kuhu normaalne eesti väikekodanlane oma jalgagi ei taha tõsta . </s> </p>
<p> <s> Jah , aga elab ! </s> <s> Tema on siin sündinud ja siit tema ka ei lahku ! </s> <s> Nimme . </s> <s> Jonnist . </s> <s> Protestiks . </s> <s> Ning muide langes ka tema vanaisa , keda ta ise silmaga näinudki pole , just selle ninaka , praegu ihu ja hingega Euroopasse kippuva maa piire kaitstes siinsamas Beckeri sadamas . </s> <s> Siis , muidugimõista , kujutasid nad endast veel ühe suurriigi merepiire . </s> </p>
<p> <s> Praeguseks on see ennasttäis ja samas võimsamate ees pugev väikeriik oma pealinna uhkeid , klaasseintega ja samal ajal kalk-steriilseid pangahooneid ning hotelle täis tippinud , aga siia , poolenisti tühermaale , pole ehitusbuum veel jõudnud . </s> <s> See tsaariajast pärinev tööliskasarm Kopli , kus kõigil tänavatel koguni nime pole — räägitakse vaid liinidest number see ja see — kükitab aga endiselt otsekui karbunkel end kassikullaga ehtinud Tallinna mere poole pööratud tagumikul . </s> <s> Ja tore ongi ! </s> </p>
<p> <s> Tõsi , maja , kus Valeri elab , ei ole iseenesest kõige hullem — see on tüüpiline Staliniaegne maitsetute kipsgirlandide ja tobedate , mitte midagi toetavate fassaadisammastega majamürakas Kopli piiril . </s> <s> Valeri enda korter on aga pärast mitmeid ümberehitusi ja nn. euroremonti täiesti sobiv poissmehest tippteadlasele , kes loomuldasa askeetlikkusse kaldub . </s> <s> Ja kõrged laed — nii kõrgeid enam elumajadele ei ehitatagi — on väärtus omaette . </s> <s> Kitsad aknad ja kõrge lagi , selles on midagi karmi , ranget , väljapeetut , võib-olla kloosterlikkugi . </s> <s> Eks olnud ju Mendelgi munk . </s> </p>
<p> <s> Aga kui keegi arvaks , et Valeri hinges täna ainult vaenu ja vimma kobrutab , siis too arvaja igatahes eksiks . </s> <s> Aknatagune laga häirib teda täna vähem tavalisest . </s> <s> Tšepuhaa ! </s> <s> Ja see tuulispask lausa lõbustab . </s> <s> Täna tunneb Valeri Repson midagi sellist , mida ta juba ammu kogenud pole — tema hinges laiutab tiibu hoopis võimutunne . </s> <s> Saatus mängis talle eile kätte imelise voli ja võimalused . </s> <s> Ta võiks neid kurjasti kasutada , kuid seda ta loomulikult ei tee . </s> <s> Tema unustab mõrkjad pillid , mis ta kunagi alla neelama pidi . </s> <s> Keda on alandatud , seda ülendatakse , kuid ülendatu peab oma positsiooni vääriline olema . </s> </p>
<p> <s> Mis on siis selle põhjus , et aknast välja vaatava mehe käed napoleonlikult puusadele tõusevad ? </s> </p>
<p> <s> " Chercez la femme ! " ütlevad prantslased . </s> <s> Piinlik , et nii triviaalne tõde tihti paika peab . </s> </p>
<p> <s> " Sa taevake , " oli hüüatanud Inna eile hommikul palatiukse vahelt Valerit silmates , ja end krapsti ! voodisse istuli ajanud . </s> <s> Just niiviisi nagu need " vanka-stankadeks " kutsutavad puunukud , mil tinaplonn raskuseks kusagil keha alaosas , seeliku all . </s> <s> Raske öelda , mida selles krapsatuses-krapsakuses kõige rohkem oli — ehmumist või rõõmu või üllatust . </s> <s> Enda kohta arvas Valeri küll , et kui ta poleks registratuuris Inna Klumbergi nime ravile tulnute raamatus kohanud ja kooliõe siinolekut juba teadmiseks võtnud , oleks ta võinud jääda tükiks ajaks uksele seisma küll , teadmata , mida öelda . </s> </p>
<p> <s> Ei , Inna , tema kunagise kooliõe salapärastes rohekas-sinakas-pruunides — mis värvi nad õieti olid , seda Valeri ei teadnudki , sest nii lähedale , et ta nende sügavusi oleks uurida saanud , polnud teda iial lubatud — , jah , neist , kunagi ühe teismelise meeletuseni ära lummanud silmadest , kiirgus täna siiski kõige enam ehtsat jällenägemisrõõmu . </s> <s> Just kui poleks minevikku olnudki . </s> <s> Aga ega Inna meelest nende vahel mingit erilist minevikku ju pruukinudki olla .. </s> </p>
<p> <s> " Kui tore , et tuttav inimene võõras kohas ees . </s> <s> Ja võiks öelda koguni , et endine peigmees . " </s> </p>
<p> <s> Nii kergesti öeldakse " peigmees " ainult sellele , kes seda kunagi pole olnud , keda sellena pole võetud . </s> <s> Selle " peigmehe " kergus oli solvav . </s> </p>
<p> <s> " Ja mis sind , Inna , siis meie majja tõi ? " küsis Valeri tobedalt . </s> <s> Küsis , et midagi üldse küsida . </s> <s> Selge , mis naisi nende erakliinikusse — Eesti kuulsaimase viljatuse ravi poolest — toob . </s> <s> Ja pealegi nägi ta kahe akna vahel tuttavat pudelit SUPRECUR — , kus on aerosool , mis mõjutab ajuripatsi toodetavaid hormoone . </s> </p>
<p> <s> Tõeliselt tundis Valeri aga otsemaid millegi uue ja suure eelaimdust . </s> <s> Tema ees avanevad nüüd võimalused , millest ta polnud osanud unistadagi . </s> <s> Inna ja tema mehe saatus oleneb nüüd otseselt temast . </s> </p>
<p> <s> " Eks see tõi , mis teisigi , " ohkas Inna , " mis siis muu . </s> <s> Tead , me käisime Andrusega ka Soomes proovimas , aga tulemusi ei olnud . " </s> </p>
<p> <s> " Andrusega ? " </s> </p>
<p> <s> " Nojah , ta on ju minu mees ... </s> <s> Koguni kahel korra käisime . " </s> </p>
<p> <s> " Selge . " </s> </p>
<p> <s> Muidugi ! — Valeri oli ju palatiuksel , siia sisenedes kohanud pikka — jah , temast endast julgesti poole pea jagu pikemat sportliku kehaehitusega meest — Meest Nõelasilmast Tulnud Ülikonnas , kellest pahises peeneid mehelikke parfüüme . </s> <s> Ja pilgus , mis Valerile heideti , oli tunda t e l l i j a üleolekut . </s> <s> Arste niisuguse pilguga enamasti ei vaadata . </s> <s> Tuntakse oma paratamatut sõltuvust neist . </s> <s> Kuid ju oli tollele härrale ka arst lihtsalt üks teenindajatest . </s> <s> Sellised pilgud , harva neid oli , jäid Valerile meelde . </s> <s> Ja otsemaid tekitasid nad okkalise eelhoiaku . </s> </p>
<p> <s> " Kas ta , see tähendab , sinu mees , mitte kuskil pangas ei tööta ? </s> <s> Jäi nagu töökoht kah silma alla . </s> <s> Ja nimi ju nagu kuuldud . " </s> </p>
<p> <s> Inna noogutas innukalt . </s> </p>
<p> <s> " Niisiis oled sina meil pankuriproua . " </s> </p>
<p> <s> " Ära üle ka paku . </s> <s> Mis pankur tema nüüd . </s> <s> Andrus on analüütik . </s> <s> Puhas teooriainimene . " </s> <s> Ja ta lisas veel — isegi usaldavamalt , kui nad kooliajal suhtlesid : " Teda võiks rohkem erakust luuletajaks pidada kui äriinimeseks . </s> <s> Aga eks ta mõnes mõttes luuleta ka , ainult et mitte sõnade vaid arvudega ... </s> <s> Ja nähtavasti päris hästi luuletab , sest teda on välismaalegi tahetud tööle suunata . </s> <s> Aga tema on mul nohik , ei tema kusagile Brüsselisse kipu.Mina läheks küll ... " </s> </p>
<p> <s> " Vaata aga vaata ... " </s> <s> Valeri oli nõutu . </s> <s> Temale oli too ennist palatiuksel nähtud mees küll hoopis vastupidise mulje jätnud . </s> <s> Kuidas selles Mehes Nõelasilmast Tulnud Ülikonnas , keda enne palatiuksel kohtas , supermehe , võidumehe hoiakuga mehes , kelle ees naised küllap vabisevad nagu kõrkjad tuules , küll nohikut näha võib ? ! </s> </p>
<p> <s> " Noh , lõpuks pole see minu asi ... " kohmas ta . </s> <s> Ja parandas end kohe : " See tähendab , et loomulikult soovin sulle , Inna , hea partii puhul õnne . " </s> </p>
<p> <s> Ja seejärel tundis ta huvi , mis Klumbergide perele Soomes siis ära tehti . </s> </p>
<p> <s> " Esialgu ikka AIH-d . </s> <s> Artificial Insemination with Husband Semen . " </s> <s> Ta hääldus oli perfektne . </s> <s> Kui Valerit tema välismaal peetud ettekannetel , ja neid pole vähe olnud , midagi häirinud on , siis just häbi oma nigelavõitu häälduse pärast . </s> <s> Selge valehäbi , püüdis ta ennast ikka veenda . </s> <s> Ja valehäbi see ju oligi , sest ega paljud teiste riikidegi teadlased , kelle kodukeeleks just inglise keel polnud , hääldamisega paremini toime tulnud . </s> <s> Ning mitte hääldus , vaid sisu on oluline . </s> <s> Kuid Valeri pidas siiski vajalikuks Inna eriti heale hääldusele tähelepanu osutada . </s> </p>
<p> <s> " Aga ma ju olengi inglise fil . </s> <s> Ja praegugi töötan pangas tõlgina ... Kas sa siis ei mäleta , et meie kehv inglise keele õpetaja oligi see põhjus , miks ma eesti kooli üle läksin . " </s> </p>
<p> <s> " Kas ainus põhjus ? " </s> </p>
<p> <s> " Noh , aga eesti keelega mul ju raskusi polnud , " ei saanud Inna nagu hästi aru . </s> </p>
<p> <s> " Nagu rahvustundegagi , " Pidin ma seda nüüd küll ütlema , kahetses ta samas . </s> </p>
<p> <s> Ainult korraks tumenesid naise silmad . </s> <s> Ja siis ta naeratas jälle ning kinnitas , et loomulikult mitte . </s> <s> " Mis rahvusest meil sinuga nii väga rääkida ongi . </s> <s> Me ju mõlemad sihukesed poluvernikud , nagu kunagi öeldi . </s> <s> Sinu isa oli ju venelane ja ema eestlane . </s> <s> Mul jälle vastupidi . " </s> </p>
<p> <s> " Ema suri , kui ma esimesse klassi läksin , " oli Valeri napp . </s> <s> " Ja passi järgi olen mina venelane , sinust aga tehti eestlane . </s> <s> Eks see ole valiku küsimus . </s> <s> Aga jätame nüüd selle jutu . </s> <s> Nii , et tahate uuesti proovida . </s> <s> Meie juures " </s> </p>
<p> <s> " Just . </s> <s> Ahjaa ... </s> <s> Ka teil siin olen ma juba teist korda . </s> <s> Esimest korda käisime Andrusega septembris , aga sind ma ei näinud . " </s> </p>
<p> <s> " Septembris ? </s> <s> Ah jaa — siis ma olin Tartus . </s> <s> Mul on EPA-s ja ülikoolis paar juhendatavat . </s> <s> Ja Molekulaarbioloogias käivitus mul üks hiirteprojekt ... </s> <s> Nojah , aga see ei puutu praegu siia </s> .... <s> Nii et olete teisel katsel ? </s> </p>
<p> <s> " Jah . </s> <s> Aga me arvasime , et kui juba , siis katseklaasis — IVF — in vitro ... See on Soomes kole kallis . </s> <s> Ja ega seegi pea alati esimesel katsel õnnestuma . </s> <s> Vahetevahel korratakse mitu korda . </s> <s> Sestap nüüd siia jälle tulimegi .. " </s> </p>
<p> <s> Valeri noogutas jaatavalt . </s> <s> . </s> </p>
<p> <s> " Nii et lapsukest tahate . </s> <s> Ja kohe väga . " </s> </p>
<p> <s> " Väga-väga . </s> <s> Me p e a m e ta lõpuks saama , Valerik </s> .... <s> " Ja ta torutas oma huuli — jonnakalt ja paluvalt . </s> <s> Aastate eest , siis kui nad veel kooliõde-venda olid , torutas ta oma kirsspunaseid , ilma mingi huulevärvi abita hiliste maguskirsside karva huuli täpselt samuti , ainult et siis lisandus paluvusele ka kapriissust . </s> <s> Nüüd küll mitte . </s> <s> Nüüd poldud enam enesekindlad — jaa , ka mitte õnnelaste kõik soovid ei pea täide minema . </s> </p>
<p> <s> " Teie positsiooni järgi võiks arvata , et teil on kõik muu , mis elu elamisväärseks teeb , olemas , jah , ainult laps nähtavasti veel puudub . " </s> <s> Valeri jälgis hoolega , et ta mittemilleski sarkasmi ei ilmutaks . </s> </p>
<p> <s> " Aga vaevalt sinugi elul midagi viga on , " ilmselt tahtis Inna sihikut endalt ära pöörata . </s> <s> " Isegi mina , võhik , olen sinu töödest-tegemistest kuskilt midagi lugenud . </s> <s> Muidugi ei saanud ma tuhkagi aru . </s> <s> Oled sa naisemees ? " </s> </p>
<p> <s> " Kas see tõesti sind huvitab ? " </s> </p>
<p> <s> " Aga muidugi , " tegi Inna suured silmad . </s> <s> " Mis siis üht normaalset naist veel rohkem huvitada võib . " </s> </p>
<p> <s> " Ikka vanapoiss . </s> <s> Ju jäängi . " </s> </p>
<p> <s> " Teadlased abielluvad tihti hilja ... Kuule , Valeri , " ja nüüd näis ta äkki päris hirmunud , " ega ometi s i n a ise mind selle jubeda pika ultraheliasjandusega , mingi nõela või sondiga — ma olen seda pildi peal näinud — ... sorkima tule . </s> <s> See oleks kuidagi ... " </s> <s> Ta ei osanud lauset lõpetada . </s> </p>
<p> <s> " Mina küll mitte . </s> <s> Mina olen bioloog mitte günekoloog . </s> <s> Aga kui ma oleksingi , mis siis — mindki poleks vaja karta . </s> <s> Punkteerime narkoosi all , sina kuulad inglite laulu , ei sul pole aimugi , mis suga tehakse ... </s> <s> Ning arstiamet on mõnes mõttes nagu sugupooletu . " </s> </p>
<p> <s> Inna väristas sõnatult õlgu . </s> <s> Need olid küll muutunud . </s> <s> Õblukese kondisevõitu plika riidepuuõlgadest olid saanud madonnaõlad . </s> <s> Paraku lapseta madonna ... </s> </p>
<p> <s> Mnjaa — see mõte , et äkki mina , võib Inna ära kohutada küll ... Poiss , keda isegi musi vääriliseks ei peetud , tuleb ja palub sul günekoloogilisse tooli istuda , su reiekesed on abitult laiali kistud ning võõrad , ärapõlatud sõrmed hulguvad julgelt paigus , mis ... </s> <s> Kes oleks võinud sellist võimalust ette kujutada . </s> <s> Vast ainult Inna õudusunenäos . </s> <s> Elu teeb julmi kukerpalle . </s> </p>
<p> <s> " Ole rahulik — sinu ... produktsiooni näen mina alles laboris , ja naiste munarakud on ühesugused nagu hallid kassid sügisöös . </s> <s> Ja täiesti isikupäratud . </s> <s> Sinu kordumatu isikupära , hea kooliõde , on peidus nende s e e s. " </s> </p>
<p> <s> " Kui suured need munarakud on ? </s> <s> Kas silmaga näeb ka ? " </s> <s> Ta oskas ilusasti uudishimulik olla . </s> <s> Ja mängida , nagu oleks tal häbi , et nii intiimne osake temast endast — ikkagi ju elus ihu — meesterahva kätte jõuab . </s> </p>
<p> <s> " Umbes kaheksandik millimeetrit . </s> <s> Inimese nägemispiir . </s> <s> Jaa — ainult jaanalinnu munarakk , mida me küll enamasti munaks nimetame — õieti on rakk küll ainult rebu — kaalub nii kilo ringis , " söandas Valeri naljatadagi . </s> </p>
<p> <s> Ja ühtäkki tundis ta end kuidagi eriti oivaliselt . </s> <s> See tunne tulvas ja tuhises üle tema nagu...nagu — raske oli võrdlustki leida . </s> </p>
<p> <s> Ehk siiski ? </s> </p>
<p> <s> Täna , praegu , siin kodus akna juures seistes , võrdleks ta seda näiteks äsjase tormipöörisega . </s> <s> Jah , umbes nii see tunne peale tuli . </s> <s> Samas adus ta kohe , sealsamas Inna palatis , et sajaprotsendiliselt kiiduväärne selline tunne polnud — kas sobib võidutseda , et sinu esimene armastus on kaitsetult su kätesse langenud . </s> <s> Et ta on alandlik ja ootav , teades , et just nimelt Valerist oleneb tema edasine elu ... </s> </p>
<p> <s> " Meil o n ju lootust ... ? " pomises kunagine jumaldatu eile valgete linade vahelt . </s> </p>
<p> <s> " Meil sinuga või sinul sinu mehega ? " tegi Valeri nalja , mis kohe talle endalegi labane tundus . </s> <s> Inna pidi kuulekalt naeratama . </s> <s> Aga kelmikalt ta seda siiski ei suutnud . </s> </p>
<p> <s> " Ma tutvun analüüsidega , teeme ka uusi ja siis vastan kindlamalt . </s> <s> Ma ju ei tea teist praegu veel suurt midagi . </s> <s> Isegi mitte seda , kas takistused tulenevad sinu härrast või sinust . </s> <s> Ma pole sinu raviarstiga veel rääkida jõudnudki . " </s> </p>
<p> <s> " Need raskused ... </s> <s> " Inna ebales . </s> <s> " Osalt ehk ka minust — mind uuritakse tõsiselt , võetakse veeniverd ja tehakse igausugu analüüse , mind süstitakse ja ma tõmban aerosoole ninna , kuid ... " ta tegi nõutu pausi , " ma kardan , et...suurem põhjus on vist Andruses . " </s> <s> Inna häälest kostis , et pigem oleks ta vastupidist varianti eelistanud . </s> </p>
<p> <s> Need kaks armastavad teineteist . </s> <s> Inna ei taha , et mees peaks end süüdlasena tundma . </s> <s> Üldjuhul põevad mehed viljatust tõesti raskemini . </s> <s> Tunnevad oma mehelikkust alandatuna . </s> <s> Ja , mis siin salata — see , et viljatuse põhjuseks oli arvatavasti too üleoleva käitumisega mees , tegi talle nagu head meeltki . </s> <s> Las mees nüüd näeb , et ei saa siin ilmas raha eest siiski mitte kõike ! </s> </p>
<p> <s> " Lootust on ikka , " lausus Valeri — Inna suur lootus — hästi mittemidagiütlevalt ja pöördus minekule . </s> <s> Ta teadis , et Inna paluv pilk jälgib teda ukseni . </s> </p>
<p> <s> See tunne , muidugi võimutunne , mis Valerit Inna üksikpalatis eile haaras , kestab siiani . </s> <s> Ja kui Valeri nüüd oma aknatagust õuelaga vaatab , ei häiri teda sealt suur miski . </s> <s> " Ne imejet znatsenija ! " </s> <s> Köömes suuremate asjade kõrval . </s> <s> Sellist võimutunnet , vägevat-vägevat , on Valeri oma senises elus harva tunda saanud . </s> <s> Kui üldse ongi . </s> <s> Võimutunne on ainus tunne , mille nimel tasub elada . </s> <s> Ta mitte ei kavatsegi üht pankuriprouat üle tähtsustada , kuid miski Valeri alateadvuses ütleb , et see , mis praegu algab , kätkeb endas midagi suuremat . </s> <s> Teda on loetud nürivõitu tuupijaks , kes kõik oma saavutused on ropu tööga kätte võitnud . </s> <s> See võib nii olla . </s> <s> Ongi ! </s> <s> Kuid Valeril on intuitsioon , mis teda ei peta . </s> </p>
<p> <s> Noh , olgu kuidas on . </s> <s> Igatahes võib ta praegu sängis oma saatust ootavale kunagisele armastatud , kuid kättesaamatuks jäänud tüdrukule vaadata ülalt alla otsekui Vägede Jehoova , kelle tahtmist mööda isegi muldvana Elisabet ( või oli see Saara ? ) , Neitsi Maarja sugulane , käima peale sai . </s> </p>
<p> <s> Ei noh , liialdada kah ei maksa : sellist võimu Valeril muidugi ei ole ... </s> <s> Midagi jääb ka Jehoova , ütleme , pigem Saatuse , otsustada . </s> <s> Muidugi teeb Valeri kõik temast oleneva , et need kaks oma ihaldatud vääksu kätte saaks . </s> <s> Aga mõnus on teada , et kui ta näiteks ei tahaks , siis nad ka ei pruugiks ... </s> <s> Mitte keegi ei saaks seda teada . </s> <s> Põhjusi , miks kunstlik viljastamine ebaõnnestub , on sadu . </s> <s> Ning neid asju ei tunne siin erahaiglas FAVORIIT mitte keegi temast paremini . </s> </p>
<p> <s> Täna alustame siis mehe produktsiooniga , saab näha , mis see pajatab . </s> <s> Valeri heitis pilgu kellale — varsti juba üheksa , kurivaim , ja Inna mehe oli ta üheksaks kutsunudki ; noh , las ootab . </s> <s> Mina olen pangaukse taga kah oodanud . </s> </p>
<p> <s> Läbi kõleda novembrikuu astus üks lüheldane mees , hõlmad uljalt lahti . </s> <s> Tuul ei tähendanud talle midagi . </s> <s> Valeri koguni vilistas , samas mõeldes , et ei tea mis ajast ta end pole enam vilet laskmas kuulnud . </s> </p></div2>
        <div2 type="alaosa"><head> K A K S </head>
<p> <s> Teisel novembril 1999. </s> <s> Tallinn , erahaigla FAVORIIT </s> </p>
<p> <s> Valeri hilines peaaegu kolmveerand tundi , kuid sellest polnud midagi — günekoloog Rein oli tema töö ära teinud . </s> <s> Isand Klumberg oli spermaproovi juba andnud.Laual ootas teda sinise plastmasskaanega purgike , mille sildilt võis lugeda KLUMBERG , ANDRUS . </s> <s> 2. nov. kell 9.20. </s> </p>
<p> <s> Juba ammu oli Valeri igasugused tundmused selle päevast päeva uuritava ihuneste — mehe seemne — vastu kaotanud . </s> <s> Kuid pankur Andruse seemet , Inna mehe seemet , vaatas ta esimesel pilgul siiski mingi ebamäärase vaenuga . </s> <s> Seda oli ühe saagise kohta muide ka ootamatult rohkesti — purgikese , mis uuritavaile sperma kogumiseks erilisse boksi kaasa anti , põhi oli pangahärra toodanguga üleni kaetud . </s> <s> Innale igatahes...ei ! ta ei tahtnud mõelda ... Mõni teine mees suutis sellesse purki endast vaid paar haledat tilgakest välja meelitada . </s> <s> Ja — see oli nüüd muidugi kah Valeri negatiivse eelhäälestuse vili — pangahärra sperma tundus talle kuidagi eriti rammusalt kollane . </s> <s> Võiks öelda — koguni vastik . </s> <s> Jällegi mõiste , mis tema terminoloogias pidanuks puuduma . </s> </p>
<p> <s> Valeri muigas virilalt ja mõtles , et küllap seal purgipõhjas tulevased potentsiaalsed rahamehed vilkalt sabu vibutavad ja ootavad , mil saabub aeg omaenda vennakesi ükskõik mis hinnaga kõrvale trügides ihaldatud munarakku vallutama minna . </s> <s> Minna ikka selleks , et end Ajas mingilgi määral igaveseks teha — nemad on ju loomulikult seda väärt ! — ja jätta jälg maailma genofondi . </s> </p>
<p> <s> Väliselt polnud pankuri seemnele siiski midagi ette heita . </s> <s> Aga nende vägev mikroskoop OLYMPUS , mille hind muide üle poole miljoni ulatus , näitas et olukord oli hiilgavast kaugel — see oli ekstra nigel sperma . </s> <s> Vaat kus lugu ! </s> <s> Kuld osutus kassikullaks . </s> <s> Ja Valeri , tee mis tahad , pidi nentima , et ta tunneb taas nagu kahjurõõmu . </s> </p>
<p> <s> Meestel on väga palju steriilsuse põhjusi . </s> <s> Alates peaaegu ravimatust azoospermiast , mil liikuvaid spermatosoide seemnevedelikus pole või peaaegu polegi ; üle hüpo- ja oligo- ja veel mitmete keerukate nimedega spermiate , mis lihtsurelikus oma näilises arusaamatuses aukartust äratavad ( tõeliselt osutavad nad vaid elusmateeriaalge hulgale , elujõulisusele , liikumisvõimele jne ) , kuni tõesti keerukate juhtudeni , mil spermatosoide on küll piisavalt , kuid paraku sisaldab seemnevedelik ka mehe keha enda toodetud antikehi , kes spermidega absurdset ja armutut sõda peavad , kuna loevad neid võõrvalguks . </s> <s> Muide , ka sellest hädast — immunoloogilisest apsust — saab enamasti üle . </s> <s> Üldjuhul on aga asi lihtsam — sibajaid on vähe , nad on nõrgad ja loiud — tundub , et nad oma ülitähtsa missiooni vastu nagu huvigi ei tunne . </s> </p>
<p> <s> Näis , et Inna mehe produktsiooniga olid just need hädad . </s> <s> Spermatosoide jätkus , kuid nad tundusid olema kehva liikumisvõimega ning nende hulgas oli palju kahjustatuid . </s> <s> Ega pankur ometi pöörane napsimees ole ? </s> <s> Kibedatel joodikutel on just selline sperma . </s> <s> Ei , see variant oli küll vaevalt usutav . </s> <s> Milles siis asi ? </s> <s> Need kehvad , viletsad ja laisad aupärijad on eduka mehe puhul tõesti justkui ootamatud , ebatüüpilised . </s> <s> Loomuliku valiku seaduspärade põhjal ootaks pigem vastupidist . </s> <s> Kuid muidugi on see ainult mõttespekulatsioon — asjad ei ole siin ilmas seatud siiski nii primitiivselt . </s> </p>
<p> <s> Valeri kummardus mikroskoobi kohale , uuris , tegi märkusi . </s> <s> Ja lõpuks jõudis veendumusele , et küllap Inna — kui tal endal kõik korras on — siiski varem või hiljem emaks saab . </s> <s> Tsentrifuugi , selle kunagise koorelahutaja ülikiire lapselapse abiga sorteerime kõbusamad troonipärijad välja ning laseme nad Inna munakesele kallale . </s> <s> Ja igaks juhuks võtame spermat veel . </s> <s> Kui vaja , siis veel mitugi korda , sest ka siin kehtib vanasõna , et kõik päevad pole vennakesed . </s> <s> On siiski nii paremaid kui halvemaid aegu , kuigi üks eesti luuletaja vastupidist väidab ... </s> <s> Jah , kui härra Andrus täna õhtupoolikul Innat veel vaatama tuleb , saadame ta taas sinna seestpooltlukustatavasse salakambrisse , kus ilusad , jultunud pornoplikad — muidugi videodel — meest masturbeerima peavad innustama . </s> <s> Teist korda päevas , mhmm...vaatame , kas pangahärral ka jõudu jätkub . </s> <s> Sinna ruumi pole muide ka abikaasadel keelatud kaasa minna , kui nad väga kipuvad , kuid Innale ta sellest võimalusest siiski parem ei räägi . </s> <s> Muidugi on naistest seal mõnikord abi . </s> <s> Nemad , muidugi mitte kõik , on võimelised emakssaamise nimel sada imet tegema . </s> <s> On seda mõnikord palju väiksemategi eesmärkide nimel . </s> <s> Mnjaa , naisi on ilmas tõesti igasuguseid ... </s> <s> Ja Valerile tuli Laine meelde . </s> </p>
<p> <s> Laine , tema kursusekaalsene , kujutas endast nähtavasti midagi lennukite emalaeva taolist . </s> <s> See ei tohikski halb võrdlus olla , sest laevad on ju inglise keeleski she . </s> <s> Miks siis just emalaev ? </s> <s> Loomulikult sellepärast , et pea kõik tema meessoost kursusekaaslased Laines midagi niiisugust nägidki — ju ta siis oligi üks suur , heatahtlik , alati avatud maandumispaik . </s> </p>
<p> <s> Laine kätkes oma olemuses seda , mida peaks mahutama sõna " ürgemadus " , ja vast ehk ka midagi enamat . </s> <s> Kuid too emalikkus oli nähtavasti olulisim . </s> <s> Ka Laine toakaaslased olid tolle heasüdamliku , vormilopsaka , kergelt — võib-olla ka tahtlikult — mahedat võru murret rääkiva Laine missiooniga harjuda jõudnud ning selle rahulikult teadmiseks võtnud — iseendast naisterahvaste omavahelises suhtlemises haruldane asi — ja lahkusid külastaja , õigemini abivajaja saabumisel diskreetselt . </s> <s> Ning pea iga õnnetu tudeng , kes immatrikuleeriti , rääkimata neist , kes stipist ilma jäid või keda mingi päris isiklikku laadi mure vaevas , läks tingimata Laine juurde . </s> <s> Ta ei olnud mitte formaalne lohutaja , vaid ta elas kõigi hädadele lausa pisarateni kaasa , ja — imelik küll — oskas hädas ka nõu anda . </s> <s> Ning sinu mure loeti juba silmist . </s> </p>
<p> <s> Kui paljud nõndanimetatud tugevama poole esindajad vajavad ema või ema asendajat ? ! </s> <s> Kes oskaks sellele küsimusele vastata . </s> <s> Ju ikka õige paljud , sest tihti valitakse nainegi mingil määral lihasele emale , sellele , kes kõike mõistab ja kõik andestab , sarnane . </s> </p>
<p> <s> Ent loomulikult võis olla Laine ka midagi rohkemat kui ema asendaja , kellena teda eelkõige nähti , võeti , — oli ta ju noor , terve , kõigi loomulike soovidega naine . </s> <s> Mine tea , vast olnuks temagi pigem emalaev ühele kindlale lennukile kui nende eskadrillile ... </s> <s> Valeri seda ei tea , küll aga kiindus oma esimeses armastuses kõrvale lükatud noormees Laine külge otsekui nood kalad või karbid , kes end laeva veealustele osadele kinnitavad , lausa imevad , ja kes sealt halastamatult maha kraabitakse . </s> <s> Laine ei kraapinud . </s> </p>
<p> <s> Igatahes sai Lainest Valeri elu teine armastus . </s> <s> Või siis vähemalt sügav kiindumus . </s> <s> Laine märkas kohe vaikset noormeest , kelle eesti keel päris laitmatu polnud ja kes , erinevalt paljudest teistest , ülikooli tõesti õ p p i m a oli tulnud . </s> <s> Ja otsemaid märkas Laine ka tema häbelikkust ja kohmetust tüdrukutega suhtlemisel . </s> <s> Ning eks see käivitanudki tema nähtavasti juba saatuse poolt määratud missioonitunde . </s> <s> Tuletorn hakkas plinkima . </s> <s> Loomuomaselt . </s> </p>
<p> <s> Valeri kaotas — kui meesterahva kohta nii öelda sobib — Laine voodis igatahes oma süütuse . </s> <s> Püüdlik ja sõnakehv Valeri , kelle üksildus ja mured Laine-sugusele loomulikult juba silmist loetavad olid , pälvis otsemaid ta tähelepanu . </s> <s> Ja ju siis rohkemgi . </s> <s> Pärast t e a t u d sündmust tegi Valeri järgmisel hommikul Lainele abieluettepaneku ... </s> <s> Ja ta garanteeris — endal maika ainult vaevu suure , lontis noh , ütleme , nokuni ulatuv , — et temast saab akadeemik ... </s> <s> Veel enam — kord tuleb päev , mile temast teab kogu haritud maailm ! </s> </p>
<p> <s> Hea Laine silitas tema pead ja ütles , tore küll , kui Valerist akadeemik saab , ning see on koguni päris iseenesestmõistetav , aga eks ole ju kõigepealt ikka vaja ülikool ära lõpetada ja jalad maha saada . </s> <s> See ei kõlanud nagu äraütllemine , mida ta , nüüd tagasi vaadates , muidugi oli . </s> <s> Eks emalaevadki oota üle kõige just t e a t u d lennukit , mis Laine puhul küll vist saabumata jäigi . </s> </p>
<p> <s> Ent kõik suhted lõpetas Valeri ja Laine vahel üks lugu , mida tudengkond üli-ülilõbusaks pidas . </s> </p>
<p> <s> Too kurioosne seik juhtus ülikoolipäevil protozooloogia laboris . </s> <s> ( Olgu öeldud , et sellises paigas tegeldakse igasugu algloomade ja amööbidega . </s> <s> Nendega , kellest kõik siin päikese all alguse saanud ongi . </s> <s> Meiegi loomulikult . ) </s> </p>
<p> <s> Head materjali protozooloogiliseks uuringuks saab muide suuõõnest . </s> <s> Kraabid pisut oma hambavaapa , urgitsed niidiga ka hambavahesid , ja kui saagis kellaklaasile veetilgasse panna , näed mikroskoobi all kõikvõimalikke elu algvorme . </s> <s> Nende seas ootamatult elegantseidki . </s> <s> Enamikus aga siiski selliseid , mis normaalsel inimesel suudlemishimu pikaks ajaks ära peaksid võtma . </s> </p>
<p> <s> Nende juhendaja , noor dotsent , tegi alati koos tudengitega agarasti tööd . </s> <s> Tolle mehe arvel oli esmasleidegi , mis inimese kah omamoodi surematuks teevad , kuna avastaja neile ka nime paneb ning niinimetatud originaaldiagnoosi koostab . </s> <s> Seal fikseeritakse muidugi ka teadlase nimi , mis kursiivis ja lühendatult üherakulise perekonna ja liiginimele lisatakse . </s> <s> Kes teab mis suur au see nüüd küll on , oma nimega mõnd limast väänlejat õnnistada . </s> <s> Pigem groteskne . </s> <s> Kuid , näe , ihaletakse seda siiski . </s> </p>
<p> <s> Kord juhtus sedapsi , et just Laine suukoopa-produktsioonile pilgu heitnud noor õppejõud äkki otsekui elustus ja selle vastu ootamatut huvi ilmutas . </s> <s> Ta palus kellaklaasil oleva tilgakese endale uurimiseks . </s> <s> Ning pärast laboriaja lõppu oli õppejõud koguni üksinda õhtuks majja tööle jäänud . </s> <s> Eks ikka millegi haruldase leidmise lootuses . </s> </p>
<p> <s> Järgmisel hommikul leidsid nad laborist eest maruvihase noore teadusemehe . </s> <s> Ent ta sai oma viha ka toredal kombel välja valada : </s> </p>
<p> <s> " Mina , idioot , istusin siin pea hommikuni välja , kuni lõpuks aru sain , et — sa kuradi kurat ! — ma polnud ära tundud kõige tavalisemat spermatosoidi . </s> <s> Tõsi , süljes teda leida ei oska nagu oodatagi ... </s> <s> Aga teie , mu kallis kursusevanem või gruppenführer Laine Lukas , ärge mitte tulgegi mulle ütlema , et te selle vingerdaja hambaharja kaudu suhu olete saanud ! " </s> <s> Ja oma viha poolunetu öö ja asjatu töö pärast — eks ka sellepärast , et ta olendikest , mis sadu kordi nähtud , otsemaid ära ei tundnud — ägedalt välja valanud , kuulutas ta muhedamalt : " Mnjaa...on ikka , nagu öeldakse , r o p u suuga naisterahvaid ... " </s> </p>
<p> <s> Ent kohe pidi ta saama ootamatu vastuse osaliseks . </s> </p>
<p> <s> " Eile olin ma ööd ema juures ja hambaharja mul kaasas polnud ... " venitas Laine mõtlikult . </s> <s> Üleeile...mhmm </s> .... <s> kas lugupeetud õppejõud mitte ise mul külas ei käinud ... ? " </s> <s> Ja ta küsis siira huviga : " Huvitav , kas poisu oli ka sinu nägu , Peeter , ah ? </s> <s> Kas te läksite kohe sinapeale üle ? " </s> </p>
<p> <s> Üldiselt oli teada , et poissmehest protozooloog Peeter Lainel aeg-ajalt tõesti külas käis ... </s> <s> Ent niisugust sündmuste pööret ei osanud ta küll oodata . </s> <s> Ei saanud dotsent sõnagi suust . </s> </p>
<p> <s> Ja siis purskus valla poiste mürisev naerukoor , milles aga teatud imetluseraaski ei puudunud . </s> <s> Ning muidugi ei jäänud kuhugi ka tüdrukute kahjurõõmus itsitamine . </s> <s> Igatahes meenutas õppejõud aga Piiblis mainitud soolasammast — eks ikka Loti uudishimulik naine , ning tal ei olnud enda kaitseks midagi öelda . </s> <s> Ja eks see loetudki — nagu vaikimine ikka — süü omaksvõtmiseks . </s> </p>
<p> <s> Mitte keegi ei märganud Valerit , kes vaikselt ruumist kadus . </s> </p>
<p> <s> Kui juba isegi Laine ... </s> <s> Laine , kellele ta abieluettepaneku tegi , naine , kelle ta oli pühendanud oma suurtesse tulevikuplaanidesse ja kes näis neisse isegi uskuvat , langeb niisugusesse perverssusse , millest ta , jah , lugenud oli , kuid mida ta siiski hästi uskuda ei tahtnud — kusagil haaremis , kus šahh teeb kõik , mis soovib , seal ehk küll , aga meil , Nõukogudemaal ? ! </s> <s> Ei , tänan . </s> <s> Tema usaldust on ropult petetud . </s> <s> Ja Valeri otsustas naissoole igaveseks selja keerata . </s> </p>
<p> <s> Nii et too härra Andrus Klumberg tuleb siis uuesti teatud suletud boksi saata ! </s> <s> Sinna lubatakse , nagu juba eelpool öeldud , ka naisi appi . </s> <s> Kuid enamik meestest — ja see on üllatavgi — eelistas siiski kambrikesse üksinda minna . </s> <s> Ju siis ikka häbenevad paljud normaalsed mehed ka oma lihast abikaasat olukordades , kui akt on kohustuslik , toimub harjumatus miljöös ja mingist spontaansusest ei saa juttugi olla . </s> <s> . </s> </p>
<p> <s> Valeri kutsus õe ja palus Innale teatada , et juhul , kui tema mees täna siia tuleb , astugu laborist läbi . </s> <s> Andrus Klumberg nimelt . </s> </p>
<p> <s> Selle mehega pannakse siin peale meditsiiniliste veel ka mõned teised asjad paika . </s> <s> Isand Klumberg peab doktoreid alluvaiks , peab neid tavateenindajateks , kelle silmad suuri rahatähti nähes rõõmust pungi lähevad . </s> <s> Noh , ega ikka ei lähe küll . </s> <s> Nii need asjad siin majas ei käi . </s> <s> Aga koos Reinuga teenindame me sind , härra , tõesti nagu kord ja kohus . </s> <s> Natuke hirmu kulub kangele analüütikule . </s> <s> Võib-olla eksib selline mõtteviis arstieetika vastu , kuid eksisteerib ju peale selle ka üldinimlik , kõigile kohustuslik eetika . </s> <s> Ning Inna kaasa ärgu selle peale nuusaku ! </s> <s> Ja lõpuks — ega Valeri traditsioonilise arstieetika vastu eksigi . </s> <s> Kui jätame emotsioonid kõrvale , siis saab selgeks , et kõik , mis siin majas tehakse , tehakse teie õnne nimel , härra Andrus Klumberg . </s> <s> Oma ja pere õnne nimel tuleb mehel mõnikord ka püksid maha ajada ! </s> <s> Vohh ! </s> </p>
<p> <s> Seda tehakse enamasti suure vastumeelsusega kusjuures mõni mehike väriseb hirmust , teine jälle punetab häbist . </s> <s> Aga kõik maailma pangajäärad ja direktorid on püksata just samasugused nagu lihtkodanikudki , ja ega see enamikule neist hästi pähe mahu . </s> <s> Härra Klumbergi armunuiakest ja kõike sellega füsioloogiliselt seotut tuleb eriti suure hoolega uurida . </s> <s> Millest nii kehv sperma ? </s> <s> Mine tea , äkki on tegu munandiveeni laiendiga — selle vea palpeerib Rein oma imekätega välja ka päris algastmes . </s> <s> Kui laiend esineb , siis jääb kõik Reinu ja teiste skalpellimeeste otsustada . </s> <s> Pole võimatu , et Inna meest sel juhul opereeridagi tuleb , et õigesse paika silikoonpallike paigaldada . </s> <s> Vaevalt on maailmas meest , kes sellistes diskreetsetes paikades tehtavat terariistatööd just vaimustusega ootaks . </s> <s> Seda varikotseelehäda härra Klumbergil siiski vaevalt on . </s> <s> Soome kolleegide saatekirjad sellele igatahes ei viita . </s> <s> Nii et opist ta pääseb , aga parasjagu muretsemist ehk paneb mehe siiski mõtlema , et arst on midagi enamat kui teenindaja , ja et doktori ees on nii pankur kui ka vaene pensionär lihtsalt kaks haiget inimest , kellesse suhtutakse kui igati võrdsetesse . </s> <s> Mnjaa , muidugi on see nii vaid ideaaljuhul . </s> <s> Viimasel ajal kipub asi vahel natuke teisiti olema . </s> <s> Kuid tema , Valeri , on siiani äraostmatuks jäänud . </s> <s> Ja jääb ka edaspidi ! </s> </p>
<p> <s> Ta põrutas selle kinnituseks koguni rusikaga vastu lauda . </s> <s> Mis küll kohe naeruväärne tundus . </s> </p>
<p> <s> Ilmselt on ta — ja teadagi millest — üleliia hoogu sattunud . </s> <s> Kui kaua te kavatsete veel armukadetseda , doktor Valeri Repson ? </s> <s> Te pole enam pubekas ! </s> </p>
<p> <s> " Ei tea , kas Andrus täna tulebki ? " mõtles Valeri seejärel , ja ta otsustas , et tuleks korraks Innat vaatama minna . </s> </p>
<p> <s> Inna luges midagi . </s> <s> Valeri tundis huvi , et ega see midagi arstiteaduslikku ole . </s> <s> Arstiteaduslikku kirjandust patsientidele lugeda ei soovitata . </s> <s> Võib-olla on see iganenud nõue ja koguni ehk inimõiguste piiramine , kuid nii juba kord on jäänud . </s> </p>
<p> <s> Inna aga luges Prousti . </s> <s> See raamat pidi olema kodunt toodud — nende pisiraamatukogus Prousti kindlasti ei olnud ; sellest järeldus , et nähtavasti peeti Inna peres väärtkirjandusest lugu . </s> <s> Inna sulges raamatu ja vaatas Valerit pika pilguga . </s> </p>
<p> <s> " Sa oled mu vastu nii ... tähelepanelik . </s> <s> Tead , ma südames natuke kartsin , et sa võid mu peale vihagi kanda . </s> <s> Sa oled ju selline introvertne . </s> <s> Tead , Valeri , plikad on teatud vanuses tobedad . </s> <s> Kui mõni poiss kedagi neist natuke tõsisemalt võtab , siis tahavad nad sellega sõbrannade ees uhkustada . </s> <s> Ja koos mõeldakse lollusi välja , et poisse kiusata . </s> <s> See on teatud vanuses nii loomulik . " </s> </p>
<p> <s> " Jäta nüüd need lapsikud jutud.Ja midagi erilist ma nagu ei mäletagi . " </s> </p>
<p> <s> " Küll sa juba mäletad ... " </s> </p>
<p> <s> Nad võisid tõesti mõlemad praegu ühele samale asjale mõelda — nimelt veeämbrile , mille sisu Inna Valerile kord köögiaknast kraessse kallati ... </s> </p>
<p> <s> " Kui sa tõesti neid aegu meenutada tahad , siis ... " </s> <s> Valeri istus koguni Inna voodi servale . </s> <s> " On küll midagi , mida ma kaua põdesin ... " </s> <s> Ta tundis , et aus olla on kõige õigem . </s> </p>
<p> <s> " Räägi , Valeri ... ! " </s> </p>
<p> <s> " Tead , muidugi ma olin sinusse kõrvuni armunud ja üks mu suur unistus oli seotud Lermontovi " Deemoniga . " </s> <s> Noh , ma , loll , kujutlesin , et mina mängin kooli laval Deemonit ja sina Tamarat ... Taevas appi , minu välimusega Deemon , " naeris ta . </s> <s> Siiski natuke karedalt . </s> </p>
<p> <s> Inna aga ei naernud , vaid oli tõsine-tõsine . </s> </p>
<p> <s> " Ju oli määratud , et kõik nii minema peab , nagu ta läinud on . </s> <s> Igatahes kahetsen ma , Valerik , tõesti , kui ma sulle kunagi olen haiget teinud . </s> <s> Ma tean , et olen ... " </s> </p>
<p> <s> Valeri vaikis . </s> <s> Mida tal öelda oli , kui ta lausa valetada ei tahtnud . </s> <s> Muidugi polnud asi ainult mingis veeämbris . </s> <s> Inna kaugenes tast neil aastail pidevalt , talle tekkisid uued eestlastest sõbrad . </s> <s> Ta kolis Kadriorgu . </s> <s> Heasse rajooni . </s> <s> Lõpetas kuulsa kooli kuldmedaliga ja sai kohe ülikooli sisse . </s> <s> Valeri alles teisel katsel . </s> <s> Ning , tõele tuleb au anda — Valeri tajus , et Inna nautis oma kaugenemist , oma edu ja uusi välismaariideid . </s> <s> Ja selles kõiges oli tõesti ka mingi sadismiiduke . </s> </p>
<p> <s> Aga seda , et ta Innale mõnes mõttes tänulik peaks olema , Valeri ei rääkinud . </s> <s> Inna kättesaamatus oli just see , mis Valerit tiivustas . </s> <s> Oh Jumal küll , kuidas ta püüdis silma paista ! </s> <s> Kui kirjandusõpetaja neile vaba teema andis , kirjutas Valeri pika poeemi . </s> <s> Mitte armastusest , vaid midagi jube patriootilist . </s> <s> Kirjandit kätte saades nägi ta kahte hinnet — keel ja grammatika hinnati viiele , sisu aga vääris kolm miinust ... </s> <s> Katsetada kunstiga ? </s> </p>
<p> <s> Kui nad kolpa pidid joonistama , tähendas irooniline meesõpetaja , et Valeri poolt paberile pandud pealuu meenutavat talle kõrvitsat , kuhu kaks hiirt on pesa teinud . </s> <s> Lõpuks leidis Valeri siiski ala , mis talle sobivat näis . </s> <s> Bioloogiaringis nülgis ta konni — nende koibi vajati mingi elektrilise katse jaoks — sedavõrd raevukalt ja samal ajal täpselt , et ületas pedagoogigi . </s> <s> Maailmakuulsaid loodusteadlasi pole palju — Darwin , Baer , Fleming , mõni veel , kuid bioloogias on põnevaid ainevaldu — viirused , bakterid , katk ja leepra . </s> <s> Ja inimese DNA oli päevakorral . </s> <s> Avastusi jätkub . </s> </p>
<p> <s> Valeri lõpetas pikaleveninud vaikuse . </s> </p>
<p> <s> " Nii et , kui su Andrus täna sulle jälle lilli tuleb tooma — ma küll ei teagi enam , kuhu need mahuvad — , siis saada ta , palun , minu juurde . </s> <s> Teda tuleb veel põhjalikult uurida , " lõpetas Valeri piinlikuks veniva pausi . </s> </p>
<p> <s> " Andrus tuleb täna tingimata . </s> <s> Eile ta oli Tartus . " </s> </p>
<p> <s> " Tohoh ! " </s> <s> Valeri üllatus oli ehtne . </s> <s> Aga mu ju nägin üht ... kuidas nüüd öelda...ekstra esinduslikku meest sulle eile roose toomas . </s> <s> Imetlesin , ausalt öelda , tema ülikondagi , mis minusuguse laboriroti puhul on kaunis haruldane asi . </s> <s> Ma pean silmas muidugi imetlemist ... " </s> </p>
<p> <s> Inna puhkes naerma . </s> <s> Naeris lausa helisevalt . </s> </p>
<p> <s> " Seda meest on koguni välissaadikuks peetud . </s> <s> Tõeliselt on ta Andruse kolleeg . </s> <s> Üks meie asedirektoritest . " </s> <s> Seepeale naeratas Inna kelmikalt ja mõistvalt ning lisas : Ma kujutan ette , et kui sa teda minu meheks pidasid , siis " </s> </p>
<p> <s> " Siis ? " </s> </p>
<p> <s> " Siis on muidugi mõistetav , et sa tema ülikonda eriti suure hoolega uurisid . " </s> <s> Ja pärast pisipausi lõpetas just nii , nagu noor Innagi seda imehästi oskas — nii , et sa ikka pika ninaga jäid : " Eks sa sellepärast uurisid , et tahtsid kontrollida , kas ma ikka nööpe ette oskan õmmelda ... " </s> </p>
<p> <s> Nii et Mees Nõelasilmast Tulnud Ülikonnas polnud üldsegi see mees , keda Valeri temaks pidanud oli . </s> <s> Siis tuleb Valeril mõned mõeldud ja mitte just kõige ilusamad mõtted silikoonpallikeste veeretamisest küll kohe ära unustada </s> .... </p>
<p> <s> Nõnda oligi . </s> <s> Mees , kes väga vaikselt laboriuksele koputas , kaua enne avamist ootas ja ennast sisse astudes Andrus Klumbergina tutvustas , oli Valerile esimesest pilgust peale sümpaatne . </s> <s> Polnud temas jälgegi ülbusest ega kehkenpükslusest . </s> <s> Küllap polnud too helesiniste beebisilmadega lüheldane mees mingi finantsäss , vaid lihtsalt hea analüütik ja oma ala põhjalikult tundev mees . </s> <s> Asjatundja selles keerukas süsteemis , mis raha ringlema paneb . </s> </p>
<p> <s> Ning välimuseltki oldi vist kaunis sarnased . </s> <s> Ainult et Andruse silmad olid , nagu öeldud , meelespealillesinised ja ülipikkade beebiripsmetega . </s> <s> Valeril aga hallikassinised , rohkem terasekarva . </s> <s> Ja ripsmed ? </s> <s> Kas tal neid oligi .. ? </s> <s> Aga kokkuvõttes oli siis nii läinud , et Inna oli lõpuks valinud endale koguni natuke Valeri moodi välimusega mehe . </s> <s> Kuid küllap on tal kõrge turuväärtus , kui ta oma naist pidevalt haiglas jõuab hoida , </s> </p>
<p> <s> " Ma pean vist tegema veel ühe...proovi . </s> <s> Eelmine polnud vist rõõmustav , " muretses </s> </p>
<p> <s> Andrus Klumberg . </s> <s> Valeri pidas oma kohuseks õnnetu moega meest lohutada ja kinnitas , et ta on palju vähelubavamaid proove saanud , mis siiski lõpuks positiivse lahenduseni on viinud . </s> <s> Aga aega on muidugi kulunud . </s> </p>
<p> <s> " Nii et pean teid veel korraks teatud ruumi saatma , tahate või mitte . " </s> <s> Ja oh imet ! — Andrus punastas nagu tütarlaps . </s> <s> Tema väga heledal nahal oli see ekstra silmatorkav . </s> </p>
<p> <s> " Mis siis ikka , " kohmas ta , võttis purgikese ja võtme ning astus kuidagi süüdlaslikult ukse poole . </s> </p>
<p> <s> " Video saite eelmine kord ikka tööle .. ? " . </s> </p>
<p> <s> " Ma ei vaja seda . </s> <s> Need filmid on mulle vastikud . " </s> </p>
<p> <s> Vaata aga vaata ... See mees muutus aina sümpaatsemaks . </s> </p>
<p> <s> Andrus tuli tagasi veerand tunni pärast . </s> <s> Purk häbelikult taskurätisse keeratud . </s> </p>
<p> <s> " On mind veel vaja ? " </s> </p>
<p> <s> " Praegu mitte . </s> <s> Kuid doktor Roos tahaks teid uurida küll . </s> <s> Ta peaks õieti juba siin olema , nii et küllap varsti tuleb , ja oleks tõesti hea , kui te oodata saaksite . " </s> </p>
<p> <s> " Eks ma lähen Inna palatisse ja ootan seal ... Muide , kuidas Inna endaga lood on ? " </s> </p>
<p> <s> " Sellele vastan ma paari päeva pärast . </s> <s> Tema raviarst ütles mulle , et ultraheli näitab , nagu oleks teie Innal valminud kolm korralikku munarakku . </s> <s> Kui neid juba viis-kuus on , siis me aspireerimegi — see tähendab , et munad irrutatakse spetsiaalse nõelaga . </s> <s> Siis jäävad nad viljastusnõusse ootama ... noh , ütleme poeetiliselt , et teid ja teie uut pulmaööd . " </s> </p>
<p> <s> " Kas see nõelaprotsess on väga valus ... " </s> </p>
<p> <s> " Iga punkteerimine on valus , aga loomulikult aspireerime me üldnarkoosi all , nii et teie Inna ei tunne mingit valu . " </s> </p>
<p> <s> " Ja muud ohud ? </s> <s> Kas või munasarjade kahjustamine ... ? " muretses armastav beebi ( või ehk ka Barbie ) ripsmetega abikaasa . </s> </p>
<p> <s> " Siiani pole meie aastatepikkuses praktikas — ja me ju aspireerime pea iga päev midagi niisugust juhtunud . " </s> </p>
<p> <s> " Kui aga Inna seekord kah rasedaks ei jää ... ? " </s> <s> Andrusel oli mehe nägu , kes kardab , et ta on viimasest rongist maha jäämas . </s> <s> Ja äkki suletakse liingi . </s> </p>
<p> <s> " Siis proovime aga uuesti . " </s> </p>
<p> <s> " Mind huvitab ikka statistika , mul selline amet . " </s> <s> See viisakas mees on küsides nii süüdlaslik , et vägisi hakka teda tuhvlialuseks pidama . </s> <s> Raske juhus : Inna on ju veel tikkkontsahull ! </s> <s> Valeri märkas juba esimesel korral , et ta siinseid tuhvleid lausa häbeneb . </s> </p>
<p> <s> " Esimesel korral on õnnestumine umbes nelikümmend protsenti . </s> <s> Ja hiljem see protsent ei vähene . </s> <s> Nii et kolm korda nelikümmend — see oleks ... " vastas Valeri murelikule mehele . </s> </p>
<p> <s> " ... nii umbes üks koma kaks rasedust ... " naeratas Andrus . </s> </p>
<p> <s> " Kukub nii välja . </s> <s> Kuigi süütust ja rasedust väljendatakse kahendsüsteemis — see tähendab ainult nulli või ühega . " </s> <s> Kuid ta jätkas tõsisemalt . </s> <s> " Ma ei tea , kas Inna teile rääkis , mina temale küll ... nimelt seda , et meil on üks abielupaar sihile jõudnud alles kuuendal katsel . </s> <s> See nelikümmend protsenti on viimase aasta statistika , ja teie juba teate , mis see statistika on . " </s> </p>
<p> <s> Andrus Klumberg — kah sussides — astus kohmetult jalalt jalale . </s> <s> Miks see mees nüüd juba minema ei hakka ? </s> </p>
<p> <s> Selgub , et tal on siiski veel üks palve . </s> <s> Täiesti ootamatu — sellist polnud Valeri siiani kuulnud : </s> </p>
<p> <s> " Kas ... ka mina järsku tohiks näha munarakku . </s> <s> Kui mõtled , et sealt saab kõik alguse ... See on nii...filosoofiline...ja poeetiline...ja ... </s> </p>
<p> <s> Vaata milline pangahärra ! </s> </p>
<p> <s> " Mis mul selle vastu võiks olla . </s> <s> Aga kui loodate näha midagi poeetilist , siis te küll pettute . </s> <s> Kaotate ehk mõned illusioonidki ... </s> <s> Reeglina me kõrvalisi isikuid laborisse ei luba , aga ega te ju kõrvaline isik olegi . " </s> <s> Ja siis meenus Valerile Thomas Manni " Võlumägi " ja kangesti uudishimulik Hans Castorp , kes madam Chauchat' röntgenogrammi oma salaaardena peidutas . </s> <s> Kuigi tolle slaavi proua mäletatavasti võimas rinnapartii mustvalgele kondibuketile endal juurde tuli kujutleda . </s> </p>
<p> <s> " Kui härra Andrus soovib , võime seda muna pildistadagi ... " </s> </p>
<p> <s> " Kas seda tõesti saaks ? </s> <s> Oi , see oleks tore ! " </s> <s> Siis jäi see häbelik mees oma soovidega , mis , kui järele mõelda , eriti häbelikud polnudki , mõttesse ja lisas , ise niheledes : " Aga parem oleks , kui Inna sellest teada ei saaks ... </s> <s> Ta oskab hästi pilgata . " </s> <s> Nii et tahetakse üht vandeseltsikest luua ... </s> <s> Aga seda , et Inna pilgata oskab , polnud Valerile vaja meelde tuletada . </s> </p>
<p> <s> " Mis seal's ikka ... " </s> <s> Ja kaks meest surusid vaikimisemärgiks käsi . </s> </p>
<p> <s> Andrus sammus rõõmsasti ja kebjalt laborist välja . </s> <s> Nagu koolipoiss , kes peapesu ootas , kuid seda ei saanudki . </s> <s> Kuid Valeril oli mulje , et midagi jäi tal siiski veel välja ütlemata . </s> </p>
<p> <s> Valeri asus rutiinse töö kallale . </s> <s> Too sinikaaneline ja selle sisu ei tekitanud temas enam mingeid ebameeldivaid tundeid . </s> </p>
<p> <s> Jah , igasugune töö , ka see , iseenesest ju ülitähtis , võiks öelda koguni , et fataalne , kui soovitakse — sest eks sõltu ju sellest tulevase inimese sünd või sündimata jäämine , millest omakorda v õ i b muutuda koguni midagi maailmas — muutub harjumuspäraseks . </s> <s> Kui niisugune töö mingil moel šaamanide kätte usaldataks — oh , kuidas nad seda müstifitseerida oskaksid . </s> <s> Löödaks hullupööra trummi , kulistataks kärbseseeneleotist hallutsinatsioonide saabumiseni , siis manataks kohale vaimud ning asutaks nendega läbirääkimistesse ... </s> </p>
<p> <s> Meie sajand on kaotanud salapärasused nagu hea pesuvalgendi plekid . </s> <s> Pärast sperma pesemist kallatakse see spetsiaalsesse lahusesse , mis kujutab endast mitmete erinevate erikaaludega vedelike segu . </s> <s> Seal sperma selekteerub vastavalt kõlbulikkusele . </s> <s> Ja siis , mis muud , kui pretendendid tsentrifuugi , mis saab toime sellega , millega emake maa oma kah ju tubli raskustungiga teps mitte ; inimkäte läbi sündinud riista võimas tsentrifugaaljõud loob korra majja . </s> <s> Tekib nagu mingi vikerkaar , tõsi küll , värvitu , kuid iga selle kiht sisaldab spermatosoide , mis veljekestest mõne omaduse poolest erinevad . </s> <s> Lihtsustades võiks öelda , et nigelamad , vähem liikuvad soojätkajad , samuti nagu ka kõik kõrvalised ihulisandid , eraldatakse parimatest spermidest . </s> <s> Saame kätte parimad parimaist — sperma kõige elitaarsema seltskonna , kui nii sobiks öelda . </s> </p>
<p> <s> Ja sellele järgneb taas tulemi mikroskoopiline uuring . </s> </p>
<p> <s> Ning kui eelmine nigel saak Valerit rõõmustas , siis nüüd on midagi muutunud , ja see pigem kurvastab . </s> <s> Ta tunneb beebiripsmelisele rahamehele kaasa . </s> <s> Ei saa öelda , et asi lootusetu oleks , kuid Innal tuleb siia majja vist küll üsna kauaks oma õnnepäeva ootama jääda . </s> <s> Otsekui loteriivõitu . </s> </p>
<p> <s> Külvitassikesse , kuhu pannakse vast viis mikroliitrit — see tähendab viis tuhandikku milliliitrit sagijaid , kelle peanupukest meenutavas jämedamas osas on paigal pool tulevase indiviidi geenidest — tema kehalisest ja vaimsest tulevikust . </s> <s> Näiliselt on spermat külvikus vähe , kuid tõeliselt mahub neid sellesse hulka oma viiskümmend kuni sada tuhat — jah , paraja linnakese jagu pretendente , kelledest üks kihutamise mööda roosakaid tupevõlve emakafinišini võidab.Kui muidugi võitjaid üldse on . </s> <s> Suurema hulgaga katsetamisel puudub juba mõte . </s> <s> Aga seda , kas peale hea liikuvuse ka mingeid muid tulemustmääravaid tegureid on , ei tea keegi päriselt . </s> <s> Kuid seda teatakse küll , et munaraku käitumine on veidi salapärane . </s> <s> Nagu tema loojalgi . </s> <s> Ei tea keegi , kuhu suunas rakutuum liikuma hakkab , et prints pulmavoodisse lasta . </s> <s> Ainult üks ! </s> <s> Kõik teised osutuvad kõrvalejäetuiks . </s> <s> ( Nagu kunagi ka Valeri ise . ) </s> <s> Ja aleti ei alga jaguneminegi.Miks ? </s> <s> Kas emasusekandja jonnib ? </s> </p>
<p> <s> Valerile polnud selline piltlik mõtlemine tavaliselt omane , kuid nii ta seekord siiski arutas , ja kui uks kääksatas ning sisse astus Rein — günekoloog ja raviarst — , siis ta koguni võpataks , nagu tegelnuks millegi laiduväärsega . </s> <s> Rein astus oma raskekaallase sammul lähemale . </s> <s> Põrand lausa nagises . </s> <s> Ta oli tõeline hiiglane , lihuniku kehaehitusega mees , kes tihti naised oma välimusega ära kohutas , kuid keda samal põhjusel — ebaloogiline nagu küll — usaldati kuidagi eriliselt ja eelistati mitmele teisele kolleegile . </s> <s> Aga labidaskäed olid Reinul oi kui õrnad.Need olid juveliiri , kellassepakäed , kusjuures lisaks sellele ka väga soojad . </s> </p>
<p> <s> Rein silmitses Andruse produktsiooni mõtlikult ja raputas natuke pead . </s> </p>
<p> <s> " Too sinu kooliõde on seevastu OK . </s> <s> Toodab munarakke mis mühiseb . </s> <s> Kui ma veel klomifeeniga jätkaksin , siis läheks juba ohtlikuks . </s> <s> Juba ta kaebaski iiveldust , kippus koguni oksendama . </s> <s> Munasari võib tursuma hakata . </s> <s> Ülestimuleerimise oht . </s> <s> Igatahes minu tubli märahobuke on iga kell stardivalmis . </s> <s> Tema enam turgutamist ei vaja . </s> <s> Kui ta seda muidugi üldse eriti vajanud ongi . </s> <s> Oleks siin hipodroom , siis tasuks temale mängida . " </s> <s> ( Selle suure mehe suust kõlas see " märahobuke " lausa hellitavalt . ) </s> </p>
<p> <s> " Tead mis , Valeri , " ta marssis üle põranda , pidas veidi aru ja vaatas kella , " ma õige kargan kohe asjale kallale . </s> <s> Kui teistele sobib . " </s> </p>
<p> <s> Seepeale väljuski Rein , et minna Inna poolt kardetud ultrahelisondi ja muid riistu ette valmistama . </s> <s> Nii õe kui anestesioloogiga tuli kokku leppida . </s> </p>
<p> <s> Kui Valeri oli üle tee milleski baari ja söökla vahepealses asutuses keha kinnitamas käinud ja laborisse tagasi jõudis , teatas Rein , kiire mees , et tema töö on seks korraks tehtud . </s> </p>
<p> <s> " Eks sa ise uurid , aga viiest munarakust , mis ma su Innalt võtsin , on kolm minu pilgu järgi täitsa . </s> <s> Aga eks sina näed täpsemalt , kui ära puhastanud oled . " </s> </p>
<p> <s> Ta paistis oma tööga rahul olevat ja kuulutas , et läheb üht tütrekest vaatama . </s> <s> Eks Reinul olnud pruute , keda ta kõiki tütrekesteks nimetas , kogu ilm täis . </s> <s> Täitsa don-Juhan-mees see Rein . </s> </p>
<p> <s> Nüüd seisis Valeril ees vastutav töö . </s> <s> Need Inna ihu ja vaimu kontsentraadid , kümme mikromeetrit läbimõõdus , tulid epiteelrakkudest paljaks koorida — olid teised ju nagu pisikesed peitusemängijad . </s> <s> Ole mees ja otsi meid üles ! </s> <s> Muna ümbritsevaid koerakke kutsuti poeetiliselt — cumulus , mis tähendab rünkpilvekest . </s> <s> Eks nad niisugused kohevad olnudki . </s> <s> Mnjaa , ( Helsingis on muide väike hotell nimega CUMULUS . ) </s> <s> Ega raku puhastamine kerge töö ole . </s> <s> Aga pisi-Andrused peavad ju pestud-kasitud kallimatega kohtuda saama . </s> </p>
<p> <s> Valeri võttis puller'iks kutsutud riista ( miks me neid küll kõiki ikka ilmtingimata inglise keeles kutsume ? </s> <s> Võiks ju ka näiteks " kapillaaristajaks " ) , kinnitas vabrikutoote — kah küllaltki peene kõrrekese selle üles-alla liikuva kelgukese külge ja lülitas aparaadi töhe . </s> <s> Imepeen õõnes nireke hakkas klaasi enda raskuse all allapoole venima . </s> <s> Justkui , vabandust , härjaila . </s> </p>
<p> <s> Järgmist tööd võinuks võrrelda piparkoogitegemisega ; saadud kapillaar sorgati pilvekese keskele ning , mikroskoobi abil kogu tööd jälgides , tõmmati munarakupallike minikõrde ; ja siis luristati õhu abil , imedes , puhudes edasi-tagasi . </s> <s> Puhtakesteks nad lõpuks saidki . </s> <s> Always-puhtaks , pampers-pepu-puhtaks . </s> <s> Seejuures tuli aga hirmhoolikas olla — viga ei tohtinud pühad eluspallikesed saada ; muinasjuttudes pajatatakse seppadest , kes sääse ära rautasid — sääse jalake on neis mastaapides aga jäme nagu telefonipost . </s> </p>
<p> <s> Üks ainumas munarakuke , õnneks kõige viletsam , sai rängasti viga — loojakarja läks potentsiaalne eluke , kuid teised jäid terveks . </s> </p>
<p> <s> Valeri oli oma superjuveliiri tööd tehes kühmus . </s> <s> Oleks ta usklik olnud , palvetanukski ehk — vastutusekoorem kunagise teravakeelelise plika ja praeguse lasteta madonna ees oli ränk . </s> </p>
<p> <s> Tunde kestis see töö . </s> </p>
<p> <s> Kaks saadud munarakku olid lausa briljantsed , kui niisugune võrdlus just üleliia emotsionaalne pole . </s> <s> Päris briljandi moodi need kahkjad pallid nüüd muidugi polnud . </s> </p>
<p> <s> Õhtul laseb Valeri pisi-Andrused jahile . </s> <s> Kutsub ehk peremehegi vaatama — see ju nii palus . </s> </p>
<p> <s> Andrusele mõeldes läks Valeri süda soojaks . </s> <s> Ebatüüpiline pangamees . </s> <s> Niisugust — " rahakaupmeest " polnud Valeri enne näinud . </s> </p></div2>
        <div2 type="alaosa"><head> K A K S ( järg ) </head>
<p> <s> Samal päeval ; erahaigla FAVORIIT </s> </p>
<p> <s> Valeri on Andrusele helistanud ja lubanud tal kella kaheksaks õhtul laborisse tulla . </s> <s> Eeltööd , mis endast kõrvaltvaatajale midagi huvitavat ei kujuta , olevat tal tehtud ; ja üldse meeldivat talle õhtuti kaua laboris töötada — päevane sagimine on siis selja taga ning hea rahulik üksinda toimetada . </s> </p>
<p> <s> Nii need kaks vandeseltslast siis õhtul koos istusidki . </s> <s> FAVORIIDI tsütoloogia- ja geneetikalaboris , mille aknast vaatas sisse varane täiskuu , mis muidu nii argise tööruumi ehk tõesti natuke " filosoofilis-poeetiliseks " tegi . </s> </p>
<p> <s> Võiks ju ühispalvega kuu — selle naiselikkuse võrdkuju ja ürgelemendi poole , mille järgi kogu naiste sigielu kulgebki — pöörduda . </s> <s> Hakkab ju see taevakeha kolmanda vandeseltslasena toimuvaid " müsteeriume " jälgima . </s> <s> Aga mis sa teed , kui müstifitseerida ei oska ... </s> </p>
<p> <s> Valeri lubas Andrusel kiigata läbi mikroskoobi külvitassi , kus oli oma saatuse ootel Inna munarakk . </s> <s> ( Ole lahke , juba hakkab ta ka ise jama ajama — ei ole see pisike kerake seal küll mingi Saatuse ootel , ta lihtsalt o n ! ) </s> </p>
<p> <s> Kaua uuris ootamatult romantilise loomuga pangamees oma naise väljaspool tema ihu asuvat ihu — aga võib-olla ka vaimu suursaadikut . </s> </p>
<p> <s> " Ikkagi ilus , " sosistas ta . </s> </p>
<p> <s> " Ju on ilu tõesti fenomen , mida annab fantaaasiat kasutades ükspuha millele lisada , " nentis Valeri . </s> <s> Mida ilusat võib olla ühes ilmetus rakupallikeses ? </s> <s> Kera kui stereomeetriline vormiliming on muidugi omal moel täiuslik . </s> <s> Ja Anatole France on vaimutsenud , et naisterahva kauneimad ihuvormid on tuletatud just nimelt kerast ... </s> <s> Kui võimas mikroskoop teda nii hästi välja ei valgustaks , oleks munarakule mõttes ilu juurdelisamine lihtsamgi . </s> <s> Paraku — ka kõige kaunima naise munarakk on täpselt samasugune kui tõelise hirmutise oma . </s> </p>
<p> <s> " Seal siis peaks nagu ka hing peidus olema .. ? " </s> <s> ( Ega ta hääl äkki värisenud ? ) </s> </p>
<p> <s> " Hingega on asjad keerukamad . </s> <s> Olen ühe ameeriklanna kirjutatud raamatut lugenud , kus väidetakse , et hinged asuvat mingis oma dimensioonis ootel — neil olevat kogunisti mingi võimalus vanemaid valida . </s> <s> Embrüosse sisenevat hing tolle daami arvates , kes hoopiski mitte ulmekirjanik pole , vaid koolitatud psühhiaater , enamasti alles päris sünni eel . </s> <s> Ja ka " Tiibeti surnute raamatus " on õpetusi selle kohta , mida hing peaks arvesse võtma , kui kavatseb keha valida , et tema käsi tulevases elus hästi käiks . </s> <s> Minu meelest on see kõik ju kena ajaviitelugemine , " naeratas Valeri . </s> </p>
<p> <s> " Ega teie , teadlased , vist hingedesse eriti usu ? " </s> </p>
<p> <s> Ja siis Valeri pajatas , et teadlasi on nii- ja teissuguseid . </s> <s> Max Planck olnud sügavalt usklik ja lugenud seda , et ta kvantmehhaanikani jõudis , Issanda isepäraseks armukingituseks . </s> <s> Ja Einsteingi oli umbes samasugune mees . </s> <s> Kurioosne on vaid see , et armukingituste viljaks summa summarum kujunes aatompomm . </s> <s> Niisuguse tulemini oleks nagu loomulikum jõuda satanismi kaudu . </s> <s> Kuigi ... öeldakse , jah , et Tema Kõrguse Demiurgi teed olevat meile mõistmatud . </s> </p>
<p> <s> Selle vabandava variandi lisas Valeri , kui mõtles , et äkki on see uudishimulik ja ebatüüpiline pangamees takkatipuks usklik ka veel . </s> <s> Ja see oleks omamoodi toregi . </s> <s> Ei , Valeri tema tundeid solvata ei kavatse . </s> </p>
<p> <s> Ent siiski pidi ta aususe mõttes Andrusele tunnistama , et bioloogide hulgas on idealiste vähem kui matemaatikute ja füüsikute seas . </s> <s> " Arvatavasti ka pankurite seas , " oletas ta naeratades . </s> <s> Paljudele bioloogidele tähendavat mõiste Jumal Evolutsiooni ( kah suure tähega ! ) . </s> <s> Aga eks usuasjus jää igale õigus teha oma valik . </s> <s> See rohkem sisetunde , koguni maitse kui mõistuse küsimus . </s> </p>
<p> <s> " Minule meeldib küll mõelda , et selles tuumakeses on peidul tulevase inimese hinge kontsentraat , " lausus Andrus Klumberg vaikselt . </s> <s> Ei olnud selle mehe esteetilised nõudmised hinge ilu suhtes just suured . </s> </p>
<p> <s> " Siin pean ma siiski vastu vaidlema , " asus Valeri vahele . </s> <s> Ei saavat tuumas olla kuidagi enamat kui poolt tulevase ilmaletulija hingest ... kui , jah , seal just hinge näha tahetakse . </s> <s> Andruse enda osa olevat ju praegu puudu . </s> <s> Ning tema panuseta ei toimu siin mitte kui midagi . </s> <s> Ja nii-öelda üldharivas plaanis jutustas ta söölale kuulajale , et kui siin oleks tegu näiteks hõbekogre — mõni teine kala olevat kah veel selline — munarakuga , siis poleks isaduse kandjaid tõesti vajagi — rakule aitaks elektrišokistki , et agarasti poolduma hakata . </s> <s> See olevat midagi partenogeneesitaolist , mis tähendab teatavasti neitsist sündimist . </s> </p>
<p> <s> " Mina mõtlesin , et ainus sünnitanud neitsi oli Neitsi Maria ... " </s> </p>
<p> <s> " Mnjaa ... " venitas Valeri uskumatult — nähtavasti on tema kaaslane tõesti usklik inimene . </s> <s> Ja ta lisas , et Maria puhul tuleks siis Jumalat käsitleda elektrilaenguna või algenergiaga , millena teda mõned filosoofid , tõsi , käsitlevadki . </s> <s> Ja teistpidi — Issanda välk on tõesti fenomen , mille ka Piiblist leiab . </s> </p>
<p> <s> " Astroloogid seovadki Jeesust Kalade märgiga . </s> <s> Võib-olla on selles sügav mõte . " </s> </p>
<p> <s> See lapsemeelne mees ja pragmaatiline Inna Huvitav , et need kaks nii erinevat inimest paari heitsid — teisisõnu oma hingedest mingi uue akordi tahavad luua . </s> <s> Aga eks erinevad tõmbavad ju teineteist päris tihti ligi . </s> <s> Jah , kuid munaraku tasemel kahjuks senini veel mitte . </s> </p>
<p> <s> Kuid seda esoteerikasse kalduvat arutelu ei saanud Valeri siiski veel sel moel lõppeda lasta . </s> <s> Issanda Välk peab endast midagi enamat kui lihtsat elektrilahendust kujutama , arutles ta . </s> <s> Sest peetagu silmas , et kogred sünnitavad sel juhul ainult emaseid kokri . </s> <s> Nii oleks juhtunud ka Neitsi Maarjaga — poleks ta mingit Kristust sünnitanud , vaid lihtsalt ühe Naatsareti plika . </s> <s> Nii et Issanda välk peab — juhul , kui just teda Maarja rasedaks jäämises süüdistada ( Zeus jälle metamorfoosus kuldvihmaks , oli vist nii ? ) — olema üks päris iseäralik välk — TEMA , kelle nime ei pea me mitte asjata suhu võtma , kromosoome kandev välk . </s> <s> Vähemalt bioloog peab nii arvama . </s> </p>
<p> <s> Muidugi oli ka Andrus sellise välgu erilisusega kohe nõus . </s> </p>
<p> <s> Issanda välk pidi , nii näib patustele bioloogidele , millegi kloonimise moodi tembuga hakkama saama , kiusas Valeri Andrust , sest teoloogid räägivad Jehoova ja Jeesuse Kristuse , Isa ja Poja identsusest — igatahes lubatakse mõlema kohta kasutada sõna Issand . </s> <s> Kui aga isa ja poeg on kattuvad , siis ei tohiks ju Neitsi Maarja geene nagu üldse mängus olla . </s> <s> Tal ju rohkem nagu astja roll . </s> <s> Aga , näe , taevasse võeti ikkagi . </s> <s> Vaat kus temp ! </s> <s> ( Valeri täheldas , et sõna " temp " polnud Andrusele meelepärane . ) </s> </p>
<p> <s> " Kas laseme armastajad nüüd kokku ? " küsis Valeri külvitassi võttes . </s> </p>
<p> <s> " Teate </s> .... <s> ma ei tahaks hästi selle juures olla . " </s> <s> Andrus hakkas nihelema . </s> <s> " See ... see nagu rikuks midagi ära . </s> <s> See noh , ma ei oska end täpselt väljendada...oleks nagu kuidagi sündsusetu ... </s> <s> Ise pealt näha ... Nagu millegi püha rüvetamine . " </s> </p>
<p> <s> Valeri vaatas Andrust pika pilguga . </s> <s> Niisugust käitumist ei osanud ta küll ette oodata . </s> </p>
<p> <s> " Jah , aga mina ju pean . </s> <s> Kuigi mul isegi mitte Allahilt selliseid volitusi pole , mis Muhamedile anti . " </s> </p>
<p> <s> Andrus ei muianud üldse . </s> <s> Ent oma soov oli tal siiski . </s> <s> " Aga kuidas see kõik käib ... ehk te kirjeldate ... ? </s> <s> See huvitab mind küll . </s> <s> Mingid pooldumised , eks ? </s> <s> Ja kui need juba käimas , siis...siis vaataksin ma ehk pealt küll . " </s> </p>
<p> <s> " Nii et pulmaöö teid ei huvitagi ? </s> <s> Nojah , see on ka küllalt pikk protsess . </s> <s> Täna ei näeks me praktiliselt midagi . </s> <s> Vahest ainult seda , kuidas rakutuum hakkab aeglaselt-aeglaselt oma membraani seinani jõudnud spermatosoidile vastu liikuma . </s> <s> Raku keskelt tema liikuma hakkab . </s> <s> Võimalik , et neid kihutajaid jõuab finišilindini — membraanini — täpselt ühekorraga hulgeminigi . </s> <s> Aga kus suunas ja miks just ses suunas , ning kellele nimelt vastu tõtata eelistatakse , seda ei tea küll keegi . </s> <s> Ega saagi vist teada . </s> <s> Aga mingi valik see nagu oleks . </s> <s> Tudengina jälgisin ma seda protsessi suure huviga — ikkagi pulmatants . </s> <s> Aga igatahes tõeline adagio , mitte mingi moodne rock'n roll . " </s> </p>
<p> <s> Andrus kuulas pingsalt ja väristas oma pikki ripsmeid . </s> </p>
<p> <s> " Pulmaöö ja adagio — see ... see on väga kaunilt öeldud , " nentis ta vaikselt . </s> </p>
<p> <s> Samas mõtles Valeri , et enne seda lõppvõistlust toimub veel teisigi võistlusi ( võiks öelda ka võitlusi ) — selle nimel , et finaalist üldse osa võtta . </s> <s> Ja tema , Valeri , näe , ei jõudnud finalipääsejate hulka </s> </p>
<p> <s> " Ning kohe , kui esimene kange mees takistusriba läbinud on , toimub jällegi üks omamoodi ime : munarakk nii-öelda sulgub ; kes hiljaks jäi , see ilma jääb . </s> <s> Tuba , kus peab toimuma pulmaöö , on lukus . </s> <s> Ja kogu lugu . </s> <s> Aga nii ju peabki , sest muidu algaks munarakus ju midagi üpris anarhilist . " </s> </p>
<p> <s> " Millal see selgub ? </s> <s> Noh , et pulmaöö on toimunud ? </s> <s> Kui kõik muidugi hästi läheb . " </s> </p>
<p> <s> " Ööpäeva pärast võib heal juhul näha kaht eeltuuma , kahe päevaga jõuab embrüo enamasti nelja raku faasi . </s> <s> Teda nimetatakse ses varases arengujärgus muide moorulaks Ja siis võib hakata mõtlema juba siirdamisele . " </s> </p>
<p> <s> " Nii ruttu , " imestas helesiniste silmadega mees ja küsis , kas ta ehk homme ka tohiks näha ... muidugi , kui midagi näha on . " </s> </p>
<p> <s> Eks Valeri siis lubanudki . </s> </p>
<p> <s> Küll oleks huvitav teada , kas ta oma töökohas — olemuselt kaunis kalgis asutuses — kah tõesti niiviisi käitub . </s> <s> Kuidas küll selline isand suudab langetada karme otsuseid , millest olenevad firmade ja inimeste saatused . </s> </p>
<p> <s> Kui Andrus Klumberg — iseenesest ju tähtis ja rikas mees — pööras külviklaasile häbelikult selja ja imetles kuud . </s> <s> Erakordselt suurt , just temalt oma nime saanud kuukala kahvatut nägu meenutavat kuud . </s> </p>
<p> <s> Ja siis ta väljus tasa , peaagu kikivarvul . </s> <s> Eks pidanud siis Valeri selle pulmaöö tseremooniameistriks hakkama . </s> <s> Ta kallas spermid külvitassi . </s> </p>
<p> <s> Ning veel veidi hiljem jätkusid pangahärrat pelutanud sündmused inkubaatoris . </s> <s> See sai seatud täpselt kolmekümne seitsmele kraadile . </s> <s> Ning süsihappegaasiballoonist hakkas sahinal voolama C0 2 , et keskkonna pH klapiks täpselt naise ihus valitsevaga . </s> </p>
<p> <s> Kui aga aknalt krapist hakkas kostma Mendelssohni " Pulmamarss " , pani see tõsise Valeri kohe päris muigama . </s> </p>
<p> <s> " Pulmamarsi " saatel ta lahkuski , jättes Andruse arvates nii salapärased sündmused toimuma . </s> </p>
<p> <s> Tavaliselt ei mõelnud ta koju minnes enam üldse sellele , mis temast sinna maha jäi . </s> </p>
<p> <s> Ent täna oli siiski teisiti . </s> <s> Mälusoppides elustusid pildid : ta nägi , kuidas üks heledapatsiline tüdruk tahvli ees seisab ja nõutult huuli torutab , kuidas sõbrannadega , pead koos , millegi üle itsitab , lõpuks seegi , kuidas ta koolipeol — ilus , uhke ja eneskindel — mõne vanema klassi poisiga uneledes aeglast valssi tantsib . </s> <s> Too õnnemees tohib oma käe Inna puusale toetada . </s> <s> Mõelda vaid ! </s> <s> Valeri aga jälgib oma jumaldatut kusagilt ukse juurest , teiste selja tagant . </s> </p>
<p> <s> Ja nüüd siis on idu tollest tüdrukust tema laboris . </s> <s> Kas ta tõrjub enda ümber tiirleva isaste müriaadi jahedalt kõrvale , nagu kunagi Valeri tõrjuti ? </s> <s> Elame , näeme . </s> </p>
<p> <s> Valeri kõndis mööda õhtust , halvastivalgustatud Koplit . </s> </p>
<p> <s> Kuna oli veel varane sügis , olid paljud aknad lahti ja siit-sealt voogas neist sumedasse õhtusse joobnute laulu . </s> <s> Enamasti ikka venekeelset . </s> <s> Tuul kandis merelt ninna roiskunud lõhnu . </s> <s> Linna kanalisatsioonikollektor juhitakse kusagil siinkandis , muidugi paari kilomeetri kaugusel , merre , kuid teatud tuulesuund toob aeg-ajalt ikka ninna fekaalilõhnu . </s> <s> Igavene ringkäik , mis bioloogi ei peaks pahandama . </s> <s> Kuid vastik siiski . </s> </p>
<p> <s> Neis majades ronivad paarikesed varsti linade vahele , ja taas ning taas sigitab inimkond järglasi . </s> <s> Miks riik neid lobudikke lõpuks ometi buldooseriga ümber ei lükka ? </s> <s> Ja miks küll vaesem rahvas nii hästi sigib ? </s> <s> Alkohol , kehv tubakas , mida ka naised aina tõmbavad , vilets söögilaud , haisvad peldikud , millest siiani veel imekombel pole alanud mõnd suuremat epideemiat — miski ei näi sigivust pidurdavat . </s> <s> Siinne rahvas pole eales kuulnud katseklaasilastest , lõikustest , mis laste saamise nimel ette võetakse ; lapsed sünnnivad , kui Jumal tahab , arvatakse siin . </s> <s> Olgu laste tulevik milline tahes ; tore on , et riik maksab lapsetoetusi ja nüüd veel ka iga vastsündinu eest preemiat ka . </s> <s> Teadagi mis selle raha eest saab : koputad teatud akendele , ja neid juba jätkub , ning igal ajal võid sa saada odavat salaviina . </s> <s> Maailm on ja jääb ülima ebavõrdsuse paigaks . </s> <s> Ja paradoksaalselt just tänu demokraatiale ja võrdsete võimaluste loomise soovile . </s> <s> See , kes oma sünniga paikapandud saatusest tahab kõrgemale tõusta , peab ropult töötama . </s> <s> Nagu tema , Valeri . </s> <s> Nooruses põles tuli tema akna taga kauemgi kui pidutsejail . </s> <s> Ta õppis nagu meeletu . </s> <s> Ta pidi olema kõiges parim . </s> <s> Ja ega tal tavalisi tiineka kiusatusi ka polnud . </s> </p>
<p> <s> Valeri poole tuikus pooljoobnud naine . </s> <s> Ilmselt tahab ta raha või suitsu . </s> <s> Ja Valeril oligi igaks juhuks palitutaskus pakk suitsunorijate jaoks . </s> <s> Kui sa ütled , et pole suitsumees , ei usuta sind enamasti . </s> <s> Ja ka kui usutakse — ikka on norimishimulistel hea põhjus käes . </s> <s> Ja siin on selliseid palju . </s> <s> Kehv elu teeb kurjaks . </s> </p>
<p> <s> Läheneva naise nägu oli paistetanud , ta lahtised , iseenesest ilusad juuksed lehvisid tuules . </s> <s> Naise vasaku silma all oli suur lilla löömisejälg , see oli mõneti ootamatu tema süütuilmelisel näol . </s> <s> Kujutelge Leonardo " Mona Lisat " või Püha Annat " " sinjakiga " ... ! </s> <s> Tõeliselt oli too naine aga hoopis-hoopis noor . </s> <s> Kuid eks elu olnud oma jäljed ta näkku jätnud küllap juba plikaeas . </s> </p>
<p> <s> Nüüd astus naine Valerile nii lähedale , et too tundis ta katkiste hammaste vahelt õhkuvat viina ja veel millegi hapuka lehka . </s> <s> See kergelt taaruv naine — kas ta ei elanud mitte Valeri vastasmajas ? </s> </p>
<p> <s> " Tõi russkij ? " küsis naine , ent siis tundsid ta rähmased silmad Valeri ära . </s> <s> " Ehh , naš professoritšik </s> .... <s> Ja Tanjka . </s> <s> Uznajoš ? " </s> <s> Enne kui too Tanja sigareti küsidagi jõudis , surus Valeri talle poole pakki pihku . </s> </p>
<p> <s> See " tõi russkij ? " jäi kuidagi valusalt ajju kumisema . </s> <s> Jah , tema on ja jääb venelaseks ! </s> </p>
<p> <s> Aga kapitalism ja turumajandus rikuvad vene hinge ära . </s> <s> Ja tema rahva juures on just hing see tähtsaim . </s> <s> Selles on ta Dostojevskiga ühel nõul . </s> <s> Valeri armastas just selliseid venelasi , keda suur vene kirjanikki . </s> <s> Vaeseid ja alandatuid . </s> <s> Ja kui palju oli alandatuid Juba Eesti riigi teke ei lasknud väga paljusid ennast enam endisena tunda . </s> <s> Kehtestati mingi solvav keeleseadus . </s> <s> Valerilepolnud see probleemiks , aga Tanja-sugustele võis olla küll . </s> <s> Töökohtades , mis vähegi paremad , nõuti eesti keelt . </s> <s> Ja nii jäid ilusad vene tüdrukud tänavale ning paljudest said prostituudid . </s> <s> Eriti just soomlastele meeldisid nad . </s> <s> Kuid lõbutüdruku karjäär on lühike nagu lauljal või sportlasel . </s> <s> Ja lõpp muidugi kurvem . </s> <s> Nagu tõenäoliselt Tanjal , kes praegu nagu nimme hakkas oma katkisi sukkpükse sättima ning silmanurgast jälgis , kuidas Valeri sellele ka reageerib . </s> </p>
<p> <s> Valeri pööras pea kõrvale . </s> </p>
<p> <s> " Valel ajal oled sündinud , Tanetška , " mõtles ta . </s> <s> Varem sündides oleks sa lõpetanud keskkooli , sul olnuks oma aated , millede väärtus ehk kaheldav . </s> <s> Kuid aated on siiski aated . </s> <s> Sulle oleks leitud töökoht . </s> <s> Sinust oleks saanud korralik vene naine ja ema Eesti Nõukogude Sotsialistlikus Vabariigis . </s> </p>
<p> <s> Ema ... </s> <s> Emadus ... </s> <s> Ja Valeri mõtted rändasid taas endistele radadele . </s> <s> Mis siis , kui Inna </s> </p>
<p> <s> Andruselt last ei saagi ? </s> <s> Kõigist pingutustest , mida ta teeb , hoolimata . </s> <s> Ikkagi juba neljas katse , ja neilt on ju ka õnnetult lahkunud paare . </s> <s> Valeri ei salga , et ta on mõelnud ka spermapangale . </s> <s> Muidugi ei kasuta ta Inna puhul ealeski anonüümset spermat . </s> <s> Aga kui kasutakski — muidugi absurd ! , aga fantaseerida ju võib ikka — , siis oleks tore , kui just üks vene laps Innale üssa sattuks . </s> <s> Ta ju ise ka poolenisti venelane , ehkki taganenu . </s> <s> Laps sünniks heasse perekonda , kuigi , jah , rahvuse kaotaks temagi . </s> </p>
<p> <s> Kuigi geneetik , ei uskunud Valeri pärilikkuse kõikvõimsusse . </s> <s> Inimese saatus oleneb kõige enam ikka sellest , kus ja kuidas üles kasvatakse . </s> <s> Pärilikest haigustest ei pääse , eelsoodumustest samuti , kuid kas on see meie niigi piiratud elukese puhul peamine . </s> <s> Sureme kõik võrdsetena , kuid võrdsetena ei ela . </s> <s> Ja elu kvaliteet , mitte pikkus on tähtis . </s> <s> Kui käsitleda aega lõputuna , siis pole lõpmatusel suuremaid ega väiksemaid tükke . </s> <s> Matemaatikud lõpmatust millega gi ei jaga . </s> <s> Nii et sellest aspektist vaadatuna on elud kõik võrdpikad . </s> </p>
<p> <s> Võimalik , et Valeri jube arstieetika rikkumine teeks ühe pere õnnelikuks . </s> <s> Ja tõde jääks igaveseseks saladuseks . </s> <s> Ei sünni ju lapsed kaugeltki alati vanemate nägu — välja võib lüüa mõni esivanem , keda ei mäletatagi . </s> <s> Ning õnnelik pere ei hakkaks kahtlemagi . </s> <s> Ning Valeri teab , et nende spermapangas pole ei mustlaste , neegrite ega mulattide spermat . </s> <s> Põhiliselt tudengite toodang MADE IN ESTONIA . </s> </p>
<p> <s> Tanja lähenes talle uuesti . </s> </p>
<p> <s> " Za dvesti ! " </s> <s> Ta itsitas — see oli iseäralik pahelise ingli naeratus , milles oli oma kummaline kütkestavus , ja paljastas samal ajal oma katkistes sukkpükstes kõhnavõitu reied . </s> </p>
<p> <s> Uskumatu — ent Valeri tundis äkki ootamatult teravat iha . </s> <s> Loomulikult oleks ta ratio , ootamatusest rabatud ratio , selle alla surunud , kuid selleks polnud vajadustki — kuskilt kangialt kargas välja nahktagis gorrillalikult pikkadega kätega mees , punane arm risti üle näo , tüdrukut tabas jalahoop kõhtu ja ta kukkus koltunud murule . </s> <s> Sinna ta oigama jäigi . </s> </p>
<p> <s> " Za trista , " tehti sõbralik pakkumine . </s> </p>
<p> <s> Valeri pistis jooksu , ning oma trepikotta jõudnud , lukustas hingeldades ja värisevi käsi majaukse . </s> </p>
<p> <s> Järgmistel päevadel selgus kurb lugu — pulmamarss oleks pidanud kõlama minooris . </s> </p>
<p> <s> Sama tõrges kui Inna ise , oli ka tema munarakk . </s> <s> Ja ometi olid ju paar munarakku oivalised ... mhmm ... " briljantsed " , nagu Valeri endamisi oli ühmanud . </s> <s> Ning ega spermagagi lood kõige halvemad polnud . </s> <s> Milles asi ? </s> </p>
<p> <s> Vaid paaril korral , ei enam , oli Valeri kokku puutunud olukorraga , mille puhul ei selgunudki , milles ebaõnnestumise põhjus . </s> <s> Eks siis räägitud geneetilisest sobimatusest — midagi tuleb ju öelda . </s> <s> Kuid geneetilist sobimatust Valeri südames ei tunnnistanud — ju ta üks väljamõeldis on . </s> </p>
<p> <s> Eks ta siis jätkanudki Inna ja Andrusega tööd edasi . </s> <s> Paraku varisesid lootused kokku ka teisel ja kolmandal korral . </s> <s> Pärast neljanda superovulatsiooni stimuleerimist oli Inna näost näha , et tema edusse enam ei usu . </s> <s> Ei õnnestunud Soomemaal . </s> <s> Ei õnnestu siin . </s> <s> Ei tea , kas tasub enam proovidagi . </s> </p></div2>
        <div2 type="alaosa"><head> K O L M </head>
<p> <s> Kaks nädalat hiljem ; erahaigla FAVORIIT </s> </p>
<p> <s> Ühel õhtul koputati Valeri laboriuksele . </s> <s> See polnud nagu Valerile juba hästi tuttav Andruse arglik koputus . </s> <s> Märksa otsustavam ja julgem oli . </s> <s> Kuid kui Valeri ukse avas , seisis lävel siiski just tema vandeseltslaseks tükkiv munarakuimetleja — romantilis-religioosse loomuga analüütik-prognostik härra Klumberg ise . </s> <s> Ning ... </s> <s> Valeri ei tahtnud oma silmi uskuda — Andrus oli ilmselt purjus . </s> <s> Ta sall tükkis krae vahelt välja , mantlinööbid olid valedes aukudes ning tobe pisike piip , jah , nagu poisslapsele jõuluks kingitud šokokolaadist lutsutamisrõõm , tilpnes kustunult suunurgas . </s> <s> Otsemaid kuulutas ta tehtud reipusega : </s> </p>
<p> <s> " Tead , Valeri , ma olen täna kergelt jokkis . </s> <s> Tuleb ette , ise tead ... </s> <s> Ega sa pahaks pane . </s> <s> Ära pane , tead ... ! </s> <s> Meeste asi ... " </s> </p>
<p> <s> Ei sobinud talle sinatamine , ei " tead " ega " meeste asi " ega muidugi ka purjusolek mitte raasugi . </s> </p>
<p> <s> " Kuule , kui sul aega on , lähme üle tee , hüppame baari ja teeme väiksed dringid . " </s> <s> Ja edasi , samas stiilis , mille sobimatust ta ka ise ilmselt tajus : " Mul on täna üks tõsine meestevaheline jutt . </s> <s> Withtout any women . " </s> </p>
<p> <s> " Siia piibuga ei tulda ! " </s> <s> Ega seda väga karmilt öeldudki . </s> </p>
<p> <s> Piip krapsati seepeale suunurgast ära küll . </s> <s> Valeri tõrges-tõrjuv hoiak võttis aga Andruselt kogu ta tehtud kuraasi ; mees jäi nüüd hoopis vait . </s> <s> Ning alles tüki aja pärast , ja juba ka teisel toonil , lisas ta : " Mul on mure ... </s> <s> Suur mure ... </s> <s> Inna ütles , et enam tema siia ei tule . </s> <s> Temale olevat sellest surkimisest kõrini ... " </s> </p>
<p> <s> " Kui nii , siis on see kurb uudis küll . " </s> </p>
<p> <s> Ja seda see oli . </s> <s> Ka Valerile — Inna niisiis lipsab ta haardeulatusest välja . </s> <s> Mida ta selle all õieti silmas pidas ... ? </s> <s> Sellele küsimusele poleks ta vastata osanudki . </s> </p>
<p> <s> " On see Inna lõplik otsus ? </s> <s> Siis ma pean temaga nähtavasti ise rääkima . " </s> <s> Kuuldud uudis pani Valeri rahutult labori ühest nurgast teise kõndima : </s> </p>
<p> <s> " Kõige rumalam on just praegu pooleli jätta ... </s> <s> Ma ei räägi tuulde loobitud rahast . </s> <s> Ma räägin sellest , et ka iga ebaõnnestumine viib meid sammukese lähemale . " </s> </p>
<p> <s> " Pooldumine ju hakkas peale . </s> <s> Eks ? </s> <s> Hakkas ju ? " </s> </p>
<p> <s> " Hakkas , kuid ... Jah , aga selles osas annab tulevikus veel midagi ette võtta . </s> <s> Isegi siis , kui asi on immunoloogilises ebaklapis , mis on iseenesest ülimalt haruldane asi , tasub edasi üritada . </s> <s> Proovime sel juhul kas või supressante ... " </s> </p>
<p> <s> Valeri ei saanud ise ka aru , miks Inna otsus temalegi nii otseselt valu teeb . </s> <s> Tema enda lootused kunagise kooliõe suhtes olid ju ammu surnud ja maha maetud . </s> <s> Mida ta siis veel ootas ? </s> <s> Ju siis alateadvuses midagi ikka . </s> <s> Kurb mõelda , et see kavalate rohekate silmadega huultetorutaja enam talle enam kunagi oma palativoodist lootusrikkalt vastu ei vaata . </s> </p>
<p> <s> " Teate , doktor Valeri ... </s> <s> Võib-olla saab teda veel ümber veenda . </s> <s> Mul jäi lõpuks mulje , et ühe viimase katse on ta nõus ehk siiski veel tegema . </s> <s> Kui teie kah seda sisendate . </s> <s> Aga see saab siis ka tõesti viimane olema . " </s> <s> Andrus nuuskas nutuselt nina ja näperdas piipu . </s> </p>
<p> <s> Valeri kogus mõtteid . </s> </p>
<p> <s> " Kuskile baari ma loomulikult ei tule . </s> <s> Rääkida võime siin ka . " </s> </p>
<p> <s> Pikemalt seletamata läks ta reaktiividekapi juurde , võttis sealt kõhuka klaaskorgiga pudeli , kallas mensuuri vast viiekümne grammi jagu puhast piiritust , ja lisas sellele pool pudelit kokat . </s> <s> ( Pudeli oli Rein aknalaulale jätnud . ) </s> <s> Seejärel rändas segu , millele näpuotsaga ka sidrunhapet sekka raputati , tühja silindrilisse seisukolvi ning lükati siis joodav Andruse ette . </s> <s> Ning kuubik jäädki leidus külmkapis , et segule lisada . </s> </p>
<p> <s> " Aitäh ! </s> <s> Ega ma viinamees ole , aga praegu ... " </s> <s> Ja siis sai Valeri kuulda midagi , mida ta aimatagi poleks osanud : </s> </p>
<p> <s> " Kui Inna ühe korra veel tuleb , ja siis kah nässu läheb , siis ... siis on ka meie abielu lörris ! </s> <s> Jokk ! " </s> <s> Andrus põrnitses põrandat . </s> <s> Ta oli nagu hunnik õnnetust . </s> <s> , </s> </p>
<p> <s> " Noh , et need asjad nii hullusti on , seda ma kah ei tahaks uskuda ... " </s> </p>
<p> <s> Andrus rüüpas nüüd vast veerandi jao pakutud joogist ära , korraks võitles ta õõksumisega , sai sellest üle ning jätkas siis : " Ma ei liialda . </s> <s> Inna on kah kusagilt kuulnud , et on jah olemas mingi orgaaniline sobimatus ... </s> <s> Ta ütles , et annab mulle vabad käed — mis mina sellega peale hakkan ? ! — ja loomulikult lubab seda ka endale ... </s> <s> Ja temal on nagunii keegi juba ammu silmapiiril . </s> <s> See mees on siia lilligi toonud . </s> <s> Need on öökapil alati aukohal . " </s> <s> Viimane , solvatud südamest tulev lause rohkem sosistati . </s> </p>
<p> <s> Või nii on lood ... </s> <s> Nüüd arvas juba ka Valeri end teadvat , keda silmas peeti — esindusmeest , Meest Nõelasilmast Tulnud Ülikonnas , kes Valerilegi ülalt alla vaatas . </s> <s> Kui Valeri kujutluses kaht meest võrdles , siis oli selge , kumba poole kaalukauss kaldub . </s> <s> Ühelt poolt kirjule pintsakule truu , lapsesilmne piibunäperdajast mehejupats , teiselt aga läbinisti maskuliinne , muskuselõhnalisi aroomipilvi paiskav edumees ... </s> <s> Ja kes ütleb , et Inna temast kohe ei rasestuks ? </s> <s> Ja Inna ise on loomult pigem suurilmadaam kui poeedilohutaja . </s> </p>
<p> <s> Ning Valeri arvas südames , et ei tea , kas Andruse lapski asjade edasist kaunis loomulikku käiku peatab ; Andrus , kellele ta anne ja intuitsioon priske rahakoti otsekui loteriivõidu taskusse on susanud , kujutab endast hüppelauda tõeliste prominentide maailma . </s> <s> Andrusel ja temal , Valeril , on erisustest hoolimata siiski palju ühist . </s> <s> Nemad sellesse seltskonda ei sobi . </s> </p>
<p> <s> " Aga ma t e a n , et laps hoiaks meie pere lõhki minemast , " jätkas Andrus jonnakalt ja ta hääl paisus : " Kindla peale ! </s> <s> Innast ei võiks seda arvatagi , kui väga ta emaks tahab saada . </s> <s> Ta pole väliselt nagu seda tüüpi naine . </s> <s> Aga seesmiselt on . </s> <s> Ta ju ise ka suure pere laps . </s> <s> Neid oli kokku viis õde-venda . " </s> </p>
<p> <s> " Ma püüan Innat veenda , et neli ebaõnnestumist ei ole veel mingi lõpp . " </s> </p>
<p> <s> " Aga kui ka viies kord ... ? </s> <s> Mis siis saab ? " </s> </p>
<p> <s> See lapsik " mis siis saab ? " tekitas kaastunnet . </s> <s> Tõesti — mis siis , jah , saab ... ? </s> </p>
<p> <s> Tekkis üsna pikk vaikus . </s> <s> Andrus jõi joogi ühe lonksuga ära . </s> <s> Valerile tundus äkki , et ta nagu üritaks julgust juurde ammutada . </s> <s> Talle näis äkki , et Andrusel on midagi veel hinge peal — midagi , millega ta nagu hästi ei söanda lagedale tulla . </s> </p>
<p> <s> Andrus tõusis , läks akna juurde , pööras Valerile selja , vaatas sinimusta öötaevasse . </s> <s> Ja ega tulnudki kaua oodata . </s> </p>
<p> <s> " Kas...kas ... teie spermapank ... </s> <s> Kuidas sellega on ? </s> <s> Te kohe üldse mittekuimidagi ei tea nendest inimestest , kes seda , noh ... on täitnud ? " </s> </p>
<p> <s> Vaata , milles asi ! </s> <s> Valeri isegi võpatas . </s> </p>
<p> <s> " Aga Inna ... ? </s> <s> Mis tema sellest arvab ? " </s> </p>
<p> <s> " Temale pole ma sellest muidugi rääkinud . </s> <s> Ei võigi iial rääkida ! </s> <s> See tema ... " doonor " on ju kogu aeg ta ümber tiirutamas . </s> <s> Selle jutu peale kihutaks Inna mu uksest välja . " </s> </p>
<p> <s> Jumala eest , see oli täiesti usutav . </s> </p>
<p> <s> " Meie doonorid on üheksakümneprotsendiliselt tudengid . </s> <s> Enamikul neist on ju krooniline kroonipuudus . </s> <s> Pärast seda , kui üks neist meid avastas , järgnes terve tudengibuum . " </s> </p>
<p> <s> " Mingeid võõraid ... või mustlasi...või muidu kahtlasi ja väljastpoolt Eestit ? " </s> </p>
<p> <s> " Kõik omad . </s> <s> Noored , terved mehed . </s> <s> Üle keskmise IQ-ga . </s> <s> Enamikus eestlased , sekka paar venelast " </s> </p>
<p> <s> Miskipärast olid nad mõlemad järsku peaaegu sosinal rääkima hakanud . </s> <s> " Ideaalselt terved . </s> <s> Muidugi , ega me igaühe taustsüsteemi ja tagamaid tea . </s> <s> Kes võibki teada , mis inimeses peidus . " </s> </p>
<p> <s> " See'p see asi on , " muretses Andrus . </s> <s> " Isegi patoloogilisi kurjategijaid ei tunne normaalsete inimeste inimeste hulgast keegi ära . </s> <s> Ja võib-olla mõni niisgune just nimme tahab oma järglasi maailma sokutada , et </s> .... <s> " </s> </p>
<p> <s> Nüüd võttis Andrus kogu julguse kokku , ta lausa ületas ennast , ning vaatas Valerile otse silma . </s> <s> " Aga kas teie i s e ei võiks ... sinna spermapanka ... ? ! </s> <s> Ma ... ma usaldan ja ... ja imetlen teid , Valeri ... " </s> </p>
<p> <s> " Kas te mõtlete seda tõ-tõ-tõsiselt ? " </s> <s> Valeri kuulis end kokutavat . </s> </p>
<p> <s> " Täiesti . " </s> </p>
<p> <s> Valeri tundis , kuidas tal korraks nagu pildi eest ära lõi . </s> <s> Lõi tõesti , kuigi , tõele au andes , oli ta siiski variser : eks olnud ta ka ise mõelnud patusest , hullutavast , jäledast , kuid nii ahvatlevast võimalusest ise Inna lapse isaks saada . </s> <s> Ent ta kuulis end raevukalt kähistavat : " See ... see on j ä l k jutt ! </s> <s> Te olete hullem kui sutenöör või kupeldaja ! " </s> <s> Eks see , et Andrus i s e tolle mõttega välja tuli , oli eemaletõukav tõesti . </s> </p>
<p> <s> " Aga mitte keegi ei saaks sellest iialgi teada . </s> <s> Te olete mulle lõpmatult sümpaatne . </s> <s> Ja Innale ka vist . </s> <s> Ja siis ma tean , et mingit potentsiaalset pätti ... " </s> <s> Andrese hääl värises nagu talle saba . </s> <s> Ta lausa mangus . </s> </p>
<p> <s> " Olen ma teile vastik ? " </s> <s> Kui haledalt see kõlas ... </s> </p>
<p> <s> " Jah ! </s> <s> Justnimelt vastik ! " raius Valeri . </s> </p>
<p> <s> " Ma tean , et ma olen paljudele vastik . </s> <s> Mind pilgatakse , ja Innagi teab seda . </s> <s> Aga mis ma saan teha , kui ma olen selliseks loodud . " </s> <s> Ta oli nutu piiril . </s> <s> Ta pillas oma tillukese piibu , mille kaha kujutas kikkhabemega kuradit , põrandale , kuid ei märganudki seda . </s> </p>
<p> <s> Ja siis korraks tundis Valeri , et ta tunneb selle üliandeka ja üliõnnetu hädise mehe vastu koguni mingit armastusetaolist . </s> <s> Midagi umbes sellist , nagu ka noore joodikust litsikese Tanja vastu . </s> <s> Kõrvaletõugatud , alandatud ... </s> <s> Kui Valeri pederast oleks , nõustuks Andrus surmkindlalt kõigega . </s> <s> Tüübilt oligi ta nagu sündinud succubus .. </s> </p>
<p> <s> Ja kaastundlikult , enam mingit vastikust tundmata , astus Valeri Andrus Klumbergile lähemale . </s> </p>
<p> <s> " Kuidas me pärast seda teineteisele silma vaataksime , Andrus ? </s> <s> See käib igasuguse eetika vastu . </s> <s> Rääkimata arstieetikast . </s> <s> Võib-olla on maailmas midagi niisugust kunagi juhtunudki ... </s> <s> Aga siiski — jube mõelda ! </s> </p>
<p> <s> " Kas ... ma olen jälle midagi ära rikkunud ... ? " </s> </p>
<p> <s> Valeri võttis Andrese piibu maast . </s> <s> Surus selle mehe väiksesse niiskesse intelligendikätte . </s> <s> Ja ta lausus nüüd — täiesti sõbralikult , teesklematu kaastundega : </s> </p>
<p> <s> " Lõpetame selle jutu , Andrus . </s> <s> Eks. " </s> </p>
<p> <s> Ja nüüd Valeri lausa tõotas : " Me jätkame . </s> <s> Ma teen selleks absoluutselt kõik , et te õnnelikuks isaks saaksite . </s> <s> Selles pole midagi võimatut . </s> <s> Aga nüüd , olge kena ja jätke mind üksi ! " </s> </p>
<p> <s> Ta osutas vaikselt Andruse valesti kinninööbitud mantlile ning saatis mehe seejärel nagu lapse , käest kinni hoides ukseni . </s> </p></div2>
        <div2 type="alaosa"><head> N E L I </head>
<p> <s> Tallinn , erahaigla FAVORIIT . </s> <s> Mõni päev hiljem . </s> </p>
<p> <s> On jälle üks õhtu . </s> <s> Maja on peaaegu tühi . </s> <s> Ju arvavad valveõed , et Valerigi on juba koju läinud . </s> <s> Ent tema istub ... spermakogumiseboksis , uks lukku keeratud . </s> <s> Mis seal siis toimub ? </s> </p>
<p> <s> Valeri on sisse lülitanud videofilmid . </s> <s> Istub mugavas tugitoolis , kuid tunneb end kurvakujurüütlina . </s> <s> Tal on häbi . </s> <s> Ent kui mees on midagi kaua kaalunud ja lõpuks otsuse vastu võtnud , siis tuleb see ka täide viia . </s> <s> Ainult , et tal on hirm , kas ta suudab , sest see kõik on siin jahmatav-ehmatav . </s> </p>
<p> <s> Taevas appi ! </s> <s> Milline lihakarusell — teleekraanile ilmub üksteise järel kaunitare — reeglina ikka mustis sukis ja tikk-kontsadel ; ükshaaval heidetakse riided ült ja juba kisuvad hirmpunased küüned pakkuvalt naeratades avali häbememokki , millede ümbert karvad enamasti kas täielikult või osaliselt raseeritud . </s> <s> Valeri ei teadnud — kust ta võiski ? ! — et pügamisstiilil on nähtavasti kah omad trendid : loomulikke avausi markeerivad kitsad püstkriipsud , vuntsikesed , poolkuud . </s> <s> Ning mis lahkesti eksponeeritakse tuharaid ja rindu . </s> <s> Neid on nii tagasihoidlikke kui ka päratuid — midagi iga maitse tarvis — ekraanil ahvatletakse vaatajat kord klassikalise saledusega , koguni poisitaridega , aga suuremas aus tunduvad olevat siiski külluslikud , rubenslikud , et mitte öelda " kõrvitsjad " ihuvormid . </s> <s> Vaevalt on palju mehi , kes sellistega koos elada tahaksid , kuid ses ruumis on neist arvatavasti suurem tulu kui kondibukettidest . </s> <s> Ning elavad lihamäed aina uhkeldavad oma varandusega — vabistavad päratuid melonrindu.Suunavad , ise meelalt itsitades , oma hiidtuharad sulle otse näkku — suur plaan oli neis videodes valitsev . </s> <s> Oo seda enesekindla liha uhkust ja endaga rahulolu ! </s> </p>
<p> <s> Neil videodel , mis spermakogujaid peavad innustama , on ka oma primitiivsed süžeekesed . </s> <s> Armastusega pole neis aga küll iial tegu . </s> <s> Tüüpiline on , et armuvalus daami uksele koputab noor sportlik , võimalik , et ka natuke häbelik elektrikontrolör . </s> <s> Või gaasipliidiparandaja . </s> <s> Või veevärgikontroll . </s> <s> Talle minnakse vastu negližeede kahinal . </s> <s> On tulija arem või julgem , ei see määra midagi — lõpptulemus on alati sama . </s> <s> Mehe teksased ( enamasti ) nööbitakse kiirustades lahti , püksiaugust ilmub lagedale meheriist — algul nagu väike ehmunud laborihiir — , kuid paksult värvitud huuled hakkavad teda andunult äratama , ja väike vorstike paisub peagi päratuks , üüratuks nöörjämedate soontega lihanuiaks par excel lence . </s> <s> Ja siis läheb kiimlejatel kohe õige kiireks — pole mahti voodissegi minna , tramburaiga alustatakse kas köögilaual või põrandal . </s> <s> Pärast tiirase emaspoole esimest rahuldust , mis saabub kahtlaselt ruttu , jätkub pöörane lihapidu enamasti ikka voodis . </s> <s> Naiste orgasmid pole enamasti veenvad — ja kas nad prožektorite valgel saaksidki seda olla ? — , kuid seda pöörasemad püütakse näida . </s> <s> Oo tiiraseid grimasse ! </s> <s> Võib arvata , et neid on enne hoolega harjutatud . </s> <s> Ning näideldakse aina multiorgasme . </s> <s> Mehed on seevastu ilmselt raskemas olukorras — teeselda või dublanti kasutada on raskevõitu — ikkagi suured plaanid , ja spermafontäänid lihtsalt peavad purskuma . </s> <s> Tõetruult . </s> <s> Ja rammus koorekarva neste langebki ootavatele pundunudnibulistele rindadele , kus see nautlevalt laiali hõõrutakse . </s> <s> Paljud aga peavad mehenestet sedavõrd kalliks , et püüavad seda ahnelt otse õhust , kugistavad himukalt , ise ähkimisest hingetud . </s> <s> ( Neid vaadates meenub Valerile kunagine protozooloogialaboratoorium . </s> <s> Ja Laine — emalaev . ) </s> </p>
<p> <s> Kuid kõik teed viivad Rooma . </s> <s> Kiimeldatagu kas mererannal , mullivannis , autokapotil — sel juhul on auto tingimata täielik luksusauto — või kus tahes , finišil pole palju variante . </s> <s> Ei , siiski ikka on ka . </s> <s> Neil videodel , kus lõbutsetakse kolme , viie ja koguni seitsmekesi . </s> <s> Enamasti on grupis ikka paaritu arv osalejaid . </s> <s> Nagu olelusvõitluses on tihtipeale üks ilmajääja . </s> <s> See innustab . </s> <s> Äpu jääb ikka ilma . </s> <s> Põruta talle , Peter , õige vastu lonti ! </s> </p>
<p> <s> Ning kui tegu on grupiseksiga , siis näeb ka mitmeid eriharrastusi . </s> <s> On mehi , keda näib erutavat vana idamaine anaalne seks . </s> <s> Selle lahke pakkuja — imearmsa näoga neiu — on oma tegevustes vaba . </s> <s> Tal ju peale anus'e ka vulva , suu ja kaks vaba kätt . </s> <s> Kõik leiavad töö </s> </p>
<p> <s> Enamasti osaleb orgiates ikka ka mõni neeger või on siis hiidriistaga araablane platsis . </s> <s> Ei mingit rassilist diskrimineerimist ! </s> <s> Ja tundub , et neegritel ja araablastel on tõesti seda , millega , valge mehega võrreldes , hoobelda . </s> <s> Taevas appi ! — siin on tõesti küllap ka tehistõlvad mängus — muidu võiks mõni must või kollane mees Guinnessi raamatusse jõuda ... </s> <s> Tema riist aga jõuab daami suhu niikuinii . </s> </p>
<p> <s> Valeri on õnnetu . </s> <s> Ta on püksid rebadele lasknud vajuda . </s> <s> Tema käeulatuses on tuttav purgike , mis asjatult täitmist ootab . </s> <s> Kuid ei tule sellest siin midagi välja . </s> <s> Miks ? </s> <s> Valeri on ju ometi terve mees . </s> <s> Aga mitte ainult elus , koguni siin ei saa ta millegagi toime . </s> <s> Igavene ilmajääja . </s> <s> Talle näib , et videodaamid heidavad talle iroonilisi pilke . </s> <s> Kui alandav on ajada taas püksid üles ! </s> <s> Aga mis teha , kui pakutavad vaatemängud ei tekita tas isegi mitte erektsioonialget . </s> <s> Tema meheau on ehmunud , arg , närtsinud . </s> <s> Lausa kortsudes . </s> <s> Mingi tõuguke . </s> <s> Just selline , nagu teinekord jääkülmast veest välja tulles . </s> <s> Mis lahti ? </s> <s> Ta pole ju impotent . </s> <s> Harva küll , aga mõnikord vaevad üksiklast siiani öised erektsioonid . </s> <s> Nad ei lõpe küll enam pollutsioonidega nagu poisipõlves , mil tema unedes end ilmutas ... teadagi kes . </s> <s> Inna oli siis häbitu , itsitas ja innustas ... Siis lõhnas Valeri linaalune hommikul nagu šampinjonikasvatus . </s> <s> Äpu , suur äpu on ta nüüd . </s> <s> Isegi mõni seitsmekümnendates aastates taaditarikas tuleb siit ruumist uhkesti välja — pisitirtsuke enesetõestust siiski ette näidata . </s> </p>
<p> <s> Alaväärsuskompleks muserdab meest . </s> </p>
<p> <s> Mis siis , kui tal oleks siin kaasas mõni pilt Innast ? </s> <s> Kas või päris viisakas — näiteks rannapilt . </s> <s> Vastukaaluks sellele egiptuse lihapotindusele . </s> <s> Aga kas ta ikka tooks Inna pildi siia vastikusse tuppa ? </s> <s> Ega ikka tooks küll . </s> <s> Tuleb välja , et isegi teise mehe naisena , alandliku patsiendina isikupäratus kitlis , jalas mingid kontsata sussilotakad , on Inna siiski Valerile veel mingi , kurat võtku ! püha lehm ! </s> </p>
<p> <s> Aga mis tunnuste järgi , mis alusel on need videofilmid selle boksi tarvis välja valitud ? </s> <s> Arvatavasti on nad normaalsele mehele siiski erutavad . </s> <s> Kuidas Rein neid kokkuvõtvalt iseloomustaski ? </s> <s> Ah jaa — " main street " . </s> <s> Toimivad enam-vähem kõigile . </s> <s> Ainult ühel korral olevat vanem härra , kes siia ruumi pidi tulema , palunud luba oma lint kaasa võtta . </s> <s> Ent enam tüüpilisemat gay-maneeridega vanemat härrat olevat olnud võimatu ette kujutada . </s> <s> Ilmselt segas lapse , keda nähtavasti siiski sooviti , sigitamist lihtsalt erektsiooni puudumine naisterahvale . </s> <s> Selle mehe naine sai igatahes tohtrite abiga siiski emaks . </s> </p>
<p> <s> Valeri konutab veel viivu nõutult . </s> <s> Siis , ilmselt näost punetades , kinnitab püksirihma ja läheb laborisse tagasi . </s> </p>
<p> <s> Ta pilk on maas ja kõnnak selline , nagu oli kunagi poisil , kellele kallati kraesse pangetäis külma vett . </s> </p>
<p> <s> Ja äkki ärkab Valeris kõigest hoolimata sarkasm : ta lülitab sisse ühe monitoridest — just selle kallal jäigi tal töö ennelõunal pooleli . </s> <s> Ekraanile ilmuvad Inna kromosoomid . </s> <s> See siin on tema tõeline ürgolemus , pealegi veel rohelise ja roosaga kena meigi saanud . </s> <s> Kromosoomides on geenid , kuskil on peidus just see , mis Innast Inna teeb — määrab ta silmavärvi ja omapärase oskuse keelt torutada . </s> </p>
<p> <s> Kuid — püksid uesti maha geneetik ! </s> <s> Siin su ihaldatu " struktuurvalem " on su ees . </s> <s> Eks masturbeeri ! </s> <s> Onaneeri himuga ! </s> <s> Kas sa võid olla kindel , et Mendelejevile tema perioodilisuse süsteem libido't ei tekitanud . </s> <s> Ta ju näinud seda öösigi unes . </s> <s> Lase aga käia ! </s> <s> Mis kaunis kõverik sugukromosoom su pilgu ees ... </s> <s> Kui sul luust ja lihast naiste peale ei seisa , ehk siis ajab alasti teadus su riista sirgu . </s> </p>
<p> <s> Valeri istub pooltühjas hilisõhtuses Kopli trammis . </s> <s> Millest siin nii vastikult haiseb ? </s> <s> Ja juba ta taipab — asotsiaalist prükkar on päratu musta plastikaatkoti just juhi ukse taha pannud . </s> <s> Teadagi on seal prügikastide sisu . </s> </p>
<p> <s> Prügikastikratid on töökas rahvas . </s> <s> Nad lõpetavad keskööl . </s> <s> Ja juba kella viie paiku hommikul alustavad , kes konksjas kepp peos , kes paljakäsi , linna , selle hiigelelaja poolt väljaoksendatu pedantset sorteerimist . </s> <s> Ta on näinud , kuidas prügikastist leitud poolik praetükk tee otse räpassonkija suhu leiab . </s> <s> Kas kaheksakümnendatel niisugust pilti kohtas ? </s> <s> Kui Valeri nägi ühes Tennessee Williamsi näidendi järgi tehtud filmis mingi suurlinna üüratul , trööstitul prügimäel koprofaage mingeid poolseedituid fekaale õgimas , pidas ta seda kirjaniku haiglaseks fantaasiaks . </s> </p>
<p> <s> " Sitsi ... " venitab trammijuhi unine hääl . </s> <s> Valeril jääb niisiis sõita veel paar peatust . </s> </p>
<p> <s> Siseneb vaid üks inimene . </s> <s> Ja ehkki vabu kohti küllaga , istub too just Valeri kõrvale . </s> <s> Valeri tahaks midagi pahaselt ümahtada , kuid ta tunneb , kuidas tõmbub üle kogu keha kuumaks — tema naaber on ... </s> <s> Tanja kõrvaltmajast ! </s> </p>
<p> <s> Päris purjus tüdruk ei ole , kuigi lõhnab ... mis asja järgi küll ? </s> <s> Selge , see on eeterpalderjan , mis apteekides juba üsna haruldane . </s> <s> Kuid mille järgi Tanja lõhnab , see pole praegu üldse oluline . </s> <s> Oluline on see , et tüdruk pöörab pilgu Valerile , ja jälle näeb too seda langenud ingli elektriseerivat ja kutsuvat pahenaeratust . </s> </p>
<p> <s> Nüüd ! </s> <s> Just nüüd on õige aeg midagi ette võtta ! </s> </p>
<p> <s> Palavlikuliselt mõtleb Valeri , kas tal kodus midagi joodavat on . </s> <s> Vaevalt . </s> <s> Ja kell on juba nii palju , et poedki kinni — vähemalt siinkandis . </s> <s> Aga kesklinnapoolt saaks , ja muidugi on olemas veel restoranid ja nende tagauksed . </s> <s> Valeril pole kogemusi , ent ta teeb välkkiire otsuse : tuleb võtta takso . </s> <s> Ta tahaks Tanjale midagi selgitada , kuid selleks pole mingit vajadust . </s> <s> Läbinägev on selle tüdruku litsipilk . </s> <s> Ja kui trammijuht nagu vastutahtsi kuulutab , et järgmine peatus on Maleva , haarab Valeri tüdruku väikese niiske käe — endise kino ees on taksopeatus ! </s> <s> Neile on taksot vaja . </s> <s> Ei mingit vastupuiklemist — kaaslanna on juba ette kõigega nõus . </s> </p>
<p> <s> Nad väljuvad . </s> <s> Taksopeatuses on ainult üks masin . </s> <s> See on must tõldautotüüpi MERCEDES — VIPidele sobiv sõiduk . </s> <s> Tanetška surutakse tagaistmele . </s> </p>
<p> <s> " Roskošno ... " pomiseb närtsinud mantlis olmeneiu . </s> </p>
<p> <s> Valeril pole raske oma soovi taksojuhile selgeks teha . </s> </p>
<p> <s> Kaval taksojuht pöörab sedamaid otsad ringi ja sõidab linna poole , kuigi Valerile meenub , et just siinsamas lähedal nagu oli mingi restoran , mingi kahtlane " Kaseke " . </s> <s> Kuid mis tähtsust on sellel praegu ... </s> <s> Nende linn kubiseb restoranidest , kohvikuist , baaridest nagu hulkuv koer kirpudest . </s> <s> Ja muidugi on Tallinnas , erinevalt mõnest teisest Euroopa pealinnast , kas või Helsingist , ka öö läbi töötavaid alkopoode . </s> </p>
<p> <s> Veerand tunni pärast on nad tagasiteel . </s> <s> Valeri on ostnud kalleima konjaki — HENNESSY . </s> <s> Tanja ootas teda autos . </s> <s> Õndsalt haigutades nagu kuninga kass . </s> <s> Nüüd uurib ta seninägematut pudelit . </s> <s> Nii imetleksid Kopli liinide plikad Barbie-nukku . </s> </p>
<p> <s> Taksojuht näib olevat üllatunud , kui kuuleb , kuhu tagasi tahetakse sõita . </s> <s> Siiski mitte eriti — kas elupõlist taksojuhti üdse ongi võimalik imestama panna . </s> </p>
<p> <s> Kui jõutakse Valeri maja ette , ilmutab Tanja hirmumärke . </s> <s> Ta vahib taksoaknast sinna-tänna ja vihjab siis , et Valeri võiks enne väljuda . </s> <s> Selge , mida Tanetška pelgab — eks ikka kokkusattumist oma peremehega . </s> <s> Ta teab hästi , mida tähendab omapäi töötamine , haltuura </s> .... </p>
<p> <s> Arve tasunud — kui suur see oli , ununeb kohe — , astubki Valeri enne välja ja avab lukus majaukse . </s> <s> Tal on nüüd kuum ja külm korraga . </s> <s> Nagu vilgas kalake lipsab tüdruk Valeri järel kaitsevasse koridori . </s> <s> Uks saab topelt lukku keeratud . </s> <s> Just Tanja on see , kes ohkab kergendatult . </s> </p>
<p> <s> Valeri tahtnuks tüdruku kohe magamistuppa lükata — ta on nii väge täis . </s> <s> Kas see on ikka see sama mees , kes videolitsikesi vahtis , püksid rebadel , riist nagu surnud kahkjashall vagel , silmis häbipisarad ... Nüüd on pilt teine . </s> <s> Tanja osutab itsitades ta püksiaugu kohalt pungis pükstele , mõtleb vist neid juba lahti nööpima hakata , kuid otsustab siis hoopis koketerii kasuks . </s> <s> Tõldauto ja tundmatu , aga kindlasti hirmkallis pudel , see on midagi ootamatut ja muudab tedagi . </s> <s> Muidugi on ennekõike vaja mekkida seda mustas kuldsete kirjadega pudelis olevat imejooki . </s> <s> Kiiret pole tüdrukul enam kusagile . </s> </p>
<p> <s> Valeri avab pudeli , leiab kaks erisugust pokaali — konjaki jaoks liiga suured , kuid tüdrukut see ei sega . </s> <s> Valeri kallab neisse kuulsat kuldset nestet ja proovib ka ise . </s> <s> Arvatavasti on jook priima , kuid maitsja keel on erutusest tundetu . </s> <s> Tanjal küll mitte . </s> </p>
<p> <s> Kurat võtku ! </s> <s> Aga Valeril on ju preservatiivi vaja ! </s> <s> Niisuguseid hädavajalikke asjandusi tema apteegikapis ei saa olla . </s> <s> Ent siiski ! </s> <s> Milline õnn , et ta kord Raekoja platsil jalutades vastu ei puigelnud , kui mingid plakateid kandvad turvaseksi eest võitlejad talle paar tasuta pakki poolvägisi pihku suskasid . </s> <s> Need pani ta kappi küll , sest äkki võivad muidu taskust kogemata välja kukkuda . </s> <s> Ja veel kellegi nähes — seda häbi veel vaja . </s> </p>
<p> <s> Ta jätab tüdruku korraks üksinda kööki . </s> <s> Üle õla näeb ta , kuidas Tanja klaasi kulinal tühjaks joob ja selle kohe uuesti täis kallab . </s> <s> Joogu ! </s> <s> Joogu , palju süda himustab . </s> </p>
<p> <s> Kui ta kööki naaseb , kondoomipakk särgi rinnataskus , näeb ta , et tüdruk jalutab parajasti kööki mööda ringi ja teeb väikest ülevaatust . </s> <s> Küllap on ta võimaluste piires ka vargaplika . ent selgub , et vähemalt seekord mitte . aknalaualt on ta leidnud sinise sajakroonise raha , kuid ei proovigi seda kuhugi peitu susata . </s> <s> Ta vaatab rahatähte hoolega ja siis kuuleb Valeri : </s> </p>
<p> <s> Znaješ , kto eta ? " </s> <s> Ja lisab siis aukartusega : " Poetessa , vidiš Poetessa Lidia Koiidula . </s> <s> ( Just kahe " i " -ga ta seda nime hääldabki . ) </s> <s> Ja lisab siis , kõhklevamalt : " Po mojemu Lidia ... Jan-se-novna ... " </s> <s> Ja päris uhkelt : " A ja tože poetessa ... " </s> </p>
<p> <s> Kui Valeri huvitub , millest Tanjake kirjutab , kas armastusest ? — raputatakse pead . </s> <s> Temake luuletavat " pobolšje o...prirode ... " </s> </p>
<p> <s> Kuid raha siiski niisama vedelema ei taheta jätta . </s> <s> Tanja tuleb mõttele — vahepeal on ta veel klaasikese joodavat pruukinud — , et Valeri võiks selle raha eest näha striptiisi . </s> </p>
<p> <s> Kentsakad , kuid kuigi maagilised on purjujääva tüdruku tantsuliigutused , kui ta seljast riideid maha hakkab koorima . </s> <s> Valeri suunas lennutatakse kleit , mille seljast ära saamisega on raskusi — äratulnud nööp veereb gaasipliidi alla . </s> <s> Nüüd on kõhn ja kondiste õlanukkidega tüdruk musta kombinee väel . </s> <s> Ta on nagu pahe nunn . </s> </p>
<p> <s> Seejärel lennutatakse narmendava äärega kombinee Valerile lausa näkku . </s> <s> Kombineel on odava lõhnaõli , mustuse ja naisehigi imal-magus , pööritamapanev lõhn . </s> <s> Valeri , mõistuslik Valeri , tõmbab seda ahnelt kopsudesse . </s> </p>
<p> <s> Järgneb rinnahoidja , mille kreemikas toon räpasust nii halastavalt ei varja kui must . </s> <s> Tanjal on laialihoidvad , ootamatult pikad ja rippuvad , suurte nibudega kitserinnad . </s> <s> Pruunimad kui ta haiglaselt valge , keldripimeduses kasvanud kartuliidudekarva nahk . </s> <s> Ühel rinnal , just südame kohal on suur punane kas hammaste või terariista sakiliste äärtega arm . </s> </p>
<p> <s> Veider küll , aga lahjal tüdrukul on ootamatult suur punnis kõht . </s> <s> Sukkpükste kumm näikse päris pingul olevat ja selle vahelt välja piiluvast nabaaugust , sellest kolmandast , pimedast , inimkonna minevikusilmast , tilpneb sinine villane lõngajupp . </s> </p>
<p> <s> Nüüd hakkab Tanja kentsakaid tippivaid sammukesi tegema ja ümiseb midagi . </s> <s> See on mingi väga tuttav meloodia — ohoo ! tuleb välja , et " väikeste luikede tants " . </s> <s> Niisiis on ta oma kujutlustes luigeke . </s> <s> Sellel luigekesel pole jooksvate silmadega sukkpükste all püksikesi teps mitte . </s> <s> Sukkpüksid ise on aga arvatavasti ikka need samad , mida ta kord Valeri erutamiseks tänaval väljakutsuvalt sättis . </s> </p>
<p> <s> Tantsiv palja ülakehaga siidkintsuline luigeke läheneb Valerile , uuesti täis valatud klaas ühes käes , teisega asub ta aga Valeri püksirihma kallale . </s> <s> Valeri seisab ja nuusutab tobedalt talle senini veel pihkujäänud kombineed . </s> <s> See pesematuse , viletsuse , alanduse lõhn , kuid siiski emaselõhn , ajab nutma , kuid teeb samas pööraseks . </s> <s> Nüüd on püksata juba ka Valeri . </s> <s> Tippivate petit pas </s> ' <s> dega liigub Tanja magamistoa poole , voodi poole . </s> </p>
<p> <s> Valeri poleks aimanudki , et ta meheriist nii gigantseks võib punsuda . </s> <s> Erektsioon tõstab ta penis' e peaaegu vastu kõhtu . </s> <s> Tanjake imetlebki Valeri riistajurakat , puutub teda suus niisutatud sõrmeotsaga ettevaatlikult nagu midagi ennenägematut , hinnalist ja samal ajal natuke ohtlikku , ning kinnitab : " Nu eto ... daaa ... " </s> <s> Kuid Valeri meheau ei huvita teda siiski rohkem kui kööki jäänud konjak . </s> <s> Sinna ta tagasi lähebki ja tõstab pudeli nüüd juba suule . </s> </p>
<p> <s> Mõistus ei ole Valerit veel päris maha jätnud — kohmetute kätega rebib ta kondoomipakendi puruks ning venitab sugutile lapselikult , naeruväärselt helerohelise preservatiivi . </s> </p>
<p> <s> Ja siis on nad voodis . </s> <s> Ta kuuleb , kuidas ta enda käte all katkeb Tanja sukkpüksikumm ; miski käriseb veel , ning siis ei tea ta enam midagi . </s> <s> Imestusega kuuleb Valeri end artikuleerimata häälitsevat . </s> <s> Nii mõmisevad tummad . </s> </p>
<p> <s> Valeri on hullunud , kuid märkab siiski , et Tanja ei oska oma elukutsest enam rõõmu tunda . </s> <s> Näib , et talle siiski meeldib , kui ta kallal jõudu tarvitatakse , teda lausa vägistatakse . </s> <s> Raevukalt pressub Valeri keel Tanja suhu , vingerdab katkiste hammaste vahel , sülg luriseb . </s> </p>
<p> <s> Ja siis ongi kõik selleks korraks ühel pool . </s> </p>
<p> <s> Tanja toibub kiiremini ; ega tal polegi õieti , millest toibuda . </s> </p>
<p> <s> Valeri näeb , et tüdruk lippab vannitoa poole . </s> <s> Muidugi olekski ta tulnud kõigepealt vanni saata , aga või selleks aega oli . </s> </p>
<p> <s> Valeri on ristseliti üle voodi ja hingeldab . </s> <s> Siis tõuseb ta aga kähku . </s> <s> Lonti vajunud munnikeselt võetakse üliettevaatlikult rohke sisuga kummkate . </s> <s> Valeri leiab lauasahtlist katseklaasi ja surub hinnalise aarde sellesse . </s> <s> Ning katseklaas suletakse kummkorgiga . </s> <s> See , mida ta enam ei lootnudki näha , on käes . </s> </p>
<p> <s> Muidugi on Valeri terve mees . </s> <s> Ta on rõõmus , ent tunneb samas ka põletavat häbi — magus-läppunud pesemata emase hais tegi ta hulluks . </s> <s> Kas tõesti võis see tema ise olla ? ! </s> </p>
<p> <s> Kuid kui nüüd veest nõretav alasti Tanja vannitoast välja astub ja ennast suurest peeglist teatud rahuldustundega vaatab , kergitab oma ripprindu , seab märgi juukseid , tunneb Valeri peaaegu ehmatusega , et ta taas valmis on ... </s> <s> Ja ka üks preservatiiv on veel alles . </s> </p>
<p> <s> Kohe pärast asjade loomulikku kulgu , heidab Tanja hirmunud pilgu kellale . </s> <s> Imelikul kombel on alles kesköö . </s> <s> Ent küllap tuleb tüdrukul juba nüüdki ühele turskele mehele , kes on harjunud rääkima käte ja isegi jalgadega , selgitust anda , kus ta oli . </s> </p>
<p> <s> Nukralt vaatab Tanja Valerit . </s> </p>
<p> <s> " Tõi , Valerik , ženštšin ne ljubiš , " nendib ta . </s> <s> Kas tõesti ootas ta hellusi . </s> <s> Aga muidugi , muidugi võis ta neid oodata . </s> <s> Kes küll teda , vaest , pulstunudsulist luigekest viimati hellitas ... ? </s> </p>
<p> <s> Valeri tõmbab hommikumantli õlule , kuulatab koridoris ja saadab poetess Tanja , kes eriti just loodusest armastab luuletada , trepist vargsi alla . </s> </p>
<p> <s> " Koii-dulat " ega poolikut pudelit Tanjake muidugi maha ei jäta — küllap on need varsti tema talitaja , tema gorilla päralt . </s> <s> Mingikski õigustuseks . </s> </p>
<p> <s> Toas kustutab Valeri tuled . </s> <s> Ta jääb vahtima lage , mis aknaaluse tänavalaterna kollasest , väsinud valgusest kergelt kumendama lööb . </s> <s> Kauaks . </s> <s> Kauaks . </s> </p></div2>
        <div2 type="alaosa"><head> V I I S </head>
<p> <s> Järgmisel päeval ; Tallinn </s> </p>
<p> <s> On laupäeva varahommik . </s> <s> Öö jooksul on maha sadanud selle aasta esimene lumi . </s> <s> Ta on katnud räpasevõitu , peibutava ja valeliku , ent siiski armsa linna , mis aegade muutumise pinges end argipäeviti tagajalgadele ajab nagu vahus , äraaetud traavel , halastava õrna härmapitsilise vaibaga . </s> </p>
<p> <s> Kuidas see lumi küll nii süütult valge võib olla ? </s> <s> Pärast must-punast hulluseööd . </s> </p>
<p> <s> Valeri ei malda täna kasutada trammi , vaid sõidab taksos mööda inimtühju tänavaid haigla poole . </s> <s> Tema pintsaku rinnataskus on esmalt vatiga , siis korgiga ülihoolikalt suletud katseklaas . </s> <s> Ja katseklaasis kaks kasutatud kondoomi . </s> <s> Igatahes on üks protsess käivitamisel . </s> </p>
<p> <s> Mil moel see kõik eile ikka juhtus ? </s> <s> Küllap seksuoloogid ja psühhoanalüütikud selle ära seletaksid . </s> <s> Nemad oskavad ju kõike seletada . </s> <s> Ju arvaksid nad , et Valeri maruline tiirasus kasvas välja kõigepealt ikka impotentsihirmust , viivitamatust enesetõestamisevajadusest , kusjuures oluline oli kindlasti ka see , et iha objekti polnud vaja häbeneda . </s> <s> Ega ebaõnnestumistki vist eriti . </s> <s> Ja küllap räägiksid vaimutohtrid veel ka Freudist ja tema koolkonna meestest , vast ehk aga mainitaks ka niinimetatud Gregoire'i sündroomi — seda Zola " Söekaevurite " ilmaturikka isanda iseäralikku häda , kelle tema pimestavalt ilus , lausa ideaalilähedane naine külmaks jättis , mingi labane , harimatu , nahasse sööbinud söetolmuga tööliseit aga himust ogaraks ajas ... </s> <s> Põhjuseid juba leitaks . </s> <s> Ja vast peetaks neid kaunis loomulikekski . </s> <s> Lõpuks võidakse kogunisti kinnitada , et Valeri on päris normaalne isane . </s> </p>
<p> <s> Ah arvatagu mis tahes ! </s> <s> Enam ei huvitanud see Valerit küünevõrdki . </s> <s> See , mille nimel see öö möödus , on tal nüüd rinnataskus . </s> <s> Tulevikus ei kavatse Valeri toda ööd meenutada . </s> </p>
<p> <s> Unisevõitu autojuht pidas Valerit arvatavasti õnnelikuks , pabistavaks isaks . </s> <s> Küllap lootis ta kena jootraha . </s> <s> Ning ega mehel tulnudki pettuda . </s> </p>
<p> <s> Kui nad haiglaõue pöörasid , oli endine Inna aken — ta palat asus esimesel korrusel — tuulutamiseks lahti tehtud , ja Inna asemel silmitses pimestav-valget hommikut päris noor , vast ehk Tanja-vanune noor naine . </s> <s> Tal oli kitli peale tõmmatud naaritsajakk ja ta naeratas detsembrikuu tõusvasse , mis sest et verevaesesse päikesesse . </s> <s> Kui erinevad saatused . </s> </p>
<p> <s> Kui Valeri taksojuhile kaks sajast , kaks " koii-dulat " pihku surus , oli too loomulikult õnnelik . </s> <s> Ja soovis talle eks muidugi poega . </s> <s> Ei hakanud Valeri talle selgitamagi , et esmalt on talle lapse sugu jumalaükskõik , teiseks aga oleneb see mitte naisest . </s> <s> Hoopis mehest . </s> <s> , kuna " Y " -kromosoomi suudab pakkuda ainult meesterahvas . </s> <s> Naise , ka kõige mehelikuma , ja igatpidi " pere pea " kromosoomigarnituuris on sugukrosoomiks ikka vaid " X " </s> </p>
<p> <s> Selliseid loenguid oli ta pidanud sünnitanute kaitseks juba tüdimuseni . </s> <s> Ja eriti sagedasti just tursketele supermeestele , kes mõnikord ei suutnud kujutleda , et neil üldse plikatirts võiks sündida . </s> </p>
<p> <s> Pooljoostes ületas Valeri värske lumega kaetud muruplatsi . </s> <s> Töö ootab . </s> <s> Sperma on vaja külmutusse panna . </s> </p>
<p> <s> Ja juba Valeri oma laboris ongi . </s> </p>
<p> <s> Esmalt tuli sperma õnneks terveks jäänud kondoomist välja loputada ja pesta . </s> <s> Ja selle harjumuspärase tegevuse juures tekkis tal miskipärast ootamatu huvi omaenda ihunestet mikroskoobi all uurida . </s> <s> Kuidagi oli niiviisi juhtunud , et ta oma potentsiaalsetele järeltulijatele — ju vist mingist ebamäärasest pieteeditundest — varem kordagi elus pilku polnud heitnud . </s> <s> Hetkeks ta tundis mingit tõrget , kuid sai sellest kähku üle — ollakse ju lõpuks ikkagi teadlane , mitte mõni aadlineidude instituudi kasvandik . </s> </p>
<p> <s> Ja samas meenus talle veel miski : külmutuses oli ju veel ka kaks Inna munarakku , need , mis kahes kapillaaris olid veidi räsitud ning mis Rein kui kehvemad kõrvale oli heitnud . </s> <s> Kui äkki katsetaks ? </s> <s> Spermat oli ju rohkem kui küllaga — sellest võiks väikese osa , noh , nagu eelkatseks käiku lasta . </s> <s> Kuid ennekõike siiski pilk mikroskoopi . </s> </p>
<p> <s> Enne seda tõmbas ta valgustvarjavad kardinad kõrvale ja avas veidi ka akna . </s> </p>
<p> <s> Nende aken avanes sisehoovi . </s> <s> Selle keldrikorrusel oli ruum , mida haruharva tarvis läks , kuid mis igal haiglal siiski olema peab — surnukuur . </s> <s> Valeri ei mäletagi , et sinna täiskasvanuid oleks sattunud . </s> <s> Küll aga mõni surnult sündinu , keda vanemad siiski krist likult matta tahtsid . </s> <s> Et tee inglikeseks saamisel sillutatum oleks . </s> </p>
<p> <s> Ja just sel hommikul juhtuski , et üks sanitar mingi kompsuga , ise üle õla pilke heites — ikka ju võib mõni teada , mis ruum too pruunika uksega on — kiirustades üle lume sammus . </s> <s> Suure vanaaegse võtmega avas ta kriuksuva ukse ja kadus pimedusse . </s> <s> Temast jäid lumele päratuina tunduvad lillakad jalajäljed . </s> </p>
<p> <s> Valeri tõmbus aknalt tagasi — nurisünnitused on sagedased , pole Innagi selle eest kaitstud , kuigi esiotsa ei vaja Klumbergide pere isegi mitte veel seda ruumi . </s> </p>
<p> <s> Niisuguse nukra sündmuse järel poleks Valeri sisetunne teda kohe lubanudki viljastamistööle asuda . </s> <s> Kuigi surm ja elu käivad käsikäes , kuigi looduse ees on kõik võrdselt loomulik ja isegi üldse mitte tähelepanuväärt . </s> <s> Noh , mikroskoopi võib pilgu heita siiski . </s> </p>
<p> <s> Ja nüüd juhtus midagi , mida Valeri eales oodata poleks osanud — algul ei saanud ta aru , mis nende õudkalli ja priima OLYMPUSEGA lahti on . </s> <s> Ta kruttis nuppe , teravdas — milleks seda üldse vaja , see tööriist peaks ju hästi fokusseeritud olema ? ! </s> </p>
<p> <s> Oligi , ja täiesti ilmselgelt näitas ta tõde — fataalset : tõde , millest Valeri süda seiskuma pidi ja käed jõuetult rippu vajusid . </s> <s> Valeri seemnevedelikus puudusid liikumisvõimelised spermatosoidid absoluutselt ... ! </s> <s> Nii täielikult väljenduvat azoospermiat polnud ta varem kohanudki . </s> </p>
<p> <s> Saatus irvitas geneetiku üle . </s> </p>
<p> <s> Irvitas ilma igasuguse halastuseta : sa mõtled , et suudad kõike , oled peaaegu Jumal , kuid selgub , et palli mängitakse üle sinu käteulatuse . </s> <s> Su ambitsioonid tehakse naeruks . </s> <s> Sina , Valeri Repson , oled tühisest tühisem . </s> <s> Oled null . </s> <s> Mingi sogase vedelikuga täidetud null , millest ei võrsu mitte iial mitte midagi . </s> <s> Ja see on lõplik ! </s> </p>
<p> <s> Kuhu jalad inimese niisuguses hingeseisundis kannavad ? </s> <s> Ega ta seda isegi tea . </s> <s> Lahja ja jõuetu päike oli taas korraks pilvede tagant välja tulnud . </s> <s> Vastutulijad naersid , rääkisid midagi . </s> <s> Millest ? </s> <s> Tema kõrvusse ei jõudnud miski . </s> </p>
<p> <s> Teed ületades pidi ta auto alla jääma . </s> <s> Juht karjus talle midagi räiget . </s> <s> Kas mitte seda , et nähtavasti pole mõnele mehele tema elu sentigi väärt . </s> <s> Aga ei olegi ju . </s> </p>
<p> <s> Kuni tänase päevani poleks teadmine , et ta jääb ühe aegade hämarusest võrsunud puu viimaseks viljatuks oksaks , Valerile eriti midagi tähendanud . </s> <s> Tal polnudki plaanis abielluda . </s> <s> Ta elab oma tööle , nagu ta kunagi nooruses oli vandunud . </s> <s> Kas ta suured unistused täituvad ? </s> <s> Aasta-aastalt muutub see vähem tõenäoliseks . </s> <s> Võib-olla koguni kõngeb ta oma laborirottide juurde Tartus või siis vastsündinute pahura nutukisa saatel siinsamas . </s> <s> Aga just viimased nädalad olid andnud ta elule siiski mingi mõtte . </s> <s> See võimalus oli nagu hüpe üle oma varju . </s> <s> Valeri ette seati ahvatlev lõks , kuid lõpuks tehti temaga vaid halastamatut , saatanlikku nalja . </s> <s> Deemonid — mitte Lermontovi poeemi omad — itsitasid . </s> </p>
<p> <s> Öeldakse , et maailmas ei juhtu midagi päris juhuslikku . </s> <s> Ju kehtib see ka kõige plaanitumate ringituiamiste kohta . </s> <s> Peagi pidi selguma , et Saatusel on temaga midagi veel plaanis . </s> <s> Ja koguni rabavamat , otse globaalset . </s> <s> Eksperimendid polnud lõppenud . </s> <s> Õigem olnuks öelda , et just nüüd nad õieti alles algasid ... </s> </p>
<p> <s> Valeri seisab ooperiteatri läheduses ja vaatab mõttetul pilgul kuulutustetulpa . </s> <s> Teater pole teda kunagi eriti huvitanud , ta loeb etenduste nimesid automaatselt . </s> <s> Ent üks neist jääb millegipärast kuidagi eriliselt silma alla . </s> <s> Silm ei tea , miks ta just neid kirju peab vahtima . </s> <s> Ei tea ka silma peremees . </s> </p>
<p> <s> Aga midagi , mingi salajane märk peab selles olema , kui inimene mitu minutit järjest mingi muusikali nime jõllitab ning ei saa kuidagi pilku sellelt lahti rebida . </s> </p>
<p> <s> HALLOO , DOLLY ! loeb Valeri . </s> <s> Loeb veel ja veel . </s> </p>
<p> <s> Kes kes see Dolly oli ? </s> <s> Ja siis teadvus plahvatab . </s> <s> Dolly on ju see esimene lammas , kelle kloonimisega inglise geneetikud hakkama said . </s> <s> Ja ameeriklased on klooninud juba ka primaate — inimahve , tõsi küll , moorula poolitamise teel , mis praegusel juhul veel midagi ei annaks . </s> <s> KLOO-NI-MI-NE ! </s> </p>
<p> <s> Aga kui ... ? </s> </p>
<p> <s> Tõesti , kui Inna munarakust , mis enne viljastatud mistahes spermatosoididega spermapangast , tuum kapillaariga välja imeda ning asendada tema , Valeri , enda mingi tüviraku — kas või valge vererkau tuumaga — , siis ... </s> <s> See ongi niinimetetet kloonimine , mille tulemusena — kuna nüüd kõik nelikümmend kuus kromosoomi on Valeri enda omad , peab õnnestumise korral sündima Valeri täpne koopia . </s> <s> Seda nii füüsiliselt kui vaimselt . </s> <s> Temal , nagu Jumalal , on võimalik luua midagi oma näo järgi ... </s> </p>
<p> <s> Taeva arm ! </s> <s> See kunagine upsakas plika sünnitab talle lapse , mille loomisel täidab ta ise osa , mida võiks võrrelda tühja keedupoti osaga pudru keetmisel . </s> <s> Muidugi on kloonimine kõrgemate loomade puhul , võrrelduna näiteks taimedega , keda tihti niinimetatud meristeemmeetodil ( mis sisuliselt ju kloonimine ongi ) paljundatakse , raske ja harvaõnnestuv . </s> <s> Ent Dolly sündis lõpuks siiski . </s> <s> Ja paras Innale , kel poti osa Valeri lapse , tema enda koopia puhul täita tuleb . </s> <s> Võiks ka öelda , et Inna on ümbrik ja Valeri Repson kiri ... Paras ! </s> <s> Paras ! </s> <s> Las ta igavikustab selle , kelle kunagi ära põlgas ! </s> </p>
<p> <s> Nüüd ületab Valeri Repson , ehkki äsjasündinud ideest pooluimane , sõidutee korrektselt . </s> <s> Roheline tuli tuleb ära oodata . </s> <s> Saatus võib meiega mängida , kuid meie temaga mitte . </s> <s> Isegi siis , kui meile mikronijagu lootust jäetakse . </s> </p></div2>
        <div2 type="alaosa"><head> K U U S </head>
<p> <s> Detsembrikuul 1999. </s> </p>
<p> <s> Jõulukuul — just sellel pühal kuul , mil Neitsi Maarjast sündis Jeesuslaps , asun mina tema antipoodi Saatana teenistusse , mõtiskles Valeri laboriüksinduses ühel järjekordsel õhtutunnil ja naeratus ta huultel oli virilavõitu . </s> <s> Sest mitte ainult neljapäevaõhtuti , igal jumala õhtul , pühapäevad ehk välja arvatud , veristas ta oma sõrme ja pigistas sealt välja kolm tilka verd ... </s> <s> Verd on ikka peetud hinge kandjaks ; jehovistid ei luba isegi oma surmaohus lastele vereülekandeid , sest muidu võivat nende järeltulijas elama hakata võõras hing . </s> </p>
<p> <s> Ja kuigi Valeri ei anna oma verd Kuradile , vaid kannab juuspeene kapillaari kaudu naiste munarakkudesse , on ta kindel , et kui Mooses veel elaks , saaks tema teod kuulutatud iseäranis jõledaiks . </s> <s> Mis sellest , et ta sinna saadab vaid valgeid vereliblesid , õigemini nende tuumi . </s> <s> Nii et kloonimisetööle olen mina , Valeri Repson , asunud . </s> </p>
<p> <s> Mitmet-setmet pidi seesinane Valeri Repson küll ropp ja roojane inimehe on — oh , kes seda oskaks kokku lugedagi ... </s> <s> Aga kuna ta komsomolieas tõeline võitlev ateist oli ja noid poolkirjaoskamatuid lektoreid , kes tema arust tollal väga tähtsat tööd tegid , põlastas , siis võttis tõsine ja pedantne mees kätte Vana Testamendi ja koguni kommentaaridega Koraani , ja haris end , et neid kas või kiusata . </s> <s> Muidugi ikka eesmärgil , et asja , mille eest palka nõutakse , ikka natuke ka uuritaks . </s> </p>
<p> <s> Nii teab ta , et Mooses kuulutab : " Kui naise liha jookseb , siis igamees , kes tema külge puudutab , see on roojane õhtuni ... </s> <s> Ja igaüks , kes tema voodi külge puudutab , peab oma riideid pesema , ja ta on roojane õhtuni . </s> <s> Ja kui midagi on voodis olnud või riista peal , mille peal ta on istunud , kui ta selle külge puudutab , siis on ta roojane õhtuni . " </s> </p>
<p> <s> Ja Koraani suura II , 222 lisab : </s> </p>
<p> <s> Nad küsivad </s> </p>
<p> <s> naiste kuupuhastuse kohta ; </s> </p>
<p> <s> Vastan : nad on </s> </p>
<p> <s> vaev ja roojastus . </s> </p>
<p> <s> Hoia eemale naistest nende kuupuhastusel ja </s> </p>
<p> <s> ära lähene neile kuni </s> </p>
<p> <s> nad end puhastanud on . </s> </p>
<p> <s> Päris kindlasti on tema , Valeri , kes roojase naise kõige roojasemast paigast võetut alailma puutub ja sellega sehkendab — viimasel ajal , jah , juba kuni kaheksateist tundi päevas — üks lõpproojane mees . </s> </p>
<p> <s> Ja mitte ainult Moosese ja Muhamedi järgi pole tema üks hukkamõistmise ärateeninud mees — paraku on ta seda inimeste õigust mööda . </s> <s> Sest varastamise koha pealt on inimeste ja Moosese kirjutatud käsulauad üsna kokkulangevad . </s> <s> Aga Valeri ju varastab munarakke mitte üksi Inna , vaid ka teiste , temale endale sageli tundmatutegi naiste tagant ; ja ka oma sõbra Reinu tagant . </s> <s> Sest Rein on see , kes talle iga päev naistelt võetud eluidud toob , et ta need puhastaks ja viljastamiseks korralikult ette valmistaks . </s> <s> Seda Valeri teebki , kuid kannab hiljem ette , et enam-vähem korralikke , mitte üleliia räsitud korralike tuumakestega munarakke oli just nii-ja-nii-palju . </s> <s> Kuid alati ütleb ta arvu , mis on õigest kahe-kolme võrra väiksem . </s> <s> Seda ei tee ta ainult siis , kui neid vaid kaks-kolm tükki ongi . </s> <s> Kuid vahel on kohe palju rohkem . </s> <s> Siiani on nende haiglas superovulatsioonil irrutatud munarakkude suurim arv olnud — kujutatagu vaid ette — kolmkümmend ja kolm ! </s> <s> Endalenapsatud edasikandjad hoiab ta muidugi teistest lahus , ja ka Inna paarist viimasest külmutatud munarakust eraldi lahus . </s> <s> Ja see pole suur kunst , sest tema järel ei nuhi ju keegi . </s> <s> Ning peale varastamise , mis ehk veel tavaline patt , eksib ta ka enamikus riikides kehtestatud geneetikaseaduste vastu , mis inimese kloonimisega katsetamise rangelt keelavad . </s> <s> ( Jaapanis veel vist mitte . ) </s> <s> Aga Valeri neisse munarakkudesse just kloonibki . </s> <s> Ikka ja ainult iseenda valgete vererakkude tuumi . </s> <s> Tee sugu , et SIND palju saaks , on tema parafraseering Piiblist . </s> <s> Aga paraku on see seni olnud tühi töö . </s> </p>
<p> <s> Ta ei tea , mitte ei tea , miks . </s> </p>
<p> <s> Ei taha jagunemine — mis lõpuks juba mõne daami üsas , ei , just ikka Inna üsas uue Valeri sündimiseni viiks — kuidagi alata . </s> <s> Teaduslik kirjasõna arvab , et ju ei oska somaatiline rakk , keharakk , rakulimasse , täpsemalt , tsütoplasmasse . kätketud infot lugeda . </s> <s> Valerile meeldib seda asja antropomorfiseerida : keharakk , see topakas , ei võta käske kuulda , ei suuda ta kuidagi oma kuulsat minevikku , ägedat tuiskamist mööda sooni ja soonekesi , vägevaid sõdu võõraste ründajate bakterite ja viiruste vastu kuidagi ära unustada , tabula rasa' ks saada ... </s> <s> Eks Dolly puhul olnud ju sama lugu . </s> <s> Tema on praegu " alfa " , tal tuleks , kuradi kurat , " oomegani " — titeni välja jõuda , aga ei tema mõika miskit ... </s> </p>
<p> <s> Valeri kõik vabad lauanurgad on täis raamatuid ; ta uurib biofüüsikat , püüab aru saada membraanide pinnalaengutest , tõmbumistest-tõukumistest ja nii edasi ja nii edasi . </s> <s> Vast ainult doktoritööd tehes oli ta sama suur raamatukoi . </s> <s> Küll tahaks ta saada täpsemat teavet lambaneiu Dolly kloonimise kohta , kuid ei leia sa seda ei ühestki ajakirjast ega ka inernetist . </s> <s> Midagi muidugi leiad , aga seda põhilist , mis garanteeriks õnnestumise , otse loomulikult mitte . </s> <s> Mis on küll see , mille poolest spermatosoid , see pisike suurepealine kulles keharakust targem on ? </s> <s> Muidugi juhul , kui ta on terve ja tubli ja liikuv . </s> <s> Tema oskab asja käivitada . </s> <s> Tema taktikepi avalöögi peale hakkab mängima kolossaalne orkester . </s> <s> Tema hoovatõmme paneb tööle ülikeeruka masinavärgi : niitjad kromosoomid dekondenseeruvad , muutuvad nähtamatuks , neist saab näiliselt kaootiline sasipusa . — loomine aga on alanud . </s> <s> Miks just nii ? </s> <s> Kas seda üldse keegi teabki ? </s> <s> Kui šotlased tegid Dolly ilma meelitamiseks oma kakssada seitsekümmend eksperimenti , enne kui asi korda läks , eks või seda siis võrrelda poolpimesi õhku tulistamisega , lootuses , et mõnele haavlile igatsetud linnuke ise ette lendab . </s> <s> Nii vähemalt tundub . </s> <s> Ja mis jääb siis Valerilgi muud üle , kui aina tulistada . </s> <s> Öeldakse ju , et ka oodatud tulemuseni mitte viiv katse on õnnestunud katse , kuna ta näitab , mil moel miski e i toimu . </s> </p>
<p> <s> Valeri on endalt mitmel korral küsinud , et mis siis küll peaks saama , kui mõni õppe- või harjutuslask äkki märki läheb ja protsess algabki . </s> <s> On tal ikka südant viljastamistass tühjaks kallata ? </s> <s> Kui ta seda ei tee , on ta astunud juba täiesti keelatud kuritegelikule teele . </s> <s> Sest mis muud see on , kui vargakombel isakstükkimine . </s> <s> Ja veel raskendavatel asjaoludel , sest just emapoolne osa lapsest on , nagu rahvasõna ütleb , koos veega vannist välja visatud . </s> </p>
<p> <s> Jumala eest ! </s> <s> Kuradi eest ! — Valeri on kindel , et ta seda m i t t e ei tee ! </s> <s> Pole tal titte vajagi , ei kipu ta eriti isaks , aga ta on ju endale ( ja kunagi ka va " oralistile " Lainele ) kunagi tõotanud , et kord peab maailm veel temast kuulda saama ... </s> <s> Kloonida esimesena inimene ! </s> <s> Kas saab sellest üldse midagi vapustavamat ette kujutada ? ! </s> </p>
<p> <s> Kui inimlapse ennekuulmatust jultumusest vahkvihase Issanda välk teda enne maha ei löö , on ta nõus kuulsuse nimel silmagi pilgutamata trellide taha minema . </s> <s> Aga kohus ise seisab sel juhul igatahes kah erakordselt ptretsedenditult keerulise küsimuse ees . </s> </p>
<p> <s> Kuid on ka teine vaatenurk.Kas Vägede Jehoovagi poolt ongi aus välgunoolega rabada , kui ta enneolematu teoga valmis saab , sest ütleb ju pühakiri , et Tema tahtmata ei langevat juuksekarvagi . </s> <s> Nii et kui midagi tõesti saavutatakse , siis on Jahve tema kaasautor ja -süüdlane . </s> <s> Vohh ! </s> </p>
<p> <s> Ja pealegi on Valeri ju ainult kopeerija , oma tööle ta signatuuri alla kirjutada ei kavatse . </s> <s> Autori intellektuaalne omandiõigus jäägu sellele suurele Algkäivitajale , kellesse kunagine võitlev ateist Valeri Repson tasapisi nagu uskuma hakkab . </s> <s> Aga kas see imelik ongi ? . </s> <s> Mõelgem Planckile , Einsteinile , kes u s k u s i d , ja koguni Voltaire' ile , kes püstitas ausamba epitaafiga " Jumalale Voltaire'ilt " . </s> <s> Kui Jumalat polegi , tuleks ta välja mõelda , arvas too mees . </s> </p>
<p> <s> Kui Valeri silmad avas , ei saanud ta algul mittemillestki aru . </s> <s> See oli pime ruum , ja ilmselt lamas ta ristseliti põrandal . </s> <s> Tudisevi põlvi ajas ta end jalule , ajades seejuures mingi tühja pudeli üle põranda veerema . </s> <s> Tema jalge ees oli lombike . </s> <s> Sellest lõi ninna terav ammoniaagilõhn . </s> <s> Nuuskpiiritus . </s> <s> Selge . </s> <s> Võib-olla just tänu sellele vedelikule , millega minestunud teadvusele tuuakse ja jalule saadakse , ning millest ta püksipõlved praegu märjad on , ta üldse ärkaski . </s> <s> Jumal tänatud , et veel õigel ajal , sest ruumis — nüüd taipas ta lõpuks , et oma laboris — oli puhkemas , õieti juba puhkenudki , tulekahi . </s> <s> Õnneks veel mitte suur , ainult klaasiga kaetud laborilaual põles mingi vedelikulaiguke otse kui sootuluke väikese kahkjassinise leegiga . </s> <s> Valeri taipas käsikaudu kobades ukse eest leitud kummist jalamatiga seda kustutama tõtata . </s> <s> Iseloomuliku magusa lõhna järgi otsustades oli tegu amüülakoholi ehk pentanooliga — lahustiga , mis õnneks ei plahvata . </s> <s> Leek lämbuski . </s> </p>
<p> <s> Laua juurde karates oli Valeri põlve valusasti ära löönud vastu ümberläinud riiulit ; veel teisigi pudeleid veeres põrandat mööda ringi — niisiis oli tegu reaktiivideriiuliga . </s> <s> Just see oli ümber läinud . </s> </p>
<p> <s> Mis siin siis õieti juhtus ? </s> </p>
<p> <s> Ukse alt paistis sisse valgust — niisiis pidi koridoris elekter põlema . </s> <s> Valeri lükkas ukse pärani lahti , kohe hakkas silm üht-teist seletama . </s> </p>
<p> <s> Nüüd meenus kõik . </s> </p>
<p> <s> Ta oli just Inna munarakust tuuma kapillaari abil välja imenud . </s> <s> Sellesse rakku , mida nüüd võinuks võrrelda tühja ranitsaga , oli tee leidnud uus sisu — Valeri enda voolanud verest — tema valge vereraku tuum . </s> <s> Miniatuurne pakike , kus kõik nelikümmend kuus kromosoomi , neis omakorda geenid . </s> <s> Päratu hulk informatsiooni , mis kunagi õnnestumise korral võiks anda maailmale ühe segaverelise bioloogi dublikaadi . </s> <s> Jah , kuid oli ülimalt väike tõenäosus , et Valeri jumalavallatu plaan , mille , tõsi küll , kaudseks inspireerijaks oli olnud Andrus ise , kunagi täide läheb . </s> </p>
<p> <s> Jah , kuid mis siin ikkagi juhtus ? </s> </p>
<p> <s> Pärast töö lõpetamist oli ta otsustanud uue , parema kapillaari tõmmata . </s> <s> Klaasitöö oli Valerile alati meeltmööda olnud . </s> <s> Kui paljud tema kolleegid sellega hakkama ei saanud , õieti ei proovinudki , kuna see hirmsasti närvikulu võtvat , siis Valerile mõjus see juveliirne nokitsemine isegi rahustavalt — nii mõjuvat mõnele naisele kudumine või heegeldamine . </s> </p>
<p> <s> Niisiis oli ta pulleri itööga kohe peale hakanud , isegi külvinõu oli veel termostaati panemata . </s> <s> Ja siis ? </s> <s> Siis oli ruum korraga kottpime , ainult tulikuum klaas hõõgus tsinnooberpunaselt . </s> <s> Ei saanud Valeri millestki aru . </s> <s> Ruttas instinktiivselt elektrikilbi juurde , kuigi tegu oli ilmselt läbipõlenud laelambiga . </s> <s> Muidugi oli ta laborisse tulles märganud elektrike poolt maha jäetud suurte siniste tähtedega kirjutatud hoiatussilti , mis teatas , et kilbiga on tööd pooleli . </s> <s> Mitte puutuda ! </s> <s> Kuna laborisse oli ka tööstusvool sisse viidud , siis ähvardati käperdajat veel surnupealuuga . </s> <s> Ent Valeri oli selle kõik unustada jõudnud , ning tulemus oligi käes . </s> <s> Ta oli pimeduses ilmselt mingitele lahtistele juhtmeotsadele sattunud . </s> </p>
<p> <s> Õnn , et kõik veel niiviisi lahenes . </s> <s> Laboris oli ju ka eetrit ja lahusteid , mis hoopiski nii tasase leegiga ei põle nagu kõrgemad alkoholid . </s> <s> Ka plahvatusohtlikke aineid . </s> <s> Tuline kahju , et katse Inna eelviimase vedelas lämmastikus oleva munarakuga nii nukralt lõppenud oli ... Peaaegu automaatselt pani ta külviklaasikese jahtuvasse termostaati , mis juba 27 kraadini oli jahtuda jõudnud . </s> <s> Süsihappegaasi küll visises balloonist juurde , kuid mis see enam aitab . </s> <s> Ja 27 kraadi Celsiust on piir , kus rakkude käitumine juba lausa käsitlematuks muutub . </s> <s> Stohhastika ja määramatus . </s> </p>
<p> <s> " Sa püha kurat , mis siin siis lahti on ? ! " </s> <s> See oli Rein . </s> <s> Imelikul kombel oli ta veel majas . </s> </p>
<p> <s> Küllap oli ta valvearsti poolt millegipärast veel kodunt välja kutsutud . </s> </p>
<p> <s> " Loll olin . </s> <s> Unustasin kilbi ja sain nisukese nätaka , et pilt kadus eest . </s> <s> Ma ei teagi , kui kaua ma põrandal nokkis olin . " </s> </p>
<p> <s> Rein astus sisse . </s> </p>
<p> <s> " Kuule , sa oled tõesti õnnelaps . " </s> <s> Rein osutas lahtistele juhtmeotstele . </s> <s> " Kui sul kramp kätte oleks löönud ja sa poleks saanudki enam rusikat lahti , oleks sa , mees , praegu kutu ja loojakarjas . </s> <s> Kuule , aga nii me seda asja jätta ei või . </s> <s> Lahtised otsad , mis kuradi tuli neil elektrikutel taga oli , et kõik niiviisi jätsid . </s> <s> Siin võib praegugi veel miskit juhtuda . </s> <s> Hom mikul astub koristaja pahaaimamatult sisse ja ... </s> <s> Oota ma uurin seda asja . " </s> </p>
<p> <s> " Võta kummikindad ! " </s> </p>
<p> <s> " Ah , ma saan muidu kah toime ... </s> <s> Noh , anna siiski , kui sul käepärast on . " </s> </p>
<p> <s> Rein oli kuldsete kätega mitte ainult oma patsiente palpeerides , see mees sai kõige muugagi siin ilmas kadestusväärselt hästi toime . </s> </p>
<p> <s> Ja viie minuti pärast säras labor eredas valguses . </s> </p>
<p> <s> " Mehe käes on see käkitegu ... </s> <s> On meil alles tohmud elektrikud . </s> <s> Selle sildi kirjutamise ajaga teeb õppinud mees töö juba ära . " </s> </p>
<p> <s> Nüüd hakkasid huugama ka termostaadid . </s> <s> Isekirjutajad jätkasid oma poolikuks jäänud joonte vedamist . </s> </p>
<p> <s> " Sa , Valeri , lähed tööga hulluks . </s> <s> Kell juba pool üksteist . </s> <s> Mida paganat sa siin poole öö ajal teed ? " </s> </p>
<p> <s> " Ma juba olingi koduteel , kui tuli meelde , et süsihappegaasi balloon jäi kontrollimata . " </s> <s> ( Midagi tuli ju valetada . ) </s> </p>
<p> <s> " Teeme nüüd minekut ! </s> <s> Mul on auto väljas . </s> <s> Ma viin su vähemalt kesklinna . </s> <s> Tõstame enne riiuli seina tagasi . </s> <s> Ju sa haarasid kukkudes sellest kinni . " </s> </p>
<p> <s> Riiul sai paika pandud ning maha kukkunud pudelid , milledest ainult ammoniaagi vesilahus ja amüülalkohol olid korgid kaotanud , tõsteti tagasi . </s> </p>
<p> <s> " Ma kuulsin , et too Klumbergi proua ei taha enam hästi meile tulla , " lausus Rein autot käivitades . </s> <s> " Tõsi või ... ? </s> <s> Mehe sperma on kaunis pask küll . </s> <s> Noh , eks sina tead paremini ... " </s> </p>
<p> <s> " Vilets ta on . </s> <s> Aga mina pole veel lootust kaotanud . " </s> </p>
<p> <s> " Ja naine ise paistab olema täitsa viis miinus emane . " </s> <s> ( Mõni mees võib julgesti kasutada sõnu , mis teiste suus kõlaksid kaunis ülbelt ja ropultki . ) </s> </p>
<p> <s> " Inna tuleb korraks veel . </s> <s> Ta on mu kooliõde ... " </s> </p>
<p> <s> " Seda ma tean .. " </s> </p>
<p> <s> " Me Andrusega koos rääkisime ta pehmeks . </s> <s> Ma udutasin , et kui ta ei tule ja kõik nii äkki pooleli jätab , võivad tulla hirmsad tüsistused ja nõnda edasi . </s> <s> Nii et ära sa mind sisse räägi ! " </s> </p>
<p> <s> " Millal ta tuleb ? " </s> </p>
<p> <s> " Tal oleks õige aeg ülehomme tulla , kuid ega seegi võimatu ole , et ta juba homme platsis on . </s> <s> Ütles , et tahab selle mõttetusega , mida varem , seda parem , ühele poole saada . </s> <s> Neil Andrusega polevat lootust papaks-mammaks saada . </s> <s> Vähemalt mitte sama lapse ... " </s> </p>
<p> <s> " Või sedapsi ... </s> <s> Aga mis sinu udutamisse puutub , siis õige asja nimel võib liialdada ka . </s> <s> Ning ega su jutt ju päris vale kah polnud . </s> <s> Ma keerasin hormoonidega tal kõik vedrud nii üles et hoia ja keela . </s> <s> Vaata et järgmine kord paiskab mulle munarakke vastu vahtimist nagu kuulipritsist ... </s> <s> Oh sa püha peer ja piip ja prillid ! </s> <s> Hoia ja keela ! " arvas Rein ja kihutas viimasel hetkel juba kollase foori alt läbi . </s> </p>
<p> <s> Kui Valeri oma õhtuseid pelmeene kugistas — see oli kaunis traditsiooniline ööeelne söömakord , sest ega ta midagi suuremat vaeva nõudvat teha viitsinud ega osanudki , helises uksekell . </s> </p>
<p> <s> Vastumeelselt läks Valeri ust avama , ja pidi seda kohe ka kahetsema — eks Tanja see hiline helistaja olnudki . </s> </p>
<p> <s> Nüüd on tüdruk mulle nagu takjas külge jäänud , mõtles ta . </s> <s> Kavatses juba end tülitajast rohelise viiekümnekroonise eest vabaks osta , kuid sai siis aru , et sel korral oli räpase olmeneiu — et mitte hullemini öelda — asemel ukse taga nagu hoopis teine inimene . </s> </p>
<p> <s> Tanjal oli seljas mingi odav , kuid täiesti puhas mantel , kõik nööbid ilusti ees , ja purjus ta kah ei tundunud olevat . </s> <s> Isegi raskes pohmakas mitte , sest see oleks teinud ta eesmärgi kohe arusaadavaks . </s> </p>
<p> <s> Tanja vabandas viisakalt , et ta nii hilja teadusemeest tülitada julges , aga enne südaööd olevat teda ju võimatu kodunt leida . </s> <s> Aga ta tahaks väga natuke rääkida , jah , ainult rääkida ja nõu küsida . </s> <s> Niisiis ei olnud täna " väikeste luikede tantsu " , jumal tänatud , programmis . </s> <s> Puht uudishimust laskis ta Tanja sisse , kuigi enne tähendusrikkalt käekella vaatas . </s> </p>
<p> <s> Kõigepealt kraapis Tanja uksematil jalgu lausa piinliku hoolega . </s> <s> Jaa , tänane külaline oli hoopis teistmoodi tüdruk , kui too , kes siin viimati käis . </s> <s> Tanja kandis pruuni villast kleiti ja sellel koguni säravvalge siidist ovaalne krae . </s> <s> Kas kunagi ammu — siis , kui Valeri veel koolipoiss oli , nende tüdrukutelt midagi niisugust ei nõutudki ? </s> <s> Nõuti vist jah — see oligi ju nagu tollane koolivorm . </s> <s> Aga ega Tanja sel ajal ise küll veel koolis käinud . </s> <s> Äkki on kleit vanema õe , kui selline olemas peaks olema , vara ? </s> <s> Ja sukad olid Tanjal terved , nägu pestud , kunagine " sinjak " kadunud . </s> <s> Väga ontlik neiu . </s> <s> Väga ebahuvitav neiu . </s> <s> Ei tekita see tänane paikene erilist kaastunnet , rääkimata ebamäärasest süütundest , veel vähem aga mingitest meheinstinktidest . </s> <s> Kõik need oleksid ju teoreetiliselt mõeldavad . </s> </p>
<p> <s> " Mu pelmeenid jahtuvad ära , " mõtles Valeri pahaselt . </s> <s> Külm pelmeen on vastik limane nätakas . </s> </p>
<p> <s> Kuid mis teda ikkagi peale rahapuuduse siia võis tuua ? </s> </p>
<p> <s> Valeri palus Tanjal edasi astuda . </s> <s> " Ei mitte sinna ! " </s> <s> Tahtmatult pidi ta muigama , sest Tanja hakkas — kas ta üldse mäletaski midagi ? magamistoa poole tüürima . </s> <s> Kui ta ise oma veast aru sai , selgus , et ikka mäletas , ja selgus seegi , et tüdruk on isegi veel punastamisvõimeline . </s> <s> Aga eks ta olnud ju tõesti veel noor , võib-olla algas ametiõppimine alles aasta-paari eest . </s> <s> Nii pidi see tõesti olema , sest naisalkohoolikud kolisevad allakäigutreppi mööda alla kiiremini kui mehed . </s> <s> Ja ülesronijat neist enamasti ei ole . </s> <s> Tänane Tanja näib end siiski kokku võtvat . </s> </p>
<p> <s> Ebalevalt istus Tanja tugitooli ja tõmbas põlved kombekalt kokku . </s> <s> Huvitav , kas nüüd saame kuulda üht kole haledat lugu , mis varem või hiljem ikkagi raha , noh , ütleme rahalaenamise poole välja tüürib . </s> <s> Kui nii , siis...kuidas see tagasi kavatsetakse maksta ? </s> <s> Teadagi — eks ikka igapäevase tööga pale- ja muus higis ... </s> </p>
<p> <s> Jah , selgus , et kaudselt oli Tanja siia toonud tõesti rahapuudus , kuid laenata ta seda ei tahtnudki . </s> <s> Töökoht oli see , mida tüdruk igatses . </s> <s> Ta rääkis , et äkki seal haiglas , kus doktor pidavat töötama — kust ta seda teadis ? — on äkki ükskõik mis tööd pakkuda . </s> <s> Tema , Tanja , võib pesta nõusid või pesu , võib triikida linu , võib töötada köögis ( " sanitaarraamat on mul olemas ! " ) ja muidugi ei ole ta pirtsakas ka siis , kui tuleb siibritega tegelda . </s> </p>
<p> <s> Kas Tanja varem üldse kusagil on töötanud ? </s> </p>
<p> <s> Muidugi on . </s> <s> Algul õmmelnud ta konveieri taga rinnahoidjaid , kuid firma läinud pankrotti , seejärel olnud ta Kopli vene koolis koristaja , aga koht koondati , lõpuks sattunud ta siin läheduses asuvasse baari ... eks ikka nõudsid pesema . </s> </p>
<p> <s> " Jah , sealt aga lasti mind juba lahti . </s> <s> Ja õigusega . </s> <s> Sealt see kõik algaski , mis ... " ja ta ei lõpetanud lauset . </s> <s> Lõi pilgu maha . </s> <s> Ilusad pikad ripsmed olid Tanjal . </s> <s> Ent tal oli siiski ikka julgust ka : " Seal ma ... hakkasingi ... jooma . </s> <s> Ja lõpuks läks asi nii kaugele , et ma köögis salaja poolikuid õllekanne tühjendasin . </s> <s> Ning siis ilmus silmapiirile Kolja . </s> <s> Te olete teda ju näinud . </s> <s> Ma p e a n temast vabaks saama . </s> <s> Kolja arvab , et ma olen tema omand . </s> <s> Ta on ... loom ! " </s> <s> See oli öeldud kurjalt , kindlasti tuli see südamest , kuid Tanjal ei olnud ilmselt annet tõeliseks raevukaks vihaks . </s> <s> " Siia , teie juurde pidin ma täna hiilima nagu varas . </s> <s> Õnneks ma tean , et Kolja on praegu maani täis . " </s> </p>
<p> <s> Tal olid pisarad silmas . </s> <s> Ent silmad olid tollel praegu päris neitsilikult mõjuval litsikesel ilusad — pruunid , sügavad , kuulekad . </s> <s> Ja isegi kuidagi traagilised selles oma kuulekuses . </s> <s> Korraks pidi Valeri miskipärast mõtlema ohvriloomadele , kes muistsetele jumalatele vereohvriks olid määratud . </s> <s> Loomad ju saavad aru . </s> </p>
<p> <s> Et Tanjal tollest Koljast , kes hetkegi kõhklemata naisterahvale jalaga kõhtu virutab , lahti tuleb saada , seda kinnitas loomulikult ka Valeri , kuigi , ausalt öelda , kõik Tanjasse puutuv teda täna enam eriti ei huvitanud . </s> </p>
<p> <s> " Koolis olid mul kirjandid alati viied . </s> <s> Ja ega mu lõputunnistuski laita olnud . </s> <s> Kord ma mõtlesin , et proovin ajakirjandusega õnne , paar mu pisikest lugu on isegi avaldatud . " </s> <s> Ning oma sõnade tõestuseks lippas Tanja esikusse , ilmselt mantli taskust tõestust tooma . </s> <s> Ta tuligi tagasi , käes valge ümbrik , kust ilmusid kaks hoolikalt pooleks murtud ajaleheväljalõiget : " Teeme oma kodupaigad kauniks ! " kuulutas üks . </s> <s> " Meri on siinsamas , kuid millal saame kord ujuda ? " küsis piiga nõudlikult . </s> <s> Vaata aga vaata ! </s> </p>
<p> <s> " Ja siis olen ma proovinud ka luuletada , " tunnistas tüdruk ilma valehäbita . </s> </p>
<p> <s> " Põhiliselt loodusest , eks ? " </s> <s> See ei onudki irooniliselt mõeldud . </s> </p>
<p> <s> " Kas ma tõesti rääkisin ? " imestas Tanja . </s> <s> " Loodusest enamasti jah ; aga kus peaks üks vene tüdruk oma värsse siin riigis trükkima ? " </s> <s> Seda ei teadnud Valeri tõepoolest . </s> </p>
<p> <s> " Teeme nii , Tanja , et ma uurin järele , kas meil mingitki kohta on . </s> <s> Ja kui on , siis selle sa ka saad ... </s> <s> Ning ... kui mina , noh , kah ühel teatud õhtul siin mõneti loomalik olin , siis ma muidugi vabandan . " </s> <s> Valeri ei olnud kindel , kas ta tegi õigesti , et juhtnunut üldse meenutas . </s> <s> Aga millestki , mis juhtus , olgu see mis tahes , polnud tal kombeks mööda hiilida . </s> </p>
<p> <s> Kuid suur oli Valeri imestus , kui Tanja — eks temagi ju olnud üks karmi elu ohvritall — silmisse ilmus siiras , isegi lapselik imestus . </s> </p>
<p> <s> " Mis te nüüd ... </s> <s> See oli nii i l u s ... ! </s> <s> Me sõitsime uhke autoga . </s> <s> See oli nagu tõld . </s> <s> Ja pärast te ostsite hirmus kallist konjakit — ma eile nägin seda aknal ja sain teada , mis see õieti maksis . </s> <s> Ega ma kõike mäletagi , aga ... me...ma vist tantsisin teile natuke . </s> <s> Koolis oli meil balletiring . " </s> <s> Ja nüüd jätkas küll juba natuke häbelikumalt : " Pärast te küll , jah ... armastasite mind . </s> <s> Eks te olete ju mees , ja vist vallaline . </s> <s> Te ... olite väga õrn . </s> <s> Te ei löönud mind mitte ainsamatki korda . " </s> </p>
<p> <s> Armas taevas ! </s> <s> Kui see pöörasus , mis nende vahel toimus , nüüd armastamine ja õrnutsemine oli , mida kõike on too vaene tüdruk siis enne pidanud läbi elama ? ! </s> </p>
<p> <s> " Kodus hakkas mul häbi , ma olin väga ... korratult riides . " </s> <s> Valeri haistmismälu taastas korraks uuesti teatud imalmagusad lõhnad . </s> <s> Kuid täna ei tekitanud need temas mingeid mehetundeid . </s> <s> Ta nagu ei uskunudki seda enam hästi , et kunagi mingi jälkus teda narrilt üles küttis , ogaraks tegi . </s> <s> Kas see kõik ikka tõesti nii oli ? </s> </p>
<p> <s> " Teate , " nüüd võttis Tanja kokku oma julguse , " ma oleksin kord või kaks nõus teil siin koristamas käima . </s> <s> Väga odavalt . </s> <s> Aga ... üht pean ma siis küll ütlema — minule ei tohi alkoholi pakkuda . " </s> <s> Seda öeldi tõsiselt ja rangelt . </s> </p>
<p> <s> Miks ei võiks Valeri seda pakkumist vastu võtta ? </s> <s> Ei olnud talle vastikumat tööd kui koristamine . </s> <s> Tolmuimejat ei sallinud ta silma otsaski . </s> <s> Ja voodigi jättis teinekord lahti . </s> <s> Aga kas ta võib kindel olla , et ... ta ise tulevikus enam segaseks ei lähe ? </s> <s> Noh , vaevalt küll . </s> <s> Isegi absurdne tundus sedaviisi mõelda . </s> </p>
<p> <s> " Ega ma kohe vastust tahagi . </s> <s> Eks mõelge järele ... Kuid nüüd on varsti juba südaöö käes . </s> <s> Ma pean koju minema , ja teie tahate oma raskest tööst puhata . " </s> </p>
<p> <s> Ta tõusis ja läks esikusse . </s> <s> Valeri aitas Tanjale mantli selga . </s> <s> Nad mõlemad imestasid selle üle natuke . </s> </p>
<p> <s> " Kui ma tulin , oli uks lahti . </s> <s> Kui kinni on , siis ma tulen tagasi . </s> <s> Asjata pole teil mõtet mind saatma tulla . " </s> </p>
<p> <s> " Nägemisi , doktor . </s> <s> Mõne päeva pärast julgen ma ehk pärima tulla . </s> <s> Kõigepealt muidugi ikka haigla kohta . " </s> </p>
<p> <s> Ta kuulis , kuidas tüdruku kerged sammud treppi mööda alla kõpsusid . </s> <s> Kuna Valeri kolmandal korrusel elas , ei olnud seda kõpsumist kauaks kuulda . </s> <s> Siiski kuulis ta veel alt rämedat mehehäält , mingit sõnelustki ning lõpuks , alles tüki aja pärast , kolksatas välisuks . </s> <s> See oli ootamatult vali uksepaugatus . </s> <s> Neil on kange vedruga uks , kuid niisugust lärakat ei osanud tänase malbe külastajaga kuidagi kokku viia . </s> <s> Ju tuli keegi teine samal ajal sisse . </s> <s> Alumisel korrusel elas nende muidu viisaka maja ainus lausjoomar . </s> <s> See mees mitte ainult ei paugutanud ust , vaid võttis vahel ka laulu üles . </s> <s> Vahel , halvema tujuga , aga sõimas kõiki , kes vastu , sattusid tasemel , mis ületas Kopli keskmise . </s> <s> Loeti ehk Tanjalegi sõnad peale . </s> <s> See tüdruk on aga karastatud . </s> </p>
<p> <s> Valeri püüdis magama jääda . </s> <s> Aga uni ei tahtnud tulla . </s> <s> Eks olnud selja taga ju hull päev . </s> <s> Elektrilöök võinuks ta tappa . </s> <s> Labor põles . </s> </p>
<p> <s> Lõpuks saabus mingi painajalik uni . </s> <s> Inna munarakk külvikausikeses vohas kuidagi eriliselt . </s> <s> Koguni üle külvinõu ääre kippus see kerkima nagu liigsest pärmist hullunud tainas . </s> <s> Millegipärast veripunane tainas . </s> </p>
<p> <s> Kell kaks ärkas Valeri üles seletamatu rahutustundega . </s> </p>
<p> <s> Miski sundis teda hommikumantlit selga panema ja , isegi täpselt teadmata , miks , astus ta treppi mööda alla . </s> <s> ( Või teadis ta seda siiski ? ) </s> </p>
<p> <s> Seal , esimese ja teise korruse vahelisel trepimademel lebaski Tanja ! </s> </p>
<p> <s> Lebas ristseliti üle trepimademe , kael kuidagi imelikult kõveriti.Ta kukla all oli verelombike . </s> <s> Tanja sügavpruunidesse silmades oli tardunud just too kuulekas pilk . </s> </p>
<p> <s> Valeri silmitses teda kaua ja , päris imelik , ilma mingite eriliste tunneteta . </s> <s> Siis kummardus ta ja pani ettevaatlikult käe tüdruku kaela alla . </s> <s> See oli lõtv , otsekui kautšukist . </s> <s> Bioloogile oli kõik selge . </s> <s> Ei tule see tüdruk iial tema juurde tolmuimejat suristama . </s> </p>
<p> <s> Nii lebatakse , kui selg ees trepist alla on kukutud . </s> <s> Aga see juhtub ju trepist üles minnes , mitte alla tulles . </s> <s> Tanjat oli pidanud keegi mademel rüseledes tõukama ; ja seda just hetkel , kui tüdruk trepi poole seljaga oli . </s> <s> Muidugi võis too lükkaja , tahtlik või tahmatu , tulla ise ülevaltpoolt , sealt , kus ta Tanjat tõenäoliselt varitses . </s> <s> Kes muu kui Kolja see olla võis ? </s> <s> Heitis litsile ette litsilöömist ... </s> <s> Noh , see " Tanya's case " lahendatakse eriliste raskusteta . </s> </p>
<p> <s> Kuidagi kahju , et mul nagu eriliselt kahju polegi , arutles Valeri ... </s> </p>
<p> <s> Automaatselt läks ta trepist üles . </s> <s> Tuleb helistada . </s> <s> Politseisse ja ... ei ! kiirabiautot polnud enam mõtet kohale kutsuda . </s> </p>
<p> <s> Toas mõtles ta , et tuleb vastik uurimine . </s> <s> Nagunii peab ta tunnistama , et Tanja tema juures käis . </s> <s> Aga miks selline tüdruk tema , doktori , juurde pidi tulema ? </s> <s> Mida ta vastab ? </s> <s> Kas tal tuleb ka eelmisest käigust rääkida ? </s> <s> Ta mitte ei kavatsegi — on tal sellist plekki külge saada vaja ? ! </s> <s> Aga seda , et Tanja täna tema juurest tuli , ta muidugi varjata ei saa . </s> <s> Koergi teeb fakti kindlaks . </s> </p>
<p> <s> Ja siis tuli Valerile päästev mõte . </s> <s> Mitte just kõige eetilisem , kuid eks Tanja ole ju surnud . </s> <s> Temale kõik ükskõik . </s> </p>
<p> <s> Valeri läks apteegikapi juurde ja leidis pikema tuhnimise peale paar ribakest , millega saab kindlaks teha varast rasedust . </s> <s> Mitte ainult raseda uriini , vaid ka nahasekreetidesse ilmub raseduse teisel nädalal spetsiifiline hormoon — kooriongonadotropiin . </s> <s> Valeri oli kunagi neid ribu ostnud , et proovida nahatesti õigsust . </s> </p>
<p> <s> Ta lippas kikivarvukil trepist alla . </s> <s> Kummardus Tanja kohale nagu taskuvaras ja pistis paar ribakest ta palitutaskusse — Tanja ju nähtavasti teadis , kus Valeri töötab , ja ta võis oma muredega tema poole pöörduda . </s> <s> Tänavatutvust kõrvalmaja naisega pole mõtet eitada . </s> <s> See ju loomulik asi . </s> </p>
<p> <s> Kätt Tanja taskust välja võttes , kleepus ta sõrmede külge õhukesse paberisse mässitud roheline pulgakomm — roheline kukeke ... </s> <s> Kuidagi ei tahtnud see tilbendis sõrme küljest lahti tulla . </s> <s> Ju oli teda natukene lutsutatud . </s> </p>
<p> <s> See kõik oleks mõnes vanaprouadele määratud filmis olnud ... oh , mis magus koht ! </s> </p>
<p> <s> Kohe lausa kleepuv ... </s> <s> Aga eks olnud tõelisuseski kurb . </s> <s> Kas Valeri on siis nii külma südamega , et ei teki tas erilist kaastunnetki . </s> <s> Tanjaga seoses — muidugi selle esimese suitsu noriva Tanjaga , on ju ometi mõeldud alandatutest ja solvatutest , vene hingest ja Dostojevskist . </s> <s> Imelik nagu . </s> </p>
<p> <s> Kui Valeri trepist taas üles läks , ei ahistanud teda mingi süütunne . </s> <s> Aga ta on ju süüdi — kas nüüd juriidiliselt , aga südames siiski . </s> <s> Kuis nii ? </s> <s> Aga ta ju pidi spermat saama ; ja Tanja nägemine tekitas talle tollal ju vägeva erektsiooni . </s> <s> Miks küll ? </s> </p>
<p> <s> Ent ( Freud ? ) on väitnud , et paljud mehed tunnevad sugutungi just enesest ühiskonna hierarhiaredelil palju madalamal seisvate naiste vastu . </s> <s> Nende ees kaob häbitunne . </s> </p>
<p> <s> Aga süütunde puudumisel oli jälle oma põhjus — justkui aksiomaatiline veendumus , et suured eesmärgid eeldavad ohvreid . </s> <s> Just süütuid ohvreid . </s> <s> Juba vanad rahvad arvasid nii . </s> <s> Ning ohvrikstoodavad olnud koguni uhked . </s> <s> Ju oli see Tanja saatus — ohverdatud saada . </s> <s> Valeri vajas teda ju sperma väljameelitamiseks . </s> <s> Ülbe loogika . </s> <s> Mis siis ? </s> </p>
<p> <s> Aga seegi on kuidagi väga loogiline , et Valeri sperma pidigi olema täiesti kasutu sperma , sest kui kõik just nii poleks olnud , ei siis hakanuks Valeri ka inimest kloonima . </s> <s> Inimest , mida mõned oma suures enesearmastuses koguni suure tähega kirjutada tahavad . </s> </p>
<p> <s> " Kloonitud inimene — see kõlab uhkelt ! " kuulutas seepeale Valeri , ja tal oli ütlemata lõbus . </s> <s> Ta teadis , et mitte mingi raskolnikovlus teda ei ähvarda . </s> <s> On ta ehk kogunisti üliinimene . </s> <s> Jätta ! </s> <s> Isegi mitte eriti andekas teadlane , aga fanaatik — seda nähtavasti küll . </s> <s> Ning järsku oli ta päris kindel , et just tema , õigemini too kunagi Kopli keldris teatud vandeid andnud poiss inimese kloonibki ! </s> <s> Tema esimene ohver on vastu võetud nagu Kainilgi . </s> </p>
<p> <s> Kui Valeri helistamiseks telefonitoru tõstis , kleepus selle toru — kurat võtku ! — ta käe külge . </s> <s> Ju saadab Tanja trepilt tervisi . </s> </p>
<p> <s> Umbes poole tunni pärast saabusid pahurad politseinikud — alailma siin Koplis midagi juhtub . </s> <s> Valeri tuli selleks trepist ise alla ja valvas Tanja surnukeha . </s> <s> Valerit küsitleti . </s> <s> Homme hommikul tulgu ta jaoskonda tunnistusi andma . </s> <s> Viiv hiljem saabus auto — kolisev ja sündsusetuid tossupilvi ajav — surnukambrist . </s> <s> Tanja , kes kindlasti oleks eelistanud kunagist tõldautot-taksot , tõsteti lohakalt kanderaamile . </s> <s> Korraks välgatasid ta sel korral lumivalged püksikud . </s> <s> Kas ta pidas neid jalga pannes midagi silmas ... ? </s> <s> Häbi , Valeri , korralikud inimesed surnutest nii ei mõtle ! </s> </p>
<p> <s> Valeri jõudis tööle kella üheteistkümne paiku . </s> <s> Jaoskonnas teda üleliia ei vaevatud . </s> </p>
<p> <s> Kahtlusalune oli leitud ja teatud puiklemise järele ka süü omaks võtnud . </s> <s> Eks too süüdlane Tanja sutenöör olnudki . </s> <s> Olevat rääkinud pisarsilmil , et loomulikult ei tahtnud ta tüdrukut trepist alla lükata — milleks seda ? ( tõesti milleks ? </s> <s> Tüdruk teenis talle ju raha ) , aga nii see oli kähmlemise käigus — mida ta ei eitanud — kogemata juhtunud . </s> <s> Ehmatusest oli ta loomulikult jalga lasknud . </s> </p>
<p> <s> Valeril oli termostaati avades kummaline tunne . </s> <s> Mida arvata unenägudest ? </s> <s> Mingit punast , hullumeelselt kerkivat tainast ta muidugi ei näinud . </s> <s> Kaheteistkümne tunni järel ei saagi midagi näha . </s> <s> Kuid rabatult pidi ta külvikausikest mikroskoobi all uurides tõdema , et päris selgesti olid eraldumas kaks tütarrakku . </s> <s> Kas tõesti , aga see on ju suisa uskumatu ! , et üks , ikka ja alatiseks müstiliseks jääv protsess , on nii vara alanud ? ! </s> <s> Ei osanud ta midagi muud arvata , kui et ootamatud , ekstremaalsed tingimused — amüülalkoholi põlemisel tekkinud kuumus külvikausikese lähedal , võimalik ka , et suur ammoniaagisisaldus õhus ( ümberläinud nuuskpiiritusepurk ) , eriti veel see 27 kraadi termostaadis — tont teab , kõik halb kokku , oli vaese munarakukese viinud mingisse šokiseisundisse , millele ta täiesti ootamatult reageeris ... ei ehmatand end roosi , vaid hoopis meioosi , ei langenud spasmi , vaid hoopis kiasmi ... Valeril oli lõbus ! </s> <s> Valeri oli uhke ! </s> <s> Kas tõesti on tema see , kes näeb esimesena maailmas kloonimisel saadud Homo sapiensi moorulat , blastotsüüti , embrüot , lõüpuks tittegi ; ja veel faktiliselt veel enese koopiat ? ! </s> </p>
<p> <s> Miskipärast uskus ta sellesse äkki kaljukindlalt . </s> </p>
<p> <s> Oi , millise palavikulise innuga too saladustega ümbritsetud , elektrisähvatuste valgel sigitatud ja inimeste loodud seaduste järgi rangelt keelatud elu end teostama on asunud ! </s> </p>
<p> <s> Ei tahtnud Reingi oma silmi uskuda . </s> <s> Tulekahju ehmatus ja valed parameetrid ehmatasid emaraku viljastuma ja jagunema . </s> <s> Vaat kus lugu ! </s> <s> ( Et siin Innaga enam mingit pistmist polnud , et ehmatunud oli just Valeri algelement — ei seda teadnud mees ühtigi ! </s> </p>
<p> <s> Imeline tulekahjus sigitatud eluvõrse leidis tee Inna üssa . </s> <s> Kuigi tal aimugi ei olnud , mida too tulevane avanev lootoseõis tõeliselt oma südames peidab ( om mani padme hum . ) </s> </p>
<p> <s> " Mul on imelik tunne , et see kord läheb märki . </s> <s> Ma olen vahel ebausklik . " </s> <s> See oli tema kommentaar . </s> </p>
<p> <s> Jõulureedel näitasid proovid , et üks naisterahvas on lõpuks ometi käima peale saanud . </s> <s> AMEN on vara öelda . </s> <s> Mis edasi saab , seda ei tea veel keegi . </s> </p>
<p> <s> Järgmistel päevadel tundis Valeri ennast nagu uimane , kuis samal ajal ka uhke kuldmuna munenud kana . </s> <s> Taevas küll — tema on siis esimene inimene , kes on klooninud inimese — teise omasuguse olendi . </s> <s> Tema koht teadus ajaloos on nüüd kindel . </s> <s> Surematus nii üht kui ka teistpidi — Valerile sünnitab tema noorukipõlve armastus , temast mitte hoolinud naine täpse koopia , kes elab üle oma isa ( kes on pealegi ise sigitamisvõimetu ) ja samal ajal on talle broneeritud loož Teaduse Kuldraamatus . </s> </p>
<p> <s> Muidugi tuli talle tulekahju näol juhus appi . </s> <s> Kuid Valeri poleks miski teadlane , kui ta situatsiooni hoolikalt analüüsides sellest järeldusi ei oskaks teha . </s> <s> Varem või hiljem taastab ta just need parameetrid ja tingimused , mis siis laboris valitsesid . </s> <s> See võib võtta parasjagu vaeva — võib-olla tuleb tal teha viis , kümme , mine tea , ehk koguni kakskümmend katset , kuid tulemuseni ta jõuab ! </s> </p></div2>
        <div2 type="alaosa"><head> S E I T S E </head>
<p> <s> Tallinn ; aprill 2000 </s> </p>
<p> <s> Nähtavasti pean ma õppima oma käitumist edaspidi rohkem kõrvaltvaataja pilguga jälgima . </s> <s> Ja Inna juurde koju ei lähe ma nüüd vähemalt nädal aega , ehkki seda otsust on lihtsam vastu võtta kui täita . </s> <s> Kuigi tema rasedus kulgeb normaalselt ja mul pole nüüd , tema neljandal raseduskuul , erilist põhjust muretseda , olen ma Klumbergide vägevast eramust läbi hüpanud pea ülepäeviti . </s> <s> ( Nende terjer aga ei salli mind ikka veel . </s> <s> Koerad ei ole mind iial armastanud . </s> <s> Võib-olla tuleks sellest midagi järeldada ? ) </s> <s> Ja Innat olen ma mitmel korral poolvägisi ka haiglasse käsutanud , et loodet ultraheliga kombata . </s> </p>
<p> <s> Tänu sellele olen ma nüüd oma silmaga veenduda võinud , et sünnib ikka Valeri Teine , mitte Valeria . </s> <s> See oli ju küll ennegi absoluutselt kindel , sest kust pidi teine X-kromosoom mu kalli kooliõe ja tulevase lapse ema lugupeetud emakasse sattuma ? </s> <s> Ega ma ju ka mingi hermafrodiit ole . </s> <s> ( Muide on kloonimine tõesti imeline lapsetootmisvahend — kole sõna ! </s> <s> Eks hermafrodiididki peaksid sel moel endale terveid järglasi suutma saada . ) </s> </p>
<p> <s> Neljakuine Valeri on juba peaaegu valmis inimene . </s> <s> Et ta nii kaugele jõudis , see tähendab , et ta on pika ja keeruka tee osavasti läbinud . </s> <s> Võiks öelda ka , et muinasjutulise tee , mil oma kummaliste siksakidega põikab kord kalade , siis jälle sisalike , siis juba esiimetajate maailma . </s> <s> Osava slalomistina on ta läbinud õige raja , pole ennast õnneks lasknud kuhugi pikemaks ajaks ahvatella — mu kujutluses elavad kavalad nõiad , kes kenakesteks moondunuina tillukest reisimeest oma onnikeses natukeseks peatuma meelitavad ... </s> <s> Mis jubeda kimäärlusega see võiks lõppeda ... ! </s> <s> Eks soerdeidki ole sündinud ; kärssadega naisi , üleni karvaseid ja sabaga mehi . </s> <s> Neid kogus uudishimulik Peeter Esimene oma Kunstkammerasse , et ilmarahvast jahmatada ja hirmutada . </s> </p>
<p> <s> Olen uuesti uurinud ka looteteaduse ühe alusepanija saksa habemiku Ernst Haeckeli embrüoloogiapilte ; temal-mehel oli miskipärast kange soov näha , et me mainitud elukatega mõnda aega identsed oleme . </s> <s> Paraku on selgunud , et vägeva fantaasiaga mees joonistas üles rohkem seda , mida ta ette kujutas , kui tõeliselt nägi . </s> <s> Ei ole me , ka üürikest aega mitte , päriselt kala või seaseisuses , küll läbime vilksamisi nende elajate looteid meenutavaid , sürrealistlikke vahejaamu . </s> <s> Kuid see selleks . </s> <s> Tagasi Inna juurde . </s> </p>
<p> <s> Naistel on hea intuitsioon . </s> <s> Minu esimesed visiidid loomulikult rõõmustasid Innat — mis kohusetruu koolivend ja tohter . </s> <s> Aga aegamisi ilmus tema roheliste silmade pilku imestus , koguni mingi kahtlus . </s> </p>
<p> <s> " Sa käid mind nii tihti vaatamas , Valeri , et hakka või arvama , et sa end tulevase lapse isaks pead ... " </s> </p>
<p> <s> Otse naelapea pihta tabas ! </s> <s> See ehmatas , lõi mu korraks päris tummaks . </s> <s> Õnneks taipasin ma asja naljaks pöörata : </s> </p>
<p> <s> " Aga eks ma seda ju peaaegu olengi . </s> <s> Tahaks teada , k e s sellega , et sa õnnelikuks emaks võid saada , rohkem vaeva nägi — kas sinu analüütik või mina ? ! " </s> <s> Ja lisasin — isegi naeratada suutsin ma veel — , et , vaata , Inna ühele pakuti paradiisi , teisele aga öötööd mitte sulgpatjade vahel , vaid kõledas laboris . </s> </p>
<p> <s> Näis , et mu vastus oli ammendav . </s> </p>
<p> <s> Kuid Inna juurde ma tõesti niipea ei lähe , kuigi olen selle rahutu vaimuga naise pärast mures . </s> <s> Ei ta püsi paigal , ühel korral , kui ma Klumbergide juurde sisse astusin , et järjekordset , küll juba kaunis mõttetut veenivereproovi võtta , leidsin ta toolil püsti seismas ja kardinate kallal õiendamas . </s> <s> " Marss voodi ! " </s> <s> See oli minu reaktsioon . </s> </p>
<p> <s> Ent teistpidi võttes olen ma nüüd täiesti muutunud inimene . </s> <s> Inna kui naine jätab mind absoluutselt külmaks . </s> <s> Kuidas võisin ma kunagi selle XX-kromosoomikandja pärast meeleheitel olla , metsikut armuvalu tunda ? </s> <s> Nüüd ei näe ma Innas , ja ma tõden seda uhkuse ja rõõmuga ,, midagi enamat kui üht töövahendit , instrumenti , keda mu laborivarast lahutab ainult see , et tal hing sees on . </s> <s> Ja tänu sellele vabanemisele märkan ma nüüd , et ta on väljakannatamatult kapriisne olend , et tikkkontsad ja võimalikult väikese numbriga kingade kandmine on ta varbad , mingiks känkraks keeranud ja suurele varbale lillaka kühmujuraka kasvatanud . </s> <s> Rahapuudust tal pole , kuid oma hammaste eest pole ta viitsinud hoolt kanda . </s> <s> Ta nägu on paistes , ta võiks tihemini oma suud loputada ja deodorante kasutada . </s> <s> Ta on tavaline rase naine . </s> <s> Pakatav emane . </s> <s> Ja kui ma mõnikord siiski tema vastu midagi hellusesarnast tunnen , siis eks ikka sellepärast , et ta kannab minu järglast . </s> <s> Ma olen ka oma laobrirotte armastama hakanud . </s> <s> Eneseteostamisvahendit polegi nii keerukas natuke armastada . </s> <s> Miks peaks Inna valgele rotile alla jääma ... ? </s> </p>
<p> <s> Ma näen , et mu märkmed , mida ma esimest korda elus teen , on ilkuvad , kenitlevad . </s> <s> Need on kirja pannud nagu keegi kergelt lurjuslik , väga üleolev , väga muretu mees . </s> <s> Aga muretusest olen ma kaugel . </s> <s> Minu ees on Gordioni sõlm , mille ma pean suutma lahti harutada . </s> <s> Kui ma vaid teaksin , kuidas asja nii korraldada , et maailm sellest teada saaks , mille ma olen saavutanud . </s> <s> Ma ei kõhkleks hetkegi ja avaldasin kogu tõe — mulle ei tähendaks midagi ei töökoha kaotus , võimalik üldsuse hukkamõist , koguni vanglatrellid mitte . </s> <s> Ma isegi ihaldaskin vanglakaristust , kuigi on kahtlane , kas meest , kes on hakkama saanud inimkonna ajaloos millegi enneolematuga , seal kaua hoitakski . </s> <s> Aga mu suurim hirm on see , et kõik vaikitakse maha , summutatakse . </s> <s> Kõik peale minu on huvitatud , et mu saavutus saladuseks jääks . </s> <s> Andrus , kes päevad otsa Inna voodi juures tolgendab , teeks kõik selleks , et temale lapse isa au jääks . </s> <s> Küllap eitaks ta kategooriliselt seda ettepanekut , mille ta kord , enne napsist julgust kogunud , mulle tegi . </s> </p>
<p> <s> Inna käitumine on ettearvamatu . </s> <s> Ta raevutseks , kuid kas ta tahaks seltskonna haletsusobjektiks saada ? </s> <s> Kui tal julgust oleks , annaks ta minu kohtusse ja lapse ära . </s> <s> Ning on teada , kelle embusse ta tormaks . </s> <s> Kuid kas ei tekiks tema ümber siiski mingi eemalepeletav kuulsus ? </s> <s> Kõige vähem oleks asja ilmsikstulekust huvitatud meie FAVORIIT . </s> <s> Mida ta kõik ära ei teeks , et säilitada oma renomeed . </s> <s> Kui tõesti teada saadaks , mis nende seinte vahel juhtunud on , tuleks maja uksed järgmisel päeval lukku keerata . </s> <s> Ma tahaks teada , kes julgeks end enam favoriitlaste hooleks anda ? ! </s> <s> Teoreetiliselt võiksin ma ju üritada teha vastsündinu DNA , kirjutada selgitused , anda kõik oma arstimärkmed pluss veel needki , mida praegu kirjutan , notarile . </s> <s> ( Minu märkmete vastu võiksid huvi tunda kirjastajad . </s> <s> Ja mitte ainult Eestis . </s> <s> Ükspuha kui lohakalt ma neid ka praegu teen , käiks mõni vilunud sulemees neist üle ja tulemuseks oleks kaup . </s> <s> Kõva kasumit toov kaup . ) </s> </p>
<p> <s> Jah , kuid ma ei või olla absoluutselt mitte millelegi kindel . </s> <s> On struktuure , mis võivad riigi maine nimel teha mida tahes . </s> <s> Niisugust tõde ei tahaks aga keegi päevalgele tuua . </s> <s> Ja võib-olla just jurist ise — muidugi niinimetet aatelistel kaalutlustel , ning hästi teades , et talle kõik ametivandevastased ettevõtmised andestatakse — on see mees , kes otsemaid võimude poole pöördub . </s> <s> Ta toob avalikkuse ette ju kriminaalkuriteo , mis sellest , et geniaalse . </s> <s> Kõik mu manuskriptid ja PSC paljundused lähevad kuhugile ülisalajasse riigiarhiivi . </s> <s> Ma olen täna olukorras , kust on kohutavalt raske väljapääsu leida . </s> </p>
<p> <s> Kui ma endale poisikesetõotusi andsin , arvasin ma , et teadus on minu ülim eesmärk . </s> </p>
<p> <s> Muidugi ihaldasin ma ka sellega kaasnevat kuulsust . </s> <s> Ma oleks selle nimel olnud nõus otsekui Piibli Taaniel minema põlevasse ahju tuleproovile . </s> <s> Kuid nüüd hakkan ma taipama , kui tihti me endale valetame . </s> <s> Kas mind rahuldaks see , kui mu pilt oleks kunagi kooliraamatutes kõrvuti nende armsate lapsepilguliste ja -hingeliste poolpühakutega , kenade puhaste habemikest vanainimestega nagu Darwin ja Baer ja sügavalt usklik Pavlov , kellele Lenin ise peale revolutsiooni pisikese palvetamiskabelikese leidis ? </s> <s> Ei . </s> <s> Ma tean , et ma seda e i vaja . </s> <s> ( Kindlasti ka ei vääri . ) </s> <s> Seda on mulle samal ajal nii liiga palju kui ka vähe . </s> <s> Kuidas ma juba päris noorelt ei taibanud — oleks võinud siiski juba taibata ! , et teadus pole mulle eesmärk iseeneses — seda oli ta neile habeättidele . </s> <s> Kas ma siis ikka kunagi olen tahtnud nende sarnaseks saada ? ! </s> </p>
<p> <s> See võiks olla naerukoht . </s> </p>
<p> <s> Aga mina ei saa hästi kaasa naerda , sest ma pean ennast just praegu kubemest sügama . </s> <s> Satikad ! </s> <s> Peale pulgakommi pärandas Tanjakene mulle satikad , ja ma ei taipa , kuidas ma neist lõpuks juba lahti ei saa . </s> <s> Aga ma olen ju ka üleni kluttiskarvune mees . </s> </p>
<p> <s> Nii on lood Valeri Repsoniga , mu kallid ! </s> </p></div2>
        <div2 type="alaosa"><head> TEINE RAAMAT </head><head> Ü K S I </head>
<p> <s> Tallinn — St. Peterburgi rong . </s> <s> Pühapäeval , 21. mail </s> </p>
<p> <s> Rong sõitis rataste monotoonse tüminlaulu saatel Leningradi , ei , ikka Sankt-Peterburgi poole . </s> <s> " Läbi Sarmaatia uniste lagendike " , lisaks trafarette armastav sulerüütel ilmtingimata juurde , sest Narva , mida mõned peavad Euroopa viimaseks piirikordoniks , oli juba seljataga . </s> <s> Ja mis siis muu mõne meelest sealt ikka alata saab kui Sarmaatia , kuigi sarmaadid olevat olnud mingit iraani keelkonda kuuluvat keelt rääkiv hõim , kellel slaavlastega polnud suurt midagi ühist . </s> </p>
<p> <s> Kui epiteet " unine " sellele Volossovo ja Kikerino vahelisele igavale laugjale alale ehk tõesti sobib , siis on see unisus pigem kunagiste nüüdseks praktiliselt väljasurnud või assimileerunud vadjalaste ja isurite ning kes teab , kes nad kõik veel olid , pärand . </s> <s> ( Kikerino on muide etümoloogiliselt huvitav sõna , ja oma " kikerekiilisuses " üldsegi mitte unise kõlaga . ) </s> <s> Mis aga puutub Leningradi elik Petrogradi , siis on see oma arhitektuurilt , teadagi , märksa moodsam ja lääneeuroopalikum linn kui Tallinn . </s> </p>
<p> <s> Selles emakesele Venemaale siiski mõneti ebatüüpilises linnas algab homme rahvusvaheline geenitehnoloogia sümpoosion . </s> <s> Valeri pole juba tosin aastaid Peetrilinnas käinud , ei meeldi talle sümpoosionid — neid on seal ennegi peetud — mitte raasugi , ka kardab ta südames oma emakeele sünnimaas ( kuidas sa teisiti ütled ? ) , mida ta eriti ei tunnegi , pettuda . </s> <s> Ei taha ta praegugi nii väga pilku aknast välja lüüa — troostitud on need mööda vilksatavad räpased , jumal teab millal viimati maalripintslit näinud jaamahoonekesed oma traditsiooniliste KIPJATOKKIDEGA , lagunevad laohooned , siis jälle haledad , uimased külakesed , kus mõni kühmus eideke , kes pere põhitoitjat , jonnakat kitse nööri otsas sikutab , käe korraks silmile tõstab ja mööda vuhisevale , mingit võõrast maailma esindavale kiirrongile pikalt järele vaatab ... </s> </p>
<p> <s> " Suur ja lai on maa , mis on mu kodu ... " </s> <s> Seda ta on jah , ning eks ta pind või ka loodusvaradest rikas olla , kuid edasi seda laulu jätkata nagu ei tasuks . </s> </p>
<p> <s> Eks Eestimaaga ole kontrast muidugi suur . </s> <s> Kuid see kontrast ei rõõmusta . </s> <s> Väike nukuriik , kus tema sündinud , on kohati päris klantsima löödud , inimeste palgadki kõrgemad , kuid midagi , mis varem , suurema viletsuse ja vaesuse juures siiski eksisteeris , on kadunud ; kõigi silmad kiiskavad rahahimust , ligimesearmastus on ammu unustatud , Inimene on inimesele hunt . </s> </p>
<p> <s> Ei eita ka seda Valeri , et Venemaa ja temast välja kasvanud Nõukogude Liit oli vast tõesti rahvaste vangla , kuid ka vangidel oli mingi ühine küünarnukitunne . </s> <s> Praegu aga kasutatakse küünarnukke vaid teiste kõrvaletõrjumiseks metsikus võidujooksus isiklikule rikkusele ja heaolule . </s> </p>
<p> <s> Keda tema , Valeri , õieti armastab ? </s> <s> Vahepeal uskus ta , et loomulikult oma ema rahvust — venelasi . </s> <s> Kuid kas seegi polnud mingi illusoorne enesepettus ? </s> <s> Eriti siis , kui Tanjale tagasi mõelda , ja veel enam omaenda käitumisele — tema pidas ju ennekõike ikka silmas seda , kuidas enda käed kõigist võimalikest süüdistustest puhtaks pesta . </s> <s> Ja kui ta sõrmed Tanja taskust pärineva rohelise kukekese pärast telefonitoru külge kleepusid , eks Valeri siis vihastunud ja vandunud tulist kurja ... </s> <s> Kas ei vajanud ta toda rahvustunnet , mis vist kunagi tõesti ka o l i , kuid nüüd paraku juba nagu tuhmus , kõigepealt ikka eneseõigustuseks . </s> <s> See , milleks ta praegu Peetri linna sõidab , on ju tegu , mida tuleb südame rahustamiseks millegagi ilustada . </s> <s> Uhke on endas näha mitte Juudast , vaid rõhutud rahvuskaaslaste õiguste eest võitlejat . </s> <s> Kui tõsi see aga on ... ? </s> </p>
<p> <s> Kas venelased ja eestlased vihkavad üksteist ? </s> <s> Kahtlane seegi , kuigi armastusest rääkimine oleks selge vale . </s> <s> Kuid arvatavasti taandub teatud vastastikune mittesallimine varem või hiljem üheks teiseks , märksa klassikalisemaks vaenuks — vihkamiseks vaeste ja rikaste vahel . </s> <s> Just selleks , mis on käima lükanud revolutsioonid . </s> <s> Küllap isegi Hitleri fašism oli lihtsalt kaval võte , mis klassikalise , majanduslikust ebavõrdsusest tekkinud ürgviha ühe ajaloo käigus tarkust ja eluoskusi kogunud semikeelse rahva vastu pööras . </s> </p>
<p> <s> Rong aeglustab käiku . </s> <s> Jääb korraks seisma . </s> <s> Põhjus on ilmselt semaforis . </s> </p>
<p> <s> Ja , näe , siin jaamahoone juures tõstab kidurat muru näksiv hobune pea ning justkui näeks sind läbi vaguniakna , vaataks sulle koguni otsa . </s> <s> Veidi nagu kurvasilmselt . </s> </p>
<p> <s> Ent just need kurvad silmad pöörasid Valeri mõtted nagu lõbusamatele radadele . </s> <s> Ning needki olid rahvustundega seotud , sest kõigest hoolimata on rahvustundes ka midagi aprioorset , isegi absurdset . </s> </p>
<p> <s> Meenus joomamees Valeri maja esimesel korruselt , mees , kes tedagi aeg-ajalt ropu segakeelsega sõimuga üle kallab . </s> <s> Kord küsis Valeri , miks too mees venelast nii väga vihkab . </s> <s> Ja ta sai kuulda , et miks ei peaks tema venelasi vihkama , sest need kuradid viisid neljakümnendal tema isa hobusekarja minema . </s> </p>
<p> <s> Vaat kus lugu ! </s> <s> Ja Valeri huvitus , noh , nii rohkem nalja pärast , et kas tema-mees on siis maalt pärit . </s> </p>
<p> <s> " Ja mis hobused need olid , mida su isa , nähtavasti jõukas mees , pidas ? </s> </p>
<p> <s> " Tõuhobused muidugi mõista . </s> <s> Puha sugutäkud . " </s> </p>
<p> <s> " Eesti maatõugu ? </s> <s> Või äkitselt tori ? " </s> </p>
<p> <s> " Ei mingit kuradi tori ? " </s> <s> Ta sülitas mis lärtsus ja kuulutas siis , et nood hobused , mis ära rööviti — päise päeva ajal ja ilma mingite paberite ettenäitamiseta — olnud ... " noh , eks ikka ehtsad ardennid ja siis veel ka puhast araabia tõugu traavlid . </s> <s> Sa , mees , mõtle , misike varandus ! </s> <s> Mina , perepoeg , oleks praegu roppjõukas mees ! </s> <s> Ja ei peaks su käest õlleraha nuiama ... " </s> </p>
<p> <s> Eks Valeri võttis oma rahva patu enda hingele ja õlleraha see mees ka sai . </s> </p>
<p> <s> Aga asi hakkas teda siiski natuke huvitama . </s> <s> Päev hiljem päris ta mehe kaasa käestaru . </s> <s> Tundis kaasagi . </s> </p>
<p> <s> Ja siis hakkas joomamehe elukaaslane , kena korralik naine , kes nurgapeal poes müüjaametit pidas ning oma mehekoormat nurisemata kandis , seejuures kenasti naeratadagi mõistis , kohe päris laginal naerma : pole tema mehekese isa iial maal elanud , rääkimata sellest , et tal ainsamatki hobust oleks olnud . </s> <s> Isegi viimast kronu mitte . </s> <s> Ja voorimeheametitki polevat äi eales pidanud . </s> <s> Siinsamas Koplis olevat ka tema sündinud . </s> <s> Muidu olla tema joodikust Oskar päris oma isasse läinud , ainult et too nagu ei valetanud . </s> <s> Isegi purjus peaga mitte . </s> <s> Muidugi niipalju , kui tema neid vanu asju mäletab . </s> </p>
<p> <s> " Ja , aga mul on tunne , et ega Oskargi päris ... noh , teadlikult valeta . </s> <s> Kust ta selle hobusekarja mõtte , mis absoluutne jama , pähe võttis ja millal õieti , ei sellest tea keegi miskit . </s> <s> Kas teile rääkis ka , et see kari olnud pealegi puhast araabia traavli sugu ? " </s> </p>
<p> <s> " Ardenne olnud kah . " </s> </p>
<p> <s> " Ükskord ma küsisin Oskarilt , et kas neil jõehobuseid kah oli ... </s> <s> Neid polevat olnud , aga kui nad ainult oleksid tahtnud , oleks nad võinud neid igal ajal osta palju kulub . " </s> </p>
<p> <s> Nii need asjad teinekord on . </s> <s> Jah , aga miks Valeri nüüd siis ida poole kihutab ? </s> </p>
<p> <s> Mnjaa ... kui seda oleks teatud , siis oleks ta karupidi juba Narvas-Naroovas rongilt maha tiritud . </s> <s> Valeril kulus kuid , et välja mõelda ainus viis , kuidas tema ees seisev Gordioni sõlm , millest ülalpool juttu olnud , lahti harutada . </s> <s> Võib-olla on see praeguseks väljavalitud viis pigem kirve kasutamine kui visa nöörinäperdamine , aga mis siis sellest . </s> <s> Igatahes tõstab see meetod veres adrenaliiniprotsendi märksa kõrgemale kui jonnakas pusimine . </s> </p>
<p> <s> Valeril on plaanis juba homme üles otsida üks nüüd juba vist pensioniikka jõudnud mees , kes kannab nime Matrjoškin — Grigori Aleksandri poeg Matrjoškin , ning kelle sõjaväeline aukraad oli polkovnik . </s> <s> Valeri üliõpilaspõlves hakkas nimetatud mees isiklikult , aga ka üks võimas organisatsioon , keda ta esindas , oma töödega juba silma paistma hakanud bioloogiatudeng Repsoni vastu elavat huvi tundma . </s> <s> Valerit huvitasid tollal viirused , ja nagu selgus , leidus ka neid , keda huvitasid just need , keda huvitasid viirused . </s> <s> Füüsikud , matemaatikud , bakterioloogid ja keemikud olid nende koteeringus kõrgemalt hinnatud kui näiteks mingid eesti filoloogid . </s> <s> Mõnest filoloogist-lobasuust võib kasvatada muidugi tubli nuhikese , kuid millal nende leidmisega erilisi probleeme on olnud ? </s> <s> Valerit ei tahetud mingiks lihtnuhiks värvata , vaid temas nähti ikka ennekõike teaduse tulevikumeest , keda saaks hiljem oma eesmärkidel rakendada . </s> </p>
<p> <s> " Mitte iial ei tee meie tsivilizovonnoje gosudarstvo üks bioloogine oruudie.Varvarstvo ! </s> <s> Nu meie see tundma peame . </s> <s> Vot takkmoodi on olu ... kord ja lugu ! " oli deklareerinud polkovnik , kes oli Valeri teatud käänulisi teid kasutades , Tartu niinimetatud " sinisesse majja " kutsunud . </s> <s> Just niisuguses šarmantses eesti ja vene segakeeles , millest nad hiljem küll vene keelele üle läksid . </s> <s> Valeril on see esimene kohtumine selgesti meeles : nimelt oli julgeoleku ( või koguni GRU ) oluline tegeline ta äkki päris ära ehmatanud välkkiire , kõlava , otsustava , meelekindla peopesalaksatusega vastu oma isikilikku kõrget filosoofilaupa . </s> <s> Selle löögi tulemusena ilmus ta otsmikule pisike vereplekk , mis tähendas ühe sääse , keda olnuks ju täiesti mõeldav just nimelt bioloogilises sõjas edukalt ära kasutada , maise lennuteekonna lõppu . </s> </p>
<p> <s> Iseäralik ja omamoodi mees oli too Grigori Aleksandri poeg . </s> <s> Kui julgeoleklaste kujutamisel kasutatakse teatud tobedat stereotüüpi — nad on mehed , kelle jahedates hallides silmades on ikka ja alati karm pilk , mehed , kelle käitumine range ja jutt napisõnaline ja ikka nõnda edasi , siis too mees oli küll midagi hoopis vastupidist : mees otsekui tulesäde — polkovnik Matrjoškinist elavaloomulisemat , liikuvamat , ettearvamatumat inimest oli raske ette kujutadagi . </s> <s> Ei mingit morni vaikimist või tõrksat pilku tihedate puhmaskulmude tagant ... </s> <s> Kuhu too gospodin , siis muidugi tovarištš , Matrjoškin , välimuselt rohkemgi ehk oleks sobinud ? </s> <s> Operetiteatri pealikuks ? </s> <s> Miks mitte . </s> <s> Tsirkuse direktoriks ? </s> <s> Muidugi . </s> <s> Aga ka kõrge kvalifikatsiooniga humanitaarteadlaseks . </s> <s> Ning vaata et kõige vähem selleks , kes ta tõeliselt oli . </s> <s> Igatahes nende esimesel kohtumisel Tartu ülalnimetet majas ei suutnud Valeri teda kellekski enamaks kui vast ehk mingiks sekretäriks pidada , kes ta kohe juhatab mõne tõeliselt olulise inimese juurde . </s> <s> Kuid olulisemat neil päevil selles linnas ja selles sektoris polnudki . </s> <s> Ning ka praegu ei tea Valeri mitte kedagi teist , kes teda tema kuratlikult keerulises olukorras aidata saaks . </s> <s> Ning teisipidi — kes siis , kui natukenegi loogiliselt mõelda , seda üldse suurema heameelega peaks tegema ? ! </s> <s> Grigori oli sügavalt veendunud , et ta kõigile inimestele ilmtingimata väga meeldib . </s> <s> See oli vist üks tema vähestest eksiarvamustest . </s> <s> Valerile ei sümpatiseerinud polkovnik küll eriti mitte , tema eneseimetlus oli vahel lausa talumatu , kuid kuna ta seda ka ise väga hästi hoomas , siis oli kõiges ka midagi mängulist . </s> <s> Ja just tänu tollele enesekriitilisusele , millest ta mitte ei kavatsenudki mingeid järeldusi teha , tekkisid nende vahel , erinevatest igadest hoolimata . päris sõbralikud suhted . </s> <s> Valeri oli ju ülikoolipäevil väga üksildane , ja kui polkovnik teda mõnikord oma juurde koju malet mängima kutsus — vist tõesti malet male pärast — , eks ta siiski läinudki . </s> <s> Esiteks loputas polkovnik teda selles imemängus nagu poisikest , ja Valeri polnud seejuures üldsegi mitte päris algaja , samal ajal aga ei püütud Valerit ka millekski otseselt värvata . </s> <s> Ja teiseks — neil niinimetet laulva revolutsiooni aastail tundis Valeri end tõesti õnnetu ja üksildasena : maa , kus ta , tõsi küll , nagu mõnikord halvustavalt öeldakse , poluvernikuna sündis , valib hoopis uue tee . </s> <s> Nõukogude Liidu kollaps jahmatas teda — tõsiusklikku komsomoli . </s> <s> Jah — mis saab temast ning Eestimaal sündinud venelastest üldse ? </s> <s> Ega neid ju kunagi eriti sallitud ole . </s> </p>
<p> <s> Maailma asju ja isiklikke muresid Valeri siis selle väga lobisemishimulise , kuid kavala ja vist mõnel määral isegi ausa mehega siis jagaski . </s> <s> Ja teda kuulati alati ära . </s> </p>
<p> <s> Niisiis järgmisel õhtupoolikul pärast Peterburi jõudmist , seisiski bioloog Valeri Repson vana ja esindusliku , kuid nüüd juba ka mõningaid raukusetundemärke väljendava kõrge kivimaja koridoris ; ukse taga , mille sildilt võisi lugeda nime Matrjoškin G.A.. Ei sobinud selle maja tuhmuvate aristokratismijäänustega hästi kokku koridoris heljuv hapukapsasupilõhn . </s> </p>
<p> <s> Valeri seisis kõrge , punakast puust ukse taga ja vajutas kellanupule . </s> </p>
<p> <s> Kulus hea tükk aega , siis aga kostus sussilohinat — Valeri oodanuks küll kuulda pigem säärikukriukse — ja uks avanes . </s> </p>
<p> <s> Vaikus korterilävel ei kestnud üle paari sekundi , kuid muidugi tundus see aeg kümme korda pikem . </s> <s> Ja oh üllatus-üllatus ! — Valeri tunti kohe esimesel pilgul ära . </s> </p>
<p> <s> Grigori Aleksandri poja käitumine oli heldinud , kuid mitte veel vanainimeselik . </s> </p>
<p> <s> " Tohoh ! </s> <s> Keda ma näen ? ! </s> <s> Mis sind siis siia tõi ? </s> <s> Ja kuidas sa mu üles leidsid ? </s> <s> Aga astu ometi sisse ! </s> <s> Ma olen üksinda kodus ja igavlen . " </s> </p>
<p> <s> Polkovnik juhatas Valeri külalistetuppa ja lausa surus ta vanasse mugavasse tugitooli istuma . </s> </p>
<p> <s> Kuigi peremees kandis kunagiste peegelsäravate säärikute asemel lambanahkseid susse , ei olnud ta ise oluliselt vananenud . </s> <s> Puhvetist ilmus lauale pudel GREMId ja kaks pitsikest . </s> <s> Siis näis Grigori midagi meenutavat , suundus küllaltki kebjal sammul kööki ja ilmus BORZOMMIGA . </s> <s> Kõik täpselt nii , nagu aastate eest , kui Valeri tema Tartu-kodus sagedane külaline oli . </s> </p>
<p> <s> " Kurat võtku ! </s> <s> Mul on sind tõesti hea meel näha ! " </s> <s> See tuli päris südamest . </s> <s> " Millega sa , lähisvälismaalane , praegu ka tegeled ? </s> <s> Kunagi huvitasid sind mingid koledad viirused . </s> <s> Kuidas nende käsi käib ? " </s> </p>
<p> <s> See sinatamine tundus praegu kuidagi võõras.Ja Valeri ise ei osanud kuidagi sina peale üle minna , mis nüüd ehk päris loomulik oleks olnud . </s> </p>
<p> <s> " Nendega on mul ammu töö lõpetatud . </s> <s> Õigemini pooleli jäetud , sest nende põrguliste käitumine oli liialt ettearvamatu . </s> <s> Aga praegu on mul käes hoopis uus asi . </s> <s> Ma olen saanud hakkama millegi sellisega , millesse ... ma ise kah nagu ei julge veel uskuda .. " </s> </p>
<p> <s> " Rõõm kuulda , rõõm kuulda , " nentis polkovnik Grigori Aleksandrovits , ilma et erilist rõõmuplahvatust küll näha oleks olnud . </s> <s> Ja ta lisas , nägu naerukil , oma traditsioonilise " või takkmoodi on olu ... kord ja lugu . </s> <s> " " Mina olen suur kõrv , sest ega sa mingi tühja asja pärast vanameest üles otsima hakanud . " </s> </p>
<p> <s> " Olu ... kord ja lugu , " matkis Valeri teda " on takkmoodi , et paistab , nagu oleks mul välja tulnud ... " </s> <s> Valeri tegi tahtmatult väikese pausi , " ... inimese kloonimine ! " </s> </p>
<p> <s> Nüüd oli see välja öeldud ! </s> <s> Ja ta küsis , kas see sõna peremehele ikka ka midagi ütleb , sest päris iseenesestmõistetavat aabitsatõde ju kloonimine kui selline , endast mittebioloogile kah ju ei pea kujutama . </s> </p>
<p> <s> " Sõna " kloonimine " pole tänapäeval enam kellelegi päris võõras , " alustas polgupea ja sügas tükk aega oma kõrva , millest ripnes hallikas karvatort . </s> </p>
<p> <s> Ausalt öelda — Valeri oleks siiski oodanud natuke suuremat , hoopis elavamat reaktsiooni . </s> </p>
<p> <s> " Ma olen kuulnud , et inglased olla ühe utetalle sel moel valmis </s> .... <s> ei teagi , mis sõna siia sobib ... teinud . </s> <s> Aga inimese kloonimine ... see on minu teada ikka rohkem nagu ulmefilmide värk . </s> <s> Jah , aga kui see sul korda läks , siis on tegu muidugi väga suure asjaga . </s> <s> Terviseks , Valeri ! " </s> </p>
<p> <s> Polkovnik tühjendas klaasi.Tema kolm ülemist terashammast välgahtasid . </s> <s> Nähtavasti oli ta neile , aegade muutumise kiuste , truuks jäädud . </s> </p>
<p> <s> " Jah , kuid ega ma asja olemusest tõesti suurt midagi tea , " tunnistas ta . </s> <s> Ning lisas , et tahaks ikka rohkem teada küll . </s> <s> Seda enam , et peaaegu ükspuha , millega need täppisteaduste mehed maha saavad , varem või hiljem jõudvat rakendused ka sellesse sfääri , mis temasuguseid mehi ennekõike huvitab . </s> </p>
<p> <s> " Kloonimine — kas see on midagi nagu süüta neitsist sündimine või ? </s> <s> Kas see on õige , et naisterahvas võib käima peale saada näituseks minu suure varba küüne tükist ? </s> <s> Ma olen kuulnud , " kõhistas ta naerda , " et põhimõtteliselt nisuke uskumatu asi polegi täitsa võimatu . </s> <s> Ja ma olen lugenud mingit ameeriklaste kirjutatud thrillerit , kus hamba ja roostetanud ristinaela järgi püütakse Jeesus Kristuse geene taastada . </s> <s> Natuke uskumatu lugu ... </s> <s> Aga , noh , valgusta mind , Valerik ! " </s> </p>
<p> <s> Valerile ei meeldinud kujutleda polkovniku varbaküünetükikest — vana mehe kõver kollane küünekrõnks ja noor " süüta " neitsi — see kontrast oli üleliia räige . </s> <s> Kuid ta nentis , et , nojah , piltlikult võttes , võiks ju nii asja ette kujutada . </s> <s> Aga vaevalt küünes enam elusaid rakke leida on . </s> <s> Teistpidi jälle — DNA on väga püsiv . </s> <s> Nii et — kes teab . </s> <s> Mis aga kindel on : kloonimisel sünnitavat süüta neitsi uue Grigori Matrjoškini . </s> <s> Esialgu küll veel mitte polkovniku . </s> <s> Kuid olevat väga tõenäoline , et saab temastki polkovnik . " </s> </p>
<p> <s> " Aga äkki koguni kindral , ja pärast erukindral ? " arvati kavalalt , kuid midagi täpsemalt kommenteerimata . </s> </p>
<p> <s> Lähema veerandtunni vältel oli polkovnik kuulaja osas , kuid loomulikult esitas ta ka palju küsimusi . </s> <s> Ja päris asjalikke . </s> </p>
<p> <s> " Nii et , kui ma sinust õigesti aru sain , siis varsti sünnib sulle , Valeri , teisik ... </s> <s> Mnjaa , see tekitab filosoofilisi mõtteid . </s> <s> Mingil määral lähened sa , kulla poiss , ju sel moel koguni surematusele . " </s> <s> Ent ei olnud Grigori Aleksandrovits kauaks filosoofialembeline mees , ning peagi vahetas ta tooni . </s> <s> Ja Valerile sai ette heidetud , et too nagu tahaks meessoolt ära võtta teatud füüsilised rõõmud , mis . temale isiklikult olevat küll mõnevõrra kättesaamatuks muutumas , kuid asketismi ta siiski ei pooldavat . </s> <s> Kui Jumalale meeldiski savist inimeste vorpimine , siis olnuvat see tema isiklik asi . </s> <s> Ja ega tal ju elukaaslastki vist polnud . </s> <s> Aga kui kauni naise asemel pakutakse täies elujõus mehele retorti , siis igatahes </s> .... <s> Ja ikka nii edasi . </s> <s> Kaldus vaimutsema too eakas mees , kelle täpsetest funtksioonidest ta ka minevikus midagi täpsemat ei teadnud . </s> <s> Jah , eks Grigori olnud küll ka varemalt lobiseja ja nautis elokventsiakrobaatikat — eriti veel just omaenda suust — , kuid aastatega oli asi veelgi enam kõnenautlemisse kaldunud . </s> <s> Ent polnud ju Valeri siia tulnud imetlema kellegi kõne plastilisust ja kiillausete lainetamist . </s> </p>
<p> <s> " Jah , aga m i d a g i pidi sinust ju tolle daami — ma olen delikaatne ja ei küsigi , mida ta sellest ise arvab ja kas ta seda üldse teabki — üssa siiski jõudma . </s> <s> Kui see saladus pole , siis mis nimelt ? </s> <s> Kah varbaküüs ? " </s> <s> Ikka jätkus jutt mingis kunstlikus lõõpstiilis . </s> <s> Kas poleks Valeri pidanud otsima mõne noorema , asjalikuma mehe ? </s> <s> Aga kust pidi ta selle leidma ? </s> <s> Jäi siiski lootus , et polkovnikust vähemalt selles osas abi võib loota . </s> </p>
<p> <s> " Midagi muidugi pidi . </s> <s> Aga kõigepealt ikka külvinõusse , kus proua munarakk oma saatust ootas . </s> <s> See miski , mida tal oodata tuli , oli minu enda vere valgeraku tuum . " </s> </p>
<p> <s> " Mitte kõige hullem . </s> <s> Veri on varbaküünest igatahes poeetilisem . " </s> </p>
<p> <s> Mis aga puutub lapse " kandjasse " — raske oli Valeril leida täpsemat sõna — , siis tunnistas ta , et too ei teadvat sellest kõigest veel midagi . </s> <s> Oldavat veendunud , et ikka oma seadusliku kaasa last üsas kantakse . </s> </p>
<p> <s> " Aga kas see , mu kallis Valeri , ( tema natuke vandeseltslaslik , natuke omapoisilik , omajagu ka klounilik silmapilgutamine hakkas Valerit juba tõsiselt häirima ) kõik kokku pole natuke kriminaalse maiguga lugu ? " </s> <s> Too " kriminaalne maik " ei paistnud polkovnikut aga raasugi segavat — pigem just lustitas , nagu oli ka ette arvata . </s> </p>
<p> <s> " Toreda eriala valisid endale , Valeri , " nentis ta seejärel märksa asjalikumalt . </s> <s> " Miks ma nii arvan ? ... </s> <s> Vaata , praegu on võimatu korraldada ühtainust pisikestki maa-alust tuumaplahvatust , ilma et kogu maailm sellest tunni aja pärast ei teaks . </s> <s> Ja niisuguste asjade läbiviimine nõuab ka veel päratuid kulutusi ja suuri kollektiive . </s> <s> Veel hullem on kõik , mis seotud kosmose ja tähesõjaplaanidega . </s> <s> Need katsed on juba jubetult kallid ning nendega tegeleb sadu spetsialiste , teenindav personal veel peale selle . </s> <s> Neile tuleb kõigepealt linnad ehitada.Sina istud aga laboris nagu keskaegne alkeemik ja saad peaaegu üksi hakkama . </s> <s> Kaasajale täiesti ebatüüpiline . </s> <s> Uskumatu . </s> <s> Ja sepitsed ihuüksi inimesi teha . </s> <s> Fantastiline ! " </s> </p>
<p> <s> " Mõni abiline poleks paha teinud . </s> <s> Kuid kus sa sellega ... </s> <s> Kõik on mu enda öiste tundide töö vili . </s> <s> Sest ega ma ju saanud laboris teiste silme all päevaajal mõningasi tegemisi ette võtta . </s> <s> Kohe oleks tuldud pärima , et mis sina , Valeri , siin pusid ? " </s> </p>
<p> <s> " Aga luba nüüd otse küsida , millist kasu võiksime sinu suurepärasest avastusest saada konkreetselt m e i e. </s> <s> Sa tõid kuulsust Eestimaale , seda muidugi ... Ja et sa oled rahvuselt venelane — passi sa minu arust oled ikka nii kirjutanud — , siis läheb siit midagi ka Venemaa teaduse arvele , aga ikkagi ... ? " </s> </p>
<p> <s> Polkovnik võttis rohelise , musta ning kuldsega disainitud pappkarbist paberossi ja süütas selle . </s> <s> Valeri märkas , et ta oli endiselt truuks jäänud Jossif Stalini lemmikpaberossidele GERTSOGOVINA FLOR . </s> <s> Kas selles on rohkem edevust , epateerimissoovi , suitsumehe tõsiselt võetavat margitruudust või kujutas Vissarioni poja margi tossutamine mingit aadetedemonstratsiooni ? arutles Valeri endamisi . </s> <s> Küllap mikstuur nendest kõigist , pidi ta arvama . </s> <s> Aga huvitav , kust sellist reliktset suitsumarki tänapäeval veel saadakse ? </s> </p>
<p> <s> Polkovnik Grigori Aleksandri poeg aga pahvis oma rafineeritud tubakakaupa ilmse mõnuga ja kissitas gurmaanlikult silmi — temas oli ikka veel midagi suurest , mõnulevast , endaga rahulolevast isakassist . </s> <s> Heatahtlikust , kuid ettearvamatust ja isegi oma east hoolimata täiesti hüppevalmist . </s> <s> Ei olnudki see asi lootusetu . </s> </p>
<p> <s> Siis jätkati rohkem justkui iseendale : </s> </p>
<p> <s> " Fantastikafilmides võib muidugi keegi valmis teha terve diviisi identseid sõjamehi . </s> <s> Ja nad võivad olla äraütlematga kartmatud , kui nende " matriits " — või kuidas seda õieti väljendada ? — just selliste vaimuomadustega on . " </s> <s> Polkovniku suunurgis , kuhu oleks võinud sobida pikad kassivurrud , mängles muie . </s> <s> " Päris kindlasti oleks unifitseeritud soldatite tootmine ka majanduslikult tulus : kõigil tublidel sõduritel oleks ju sama jalanumber , ka sineleid on kindlasti odavam teha just sama mõõtu meestele . </s> <s> Aga vaevalt sa seda silmas pead . </s> <s> Vaevalt ka spetsiaalseid sõjatehaseid , mille laborites sõjatehnika asemel hoopis võitlejaid valmis vorbitakse . </s> <s> Küllap samuti kaunis odavasti . </s> <s> Kuid neid sünnib esiotsa veel loomulikul viisilgi piisavalt . </s> <s> Koguni rohkem , kui me neid kasutada jõuame . </s> <s> Pole võimatu , et me teie kloonimiskunsti tõesti kunagi kauges tulevikus ära kasutada oskame , kuid praegu — ma olen kahjuks praktik — on see kõik kaunis utoopiline . " </s> </p>
<p> <s> Valeri tundis pettumust . </s> <s> Ei ! </s> <s> Vanake on terasuselt siiski alla käinud , kui ta mõte ulmefilmiradadelt kaugemale ei jõua . </s> <s> Lambanahksed pätud on teinud oma töö . </s> <s> Kuidas ta küll ei taipa , millist vägevat võimalust talle praegu pakutakse ? ! </s> </p>
<p> <s> Valeri otsustas kaardid avada . </s> <s> Piinlik küll , sest varasematel aegadel polnud seda ealeski vaja — mingil müstilisel moel oskas polkovnik Matrjoškin näha isegi läbi kaardiselgade . </s> </p>
<p> <s> " Grigori Aleksandrovits ! " lausus Valeri ootamatult järsult . </s> </p>
<p> <s> " Miks nii ametlikult ? " </s> <s> Valeri ootamatu toonimuutus sundis teda konjakipitsi lauanurgale panema . </s> </p>
<p> <s> " Ma ei tahaks , et me jääksime käima nagu kassid ümber palava pudru ... Öelge mulle , kas teie Eesti Vabariigi vastu suunatud propaganda pole praegu mitte na haledake ? " </s> </p>
<p> <s> " Mis see siia peaks puutuma ? ... </s> <s> Ja miks see just sind nii väga peaks huvitama ? </s> <s> Sul ju Eesti passki vist taskus ja vaevalt sinusuguseid mehi ka keegi diskrimineerib ... </s> <s> Aga hästi , ma tunnistan , et ega meil millegi suurega viimasel ajal tõesti hoobelda ole . </s> <s> Kuluaariedud . </s> <s> Max van der Stoel , kellest on palju kasu : niisugune mees on väärtuslikum kui terve diviis mehi Pskovi oblastis . </s> <s> Ja eks me rõhume pidevalt vene rahvusest kodanike piiratud õigustele teie kääbusriigis , mille varem või hiljem koos saba ja sarvedega ära ostame . </s> <s> See on juba käimas . " </s> </p>
<p> <s> " Rahvaste rõhumise pill on igatahes juba kaunikesti häälest ära ... Iga , noh , peaaegu iga Eestis elav venelane teab , et Eestis on elu praegu parem kui Venemaal . </s> <s> Muidugi puhtmajanduslikus mõttes , ja see diskrimineerimine on kah suurelt osalt kollijutt . </s> <s> Selge , et põhirahval on paremad võimalused , aga nii on see ju kõikjal maailmas . </s> <s> Te teete oma propagandaga end juba maailma silmis narriks ! " </s> </p>
<p> <s> " Ja mida siis sina soovitad ? </s> <s> Ning kuidas me end ikka nii väga narriks teeme ? </s> <s> Mida sa konkreetselt silmas pead ? " </s> <s> Polkovniku hääles oli kerge solvumus . </s> <s> " Ja muide , kui sul midagi meie Föderaalsele Juurdlusbüroole — praegu kannab süsteem , mida mina pea kogu oma teadliku elu teeninud olen , täpselt sama nime , mis analoogiliste eesmärkidega organisatsioon Ameerikas — jah , kui sul midagi nende tegevusele on ette heita , siis pole sa , Valerik , õigesse paika tulnud . </s> <s> Ma olen just esimest kuud pensionil . </s> <s> Vot takkmoodi on olu...kord ja lugu . " </s> </p>
<p> <s> " Mis tähendab üks kuu ? ! </s> <s> Sidemed on teil loomulikult alles . " </s> </p>
<p> <s> Polkovnik ei eitanud seda , kuid ta lisas , küll ilma eriti märgatava pettunud toonita , et kõige tihedamad on tema sidemed siiski enidste kaastöötajatega , kes samuti enamikus juba pensionipõlve peavad . </s> </p>
<p> <s> " Hingesugulus , Valeri ... </s> <s> Ma ei eita meie mantlipärijatele midagi olulist ette , kuid siiski näib mulle , et nad on meist aremad , kui vaja , ka riskile välja minema . </s> <s> See on muidugi põhjendatud , kuid siiski ... </s> <s> Ja samal ajal on nad illusioonide kütkes . </s> <s> Paari päeva pärast on siin Bill Clinton . </s> <s> Ennekuulmatu lugu , et meile kõige ohtlikuma riigi president duuma ees kõnet peab ... </s> <s> Mnjaa ... </s> <s> Mõned arvavad , et maailmas on midagi muutumas . </s> <s> Mina aga olen kindel , et lähemal ajal ei muutu meie põhivahekordades mitte kui midagi . </s> <s> Ja kui muutub , siis ainult ajutiselt . </s> <s> Kuidas Putin , tubli poiss ja endine meie mees Saksamaal , küll ennast niisugusest roosast udust eksitada laseb ? ! " </s> <s> Teatud nukrust oli Grigori Aleksandri poja hääles paraku siiski . </s> </p>
<p> <s> " Jah , aga enne läksid sa , Valeri , nagu päris hoogu . </s> <s> Miski oli sind justkui päris välja vihastanud . </s> <s> Huvitav , mis see olla võis . " </s> </p>
<p> <s> " Te püüate kuskil rabast kinni kellegi pooltobeda vana nuhi Ville Sonni , " Valeri kuulis oma hääles uut viha tõusvat , " kes matemaatikavihikusse keemilise pliiatsiga teie õhujõudude kohta mingeid lolle sirgeldusi teeb . </s> <s> Sel ajal kui satelliitidelt võib lindistada , mida tahes , kas või telefonikõnesid . </s> <s> Absurd ! </s> <s> See paranoiline edviknuhk ei sobi ju mingi mõistliku süüdistuse kokkuklopsimiseks . </s> <s> Niisuguste inimeste kasutamine on suurriigile — vaata , millised spontaansed sõnad talle suhu tõusid — lihtsalt häbiväärne ! " </s> </p>
<p> <s> " Mul on sulle raske vastu vaielda , Valeri . </s> <s> Kuid me peame arvestama ka rahvusvahelise üldsusega . </s> <s> Rohkem kui kunagi varem </s> .... <s> Nojah , ma saan aru , et teen teatud määral tühje sõnu . </s> <s> Aga mida g e n i a a l s e t siis meie noor sõber meile soovitaks ? </s> <s> Paremate luurajate ja diplomaatide kloonimist või ? " </s> <s> See kõlas juba irooniliselt — mis sa , eluvõõras teadusejünger , tuled endast targemaid nende alal õpetama ! </s> </p>
<p> <s> " Irooniat pole ma igatahes ära teeninud . </s> <s> Mina soovitan teile , ma ei häbene seda ka välja öelda , just nimelt midagi g e n i a a l s e t ! </s> <s> Ning ma olen hämmastanud , et te kogu oma poliitilise tarkuse , vaistu ja kogemuste juures seda ikka veel ei taipa ! </s> <s> Kas ma ei rääkinud siis küllalt selgesti , m i l l e g a ma täpselt tegelen . </s> <s> Ja mida see tegelemine sisuliselt tähendab ? " </s> </p>
<p> <s> Valeri ei suutnud enam tugitoolis istuda , kargas püsti ning hakkas tuba mööda edasi-tagasi tammuma , ei , pigem tormama nagu puuris metsloom .. Ja ta hääl paisus , muutus koomiliselt kilkavaks . </s> <s> Ta ei teadnudki enne , et tal erutushetkil selline , veidi hitlerlik hääl on . </s> </p>
<p> <s> " See tähendab ju seda , et üks väikeriik on võtnud endale õiguse tegelda asjadega , mille kogu maailm on tabuks tunnistanud . </s> <s> Et ta sülgab kogu maailmale näkku . </s> <s> Kuigi veel täpset ja üldkehtivat rahvusvahelist geneetikaseadusandlust pole välja töötatud — vähemalt jaapanlased mitte ei kavatsegi sellega liituda — , on suhtumine — ma ei räägi ainult Vatikanist ! — katsetesse inimembrüodega , ja mis see kloonimine muud on , täiesti selge ja üheselt hukkamõistev , sest see ohustab ju kogu inimkonna tulevikku . </s> <s> Enam veel kui tuumasõda . </s> <s> Inimese kloonimist käsitletakse kui värdjate tootmist . </s> <s> Ja kui maailm saab teada , et Eestimaal tegeldakse just sellega , ning edukalt , ja et Tallinnas tehakse mingeid soerdlikke nii-öelda tehisinimesi , siis hoidku see jäledustega tegelev upsakas riigike end Euroopa Liidust ja NATOst , kõigist tsiviliseeritud riikide organisatsioonidest kaugemale . </s> <s> Ta tõugatakse ära kui jõledaist jõledaim ! </s> <s> Ja kas s e d a maailma vapustavat fakti siis tõesti ei peaks saama rahvusvahelise pressi hambusse susata ? ! </s> <s> Vene diplomaatia parimate tavade järgi . </s> <s> Ma näen juba silme ees maailma suurlehtede esikülgi ja päratuid pealkirju . </s> <s> Võib-olla fotosidki ... " </s> </p>
<p> <s> End esmasest ärritusest tühjaks pumbanud , vajus Valeri tugitooli tagasi . </s> </p>
<p> <s> Nüüd lõpuks jõudis Valeri jutu tuum juba ka polkovnikuni . </s> <s> Oli tema kord erutuda ning ta pani kaks oma rariteetset paberossi korraga põlema . </s> <s> " Ah et takkmoodi on olu...kord ja lugu , " pomises ta . </s> <s> " Aga kas seda saab t õ e s t a d a ? </s> <s> Noh , et valmistatakse ... " </s> </p>
<p> <s> " Loomulikult . " </s> </p>
<p> <s> " Aga see teie imeloom pole ju veel sündinud . </s> <s> Ja kas sünnibki ? " </s> </p>
<p> <s> " Imeloom " — esimest korda tundis Valeri , et see sõna kõlas vastikult . </s> <s> Kasvas ju Inna üsas eelkõige ikkagi üks lapsuke . </s> <s> Mis siis sellest , et iseäralik . </s> <s> Kuid eks temalgi ole oma õigus elule , kuigi...jah , mitte keegi ei tea veel , milliseks see kujuneb . </s> <s> " Imeloom " — võigas sõna , mis assotsieerub kunagistes tsirkustes puurides raha eest rahvale näidatud värdjatega . </s> </p>
<p> <s> " Ka siis , kui sünd peaks ebaõnnestuma , " jätkas ta siiski endiselt , " millesse ma miskipärast enam ei usu , saab nurisünnitatud loodet kasutades ja tema koeproove uurides , imelihtsalt näidata , millega , see tähendab siiski , " kellega " tegu on . </s> <s> Ei ainsatki ema geeni . </s> <s> Ainult isa ! </s> <s> Ainult teie sõber Valeri Repson isiklikult . </s> <s> Tema dublikaat . " </s> </p>
<p> <s> " Nii et kui kas või homme päev nurisünnitus juhtuks , oleks kõik ikkagi lihtsalt tõestatav . </s> <s> See , et tegu pole normaalse loote , vaid kloonituga ? " </s> </p>
<p> <s> " Selleks ei pea olema isegi mitte teadlane , piisab eelviimase kursuse tudengist , kes selle ära tõestab . " </s> </p>
<p> <s> Polkovniku mõlemad paberossid olid kustunud . </s> <s> Ta süütas automaatselt uue . </s> <s> Nüüd mõtles ta tõesti pingsalt . </s> <s> Asi oli temani jõudmas — suur , tõeliselt vägev idee . </s> <s> Matrjoškin adus , et võimalik propagandapomm on kolossaalne , vapustava kaliibriga . </s> <s> Nüüd avaldas ta arvamust , et vast oleks just nurisünnitus parim lahendus , sest pärast terve lapse sündimist võivad ema emotsioonid kaasa hakata mängima ja nii edasi ... </s> <s> Kas sellele näilisele õnnetusele ei saaks ehk kuidagi kaasa aidata ... ? </s> </p>
<p> <s> Nüüd pidi juba ka Valeri pitsikese jooma . </s> <s> Kuulus GREMI jäi igatahes alla šotlaste malt whiskey' le , mille üks õnnelik isa talle korra poolvägisi laborilauale oli jäntud . </s> <s> Jah , aga oodata nurisünnitust , oodata juba elava loote surma ... </s> <s> Sellist mõttekäiku ta küll poleks lahkelt naeratavalt ja GREMId mekkivalt lustakalt vanahärralt eeldanud . </s> </p>
<p> <s> " Abort kuuendal elukuul — see on ju mõrv . </s> <s> ? ! " </s> </p>
<p> <s> " Ah soo ... " kõlas Grigori Aleksandrovitsi päris rahulik reageering . </s> <s> " Paraku vist üsna sage . " </s> </p>
<p> <s> Ent kohe sai ta aru , et on üle piiri läinud . </s> </p>
<p> <s> " Vabanda , ma ei kujutlenud , et sul võivad selle ... olendi suhtes ju koguni mingid omamoodi isatunded olla . " </s> </p>
<p> <s> Valeri võttis pea käte vahele ja ta ei saanud ise kah endast enam aru . </s> <s> Ja kobavalt alustas ta siis : " Vist jah . </s> <s> Ma ... ma ei oska neid ise ka seletada . </s> <s> Kuni praeguseni ma isegi ei teadnud seda ... </s> <s> Ausõna ! " </s> <s> Valeri takerdus . </s> </p>
<p> <s> " Palun vabandust . </s> <s> Sinu tunded on mõistetavad , " filosofeeris polkovnik täiesti tundevabalt . </s> <s> " Ja eks isatunded on käesoleval veidral juhul ematunnetest nagu põhjendatumadki . </s> <s> Niipalju kui mina sellest asjast aru sain , on ema lihtsalt nagu üks tühi anum , kust serveeritakse just nimelt sind ja ainult sind . " </s> </p>
<p> <s> Valeri istus , pea käte vahele vajunud . </s> <s> Mis see kõik oli ? </s> <s> Tanja surm ei vapustanud teda eriti . </s> <s> Teadus nõuab ohvreid . </s> <s> Aga laps , keda Inna oma üsas kannab , oli järsku talle siiski midagi rohkemat kui mingi eksperimendi vili . </s> <s> Kas ta ikka tohtis ? </s> <s> Hetkeks jättis kogu fanatism Valeri maha . </s> <s> Ei ole ta suur piiblitundja , kuid siiski meenusid talle read selle raamatu üsna algusest : </s> </p>
<p> <s> " Ja Jumal vaatas , mis ta teinud oli , ja see oli hea ... " </s> </p>
<p> <s> Kas see , mille , õigemini k e l l e oli Valeri loonud kolbides , külviklaasides , külmutites , termostaatides ja lõpuks elavas ihus , oli h e a ? </s> </p>
<p> <s> Ning just samal hetkel hakati naaberkorteris kohmakalt mängima sentimentaalset , tütarlapsi ssilmi vesistama panevat , lõpmatuseni ära leierdatud " Pour Elise'i " . </s> <s> Neid kõhklevaid , õigete klahvide otsimishirmu peegeldavaid helisid pidid sünnitama väikese lapse aravõitu sõrmed . </s> <s> Aga normaalse lapse , keda ootab normaalne inimese tulevik . </s> <s> Kusagil Inna südame all kasvab ka keegi ... </s> <s> Mis temast kord saab ? </s> </p>
<p> <s> " Sa langesid , Valeri , päris näost ära ... " </s> <s> Grigori hääles oli siiras üllatus ja kohkumus . </s> </p>
<p> <s> " Mis te nüüd ? </s> <s> Ei ! " </s> <s> Valeri tõmbas käega üle silmade , raputas pead , nagu puristav hobune . </s> <s> " Aga korraks nagu jah . </s> <s> Ma ei tea , mis minuga lahti oli ... " </s> <s> Ja ega ta teadnudki . </s> </p>
<p> <s> " Seda võib mõista .. " </s> </p>
<p> <s> " Ma arvan , et ei või ... </s> <s> Midagi niisugust pole maailmas veel juhtunud . </s> <s> Puudub pretsedent . </s> <s> Andke mulle hetk rahu ja ma saan endast võitu . " </s> </p>
<p> <s> Mängija kõrvaltoas ilmselt vahetus ning kohe hakkas enesekindlalt ja väärikas rahus kõlama Bachi ühe tuntud orelifuuga klaveriseade . </s> <s> Selles oli imelikku , koguni nagu maavälist tõsidust , suurt distantsi , sügavat arusaamist asjust , mida ei saa sõnastada . </s> <s> Kuid sellel muusikal oli ka inimese mõõde ja varjatud intiimsus . </s> </p>
<p> <s> Hämaras vana Petrogradi linna päevinäinud toas istusid kaks inimest , võiks öelda ka kaks kuritahtliku organisatsiooni liiget , aga ikka ka inimest . </s> <s> Tänaval süüdati laternad . </s> <s> Liiklusehääled olid õhtu eel vaiksemaks , matimaks muutunud . </s> <s> Me alustasime nüüd oma aastatuhandet arvuga " 2 " . </s> <s> Ja see on aastatuhat , mil inimkond seisab seniolematute valikute ees . </s> <s> Kuidas me oskame kasutada oma tahte- ja valikuvabadust ? </s> <s> Kõik see pole tõesti ainult võlts ja retooriline küsimus . </s> </p>
<p> <s> Muusika kõlas edasi ning selle muusika taustal tajus Valeri , et ta on omad otsused ammu teinud ning nüüd tuleb tal kord valitud teed mööda edasi minna . </s> <s> Ta peab saama üle inimlikest nõrkustest . </s> <s> Ja saabki , kuigi ta juba adub , et see ülesaamine ei pruugi kaugeltki olla parim , mida inimene teha võib . </s> <s> Kuid jah — nüüd oli hilja . </s> </p>
<p> <s> " Ma sain oma ebamäärastest tunnetest vist jagu , " naeratas Valeri . </s> </p>
<p> <s> " Tubli . </s> <s> See on inimese aukohus , " arvas Grigori . </s> <s> " Aga nüüd ütle mulle siiski , miks sa oma ideega ei taha meie Föderaalse Juurdlusbüroo poole pöörduda ? " </s> </p>
<p> <s> " Aga ma ei tunne sealt ju mitte kedagi . </s> <s> Mind võidakse hulluks pidada . " </s> </p>
<p> <s> " Inimest s e a l nii lihtsalt hulluks ei peeta . </s> <s> Kõike kontrollitakse . </s> <s> Piinliku täpsusega . " </s> </p>
<p> <s> " Ma usun , et te minu ideedest informeerite neid , keda vaja . </s> <s> Ja teete seda minust paremini . " </s> </p>
<p> <s> " Loomulikult informeerin . " </s> <s> Siiski tundus eakas mees nagu nõutu . </s> <s> " Aga ma ei tea , kas selleks on praegu parim aeg . </s> <s> Ma pean silmas globaalpoliitikat . </s> <s> Ja meie mantlipärijate teatud lihtsameelsust . </s> <s> Nad võivad koguni nii narrid olla , et konsulteerivad enne ameeriklastega , et ei tea , kas tasubki Balti regiooni , ikkagi meie mõjusfääri — nagu teiegi tunnistate — maailma viha alla seada . </s> <s> Ja loomulikult arvab onu Sam , et see poleks mõistlik — tuleks ehk hoopis geneetikaalasele koostööle mõelda . </s> <s> Eks me ju tuumaalal juba arendagi koostööd . </s> <s> Jah , koguni nii võib minna ... </s> <s> Jumal , milline naivism ! </s> <s> Aga need p r a e g u s e d tahavad nii väga uskuda maailma harmoonia võimalustesse . </s> <s> Mina , Valeri , ei usu , mitte ei usu ... </s> <s> Ma ei ole pühapäevakoolis käinud ning ei võta imede võimalust tõsiselt . " </s> </p>
<p> <s> Kustunud oli juba ka äsjasüüdatud GERTSOGOVINA FLOR . </s> <s> Kuidas ma võiksingi teisiti ... </s> <s> Aga enne tahaksin ma siiski rääkida mõne elupõlise sõb </s> </p>
<p> <s> " Tead , Valeri , päris kindlasti räägin kõigest ka Föderaalsele Juurdlusbüroole.ra ja kolleegiga . </s> <s> Bronislaviga näiteks . </s> <s> Ja ilmtingimata Jevgeniga . " </s> <s> Nüüd kõneles ta rohkem nagu iseendale . " </s> <s> Muidugi pole Jevgeni enam peaminister . </s> <s> Kuid ta on võimsa partei " Kogu Venemaa — meie kodu " liider . </s> <s> Tema oskaks sinu ideest kinni haarata . </s> <s> Temal poleks läinud sinu plaani , sinu meile tehtava kingituse , jah , ma ütleksin isegi niiviisi , sisu mõistmiseks nii palju aega , kui minul , vanal tallukal ... </s> <s> Tal on elu- ja ametikogemusi . </s> <s> Ja nüüd pöördus polkovnik ehk ikkagi juba erukindral taas otse Valeri poole ; ja kas ta hääles ei olnud isegi midagi paluvat . </s> <s> " Kas sa , Valerik , lubad mul paari absoluutselt kindla inimesega konstulteerida ? </s> <s> Nendega , kes äsja olid veel erakordselt kõrgetel ametipostidel . </s> <s> Kui sa ikka usaldad mind , oma vana ja tohmakat sõpra ? </s> <s> Mul on tekkinud plaan , kuidas seda meie ( jah , ta ütles " meie " ) asja tuleks ajada . </s> <s> Esmalt oleks vaja kõik korralikult ette valmistada ja hankida veenvaid tõendusmaterjale . </s> <s> Ning eks serveerimine ole ka kunst omaette ... " </s> </p>
<p> <s> " Aga loomulikult usaldan ma teid täielikult . </s> <s> Teid ja teie elukogemusi . " </s> </p>
<p> <s> " Aitäh . " </s> </p>
<p> <s> Ei olnud too Grigori Aleksandrovits Matrjoškin paraku siiski veel mingi tallukas , sest nüüd oli ta mõte nähtavasti väga nobedalt tööle hakanud . </s> </p>
<p> <s> " Mnjaa ... </s> <s> Anna andeks , aga ma ei saa lõpuni uskuda , et sinu ettepanek puhtpatriootiline oleks . </s> <s> Kuid kellele kuradile seda vaja ongi ? ! </s> <s> Ma pean seda silmas , et sa võib-olla rehkendadki just sellega , et meie organiseerime lõpuks koos teie riigiga ka sinu enda paljastamise ... </s> <s> Ah ? </s> <s> Et kogu maailm su nime teada saaks . </s> <s> Ükskõik mis hinnaga.On ju nii ? </s> <s> Sa oled kirglik natuur , Valeri ... " </s> </p>
<p> <s> Polkovnik tabas tõesti naelapea pihta . </s> <s> Just selline oli otsus , milleni Valeri pikkade kaalutlemiste-kõhklemiste järele oli jõudnud . </s> </p>
<p> <s> Valeri vaikis . </s> <s> Ent vastu ta ei vaielnud . </s> </p>
<p> <s> " Jah . </s> <s> Kuid olgu , kuidas on . </s> <s> Meile ei tee sinu isiklikud ambitsioonid — mnjaa ... vägagi riskantsed sulle endale , muuseas , — seda avastust vähem oluliseks ... " </s> <s> Ta pidas veidi aru ja lõpetas siis täiesti ootamatult . </s> </p>
<p> <s> " Aga need suhhonetsid saavad alles ühe kuradima vägeva nätaka , kui kõik tõesti nii läheb , nagu sa planeerinud oled ! " </s> <s> See nending , eriti just selle toon kõlas tema suust kuidagi ootamatult vulgaarselt . </s> <s> Valeri koguni jahmus : esimest korda arvas ta end nägevat julgeolekubossi Grigori Aleksandrivitši tõelist hingepõhja . </s> <s> Ta oli teda pidanud neil sinise-maja-aastail heaks , natuke koomiliseks onuks . </s> <s> Kuidas ta küll oli end petta lasknud ... </s> <s> See mees siin , GREMId limpsiv ja Stalini paberosse tõmbav mees on alati eestlasi vihanud . </s> <s> Selles tumedas vihas — nii tumedas , kobrutavas verevihas kui ka elupõlises , ametist tulenevas ratsionaalses , külmas , loogikale tuginevas vihkamises — oli midagi hirmutavat , isegi anakronistlikku . </s> <s> Jah , just atavistlik-anakronistlikku . </s> <s> Niisugune rahvuslik vihkamine on tänapäeva Euroopale ja Ameerikale orgaaniliselt võõras . </s> <s> Ei ole ka eestlased venelasi iial nii vihanud . </s> <s> Selliseid tundeid võib kohata veel ehk ainult muhameedlaste juures . </s> <s> Nende " püha sõda " tugineb just sellistele tunnetele . </s> </p>
<p> <s> " Kuule , kui kauaks sa meie linna veel jääd ? " </s> </p>
<p> <s> " Sümpoosium kestab terve nädala . </s> <s> Täna oli avapäev . " </s> </p>
<p> <s> " Ma arvan , et me jõuame selle aja jooksul organiseerida ühe olulise kokkusaamise kõige kõrgemal tasemel . </s> <s> Kui sul midagi selle vastu ei ole . " </s> </p>
<p> <s> " Mis mul selle vastu võiks olla ? </s> <s> Eks ma just sellepärast Piiterisse tulingi ja teid üles otsisin . " </s> </p>
<p> <s> Oma südames Valeri juba vist kahetseski tehtud otsust . </s> <s> Ent ta ei saanud endale enam mingeid kõhklusi lubada . </s> <s> Küllalt kaua oli tema otsus küpsenud . </s> <s> See ohtlik viis on parim , kuidas maailma oma avastusest teavitada . </s> <s> Toogu see endaga kaasa , mida tahes . </s> <s> Ja teistpidi võttes oleks nüüd , pärast oma tunnistusi , juba ka hilja midagi ümber mõtlema hakata . </s> <s> Korraks püüdis Valeri oma vaimu turgutada mõttega " kannatavatest rahvuskaaslastest " , aga ta sai aru , et see oleks jubas ilmselge enesepettus . </s> </p>
<p> <s> Nüüd tõusis Grigori Aleksandrovitš otsustavalt , tühjendas konjakipitsi , vabandas end ning ütles , et läheb teise tuppa helistama . </s> <s> Ent lävelt pöördus ta siiski veel tagasi ning istus uuesti . </s> <s> Ja selle kannapöörde ajaga oli ta vanemaks ja väsinumaks muutuda jõudnud . </s> <s> Temas oli midagi õhupallist , millest õhk välja voolama on hakanud . </s> </p>
<p> <s> " Tead , Valeri ... mina usaldan sind küll täiesti . </s> <s> Aga minu sõbrad ei pruugi . </s> <s> Nad võivad öelda , et see mees ajab udu . </s> <s> Nad võivad arvata , et see kõik on provokatsioon ; ja et Eesti luuret huvitab , kuidas meie riik niisugusele pöörasele ettepanekule reageerib . </s> <s> Kas tahame sinuga koostööd alustada ? </s> <s> Kui jah , siis millistel tingimustel ja milliseid sidevahendeid kasutades . </s> <s> Oo , on palju asju , mis võivad huvi pakkuda ... </s> <s> Ütle , kuidas ma oma sõpru , kes sind üldse ei tunne ja sinu motiive ei mõista , veenan , et sa ei blufi ? ! </s> <s> Ah ? " </s> </p>
<p> <s> Grigori oli pea käte vahele võtnud . </s> <s> Tema häälest kostuv nõustus laskis siiski välja lugeda , et ta on Valeri ideesse juba nagu armuda jõudnud . </s> </p>
<p> <s> " Muidugi olen ma selle üle mõelnud . </s> <s> Päris palju öidki kulutanud . </s> <s> Vaadake , kui ma siia teie juurde oleks tulnud mingi portatiivse termostaadiga , kus on nii loote kui ka minu enda koeproovid — mingil testimise ettekäändel oleks neid ju saanud ka lootelt võtta — , siis mis kasu sellestki oleks olnud ? </s> <s> Kuidas teid aga veenda , et see kõik kokku üks suur võltsing pole ? </s> <s> Petmiseks pole ju muud tarvis , kui võtta kõik proovid iseendalt ... " </s> </p>
<p> <s> " Küllap vist . " </s> </p>
<p> <s> Grigori Aleksanrovitš trummeldas sõrmenukkidega lauale . </s> <s> Eakal mehel oli äkki kurva koolipoisi nägu . </s> </p>
<p> <s> " Mina , Grigori Aleksadnrovitš , teen praegu ettepaneku , mis peaks kõiki rahuldama ... " </s> </p>
<p> <s> " Jaah ? " </s> <s> Ta tõstis pilgu , kust kumas lootust . </s> </p>
<p> <s> " Te saadate Tallinna oma inimese . </s> <s> Teadlaste vahetamiseks leiab ettekäände alati . </s> <s> Aga see mees peab tõesti hea spetsialist olema — proff , tõeline tipptsütoloog , sest muidu suudaksin ma ta kaunis lihtsalt ära petta.Kui muidugi tahaksin . " </s> </p>
<p> <s> Grigori näole valgus naeratus . </s> <s> Nüüd ei lausun ta enam sõnakesti . </s> <s> Jah , nüüd võis ta tõesti helistama minna . </s> </p>
<p> <s> Varsti Valeri kuuliski teisest toast kostvat : </s> </p>
<p> <s> " Halloo ... ! </s> <s> Kas sina , Bronislav ... ? </s> <s> Mul on siin üks sõber Eestist . </s> <s> Ja ta rääkis mulle ülihuvitavaid asju , mida p e a b koos arutama . </s> <s> Millal sa ... " </s> </p>
<p> <s> Valeri jäi üksinda muusika ja raskestikirjeldatava süütundega . </s> </p>
<p> <s> Ta oleks pidanud üliõnnelik olema , kuid ei olnud teps mitte . </s> </p>
<p> <s> Korraks meenus talle ühe ammu-ammu nähtud filmi pealkiri — " Kindralite vandenõu . " </s> <s> Jah , aga mine tea , võib-olla ongi see praegusel hetkel just parim lahendus . </s> </p>
<p> <s> Valeri suule tõusis mõrkjas muie . </s> </p></div2>
        <div2 type="alaosa"><head> K A K S </head>
<p> <s> Neljapäeval , 25. mail , kell 17.00. </s> </p>
<p> <s> SANKT-PETERBURG </s> </p>
<p> <s> Neljapäeval , 25. mail 2000. , pärast rahvusvahelise geneetikasümpoosiumi neljanda päeva ametliku programmi lõppu , seisis Valeril ees kohtumine " oluliste inimestega " . </s> <s> Kohtumisel pidid teda ootama ees mõningad üllatused , kuid millised just , sellest keeldus Grigori Aleksandrovits täpsemat informatsiooni andmast . </s> <s> Küll aga selgitas ta , et </s> </p>
<p> <s> Valeri peaks ilmutama toimuval sündmusel — millisel just , jäi Valeril ikka teadmata — m õ i s t l i k k u s t , ning juhul , kui miski teda solvabki , sellest üle olema . </s> <s> Vastasel korral polevat tema siiatulekul soovitud tagajärgi . </s> <s> Ja ärgu ta pangu pahaks , kui teda lillekorvidega vastu ei võeta . </s> <s> Venemaa oskab , oldagu selles kindel , oma sõpru hinnata ja nende töö eest ka väärikalt tasuda . </s> <s> Ent kõik õigel ajal ja õiges järjekorras . </s> </p>
<p> <s> Tasust rääkimine lausa solvas Valerit . </s> <s> Ta polevat ju siia tulnud kolmekümmet hõbeseeklit teenima . </s> <s> Jah , kuigi see paralleel kah kuhugi ei kõlbavat ... </s> <s> Seda meeldivam , kui inimese tegusid juhivad aated , arvas polkovnik , ja luges nende jutud selleks korraks lõpetatuks . </s> <s> Rahu , ainult rahu ! — patsutati Valerile isalikult õlale . </s> </p>
<p> <s> Kokkuleppe põhjal pidi Valeri kell 17.00 geneetikakeskuse peahoonest väljuma , ilmtingimata üksinda , pöörduma esimesele väikesele põiktänavale peatänavast paremal ja seda mööda sadakond meetrit jalutama . </s> <s> Suure lillepoe ees ootavat teda must PEUEGEOT . </s> <s> Auto kõrval jalutavat noor blond daam , kes kannab päikeseprille ning kellel on käes kimbuke kollaseid roose . </s> <s> ( Nii et kui mitte lillekorvid , siis roosid ikkagi , nentis Valeri . ) </s> <s> Naisega koos istugu Valeri autosse ning neid viiakse otsemaid " sinna kuhu tarvis " . </s> <s> Konspiratsioon missugune ! </s> </p>
<p> <s> Vähemalt seda võis kokkulepitud tingimustest välja lugeda , et polkovniku poolt edasiantud sõnum oli avaldanud " seal , kus tarvis " oodatud mõju ning et teatud jõud on kusagil asunud tegutsema kiirusega , mis slaavlasi üldjuhul just ei iseloomusta . </s> <s> Noh , taibati , et asi on tähtis . </s> </p>
<p> <s> Kui Valeri , kinninööpimata kerge suvemantel õlul liperdamas , — ilm oli soe , kuid para jalt tuuline — suure lillepoe ette jõudis , muigas ta endamisi ning tundis end nagu noor Richard Sorge . </s> <s> Aga mehel , kes teab , et tema pakutaval infol on kulla hind , ülearu muiata sobigi . </s> </p>
<p> <s> Daam kollaste roosidega ootas teda tõesti , kohe avati ka autouks ning Valeri peaaegu tõmmati esiistmele . </s> <s> Esimeseks üllatuseks Valerile olid auto peegelklaasid — välja võid sa vaadata , kuid autosse kellelgi pilku heita ei õnnestu . </s> <s> Nähtavasti peetakse teda oluliseks persooniks . </s> <s> VIP või umbes sinnapoole ... </s> <s> Ja eks , tõele au andes , ta seda ju ole ka . </s> <s> Ent kõik järgnev ei kinnitanud seda hoopiski . </s> </p>
<p> <s> Tagaistmel istuv mees tervitas teda napilt ja lisas , et mingeid küsimusi polevat Valeril mõtet praegu esitada — kõik kulgeb plaanipäraselt , olgu ta muretu . </s> <s> Kui Valeri seepeale midagi tänase ilma kohta poetas , ei peetud sellele vajalikuks reageerida . </s> <s> Koguni blondi daami hoiak muutus autos reserveeritumaks — ei mingit naeratust enam ; ta võttis ajalehe ning süvenes , rohkem küll vist teeskles süvenemist , sellesse . </s> <s> Valeri polnud oodanudki , et teda rõõmuhõisetega tervitataks , kuid see , et teda lausa nagu ignoreeriti , oli küll liiast . </s> <s> Lõpuks polnud ta ju vang , keda võib vedada kuhu tahes , vaid kõigepealt inimene , kes on tulnud siia ohvrit tooma — suurt ohvrit , mis seab tema enda tuleviku kõige otsesemasse ohtu . </s> <s> Seda esiteks . </s> <s> Ja teiseks on ta veel mees välisriigist , keda samuti pole kellelgi õigust siia-sinna solgutada ; tema õigusi siin linnas kaitseb koguni konsulaat . </s> <s> Ja esimest korda tundis Valeri , et polnudki halb kanda taskus mitte välismaalase halli passi , vaid ikkagi sinikuldset . </s> </p>
<p> <s> Varsti peatusid nad kõrge ilmetu kivihoone ees , ning Valerit paluti välja astuda . </s> <s> Tema hämmastus oli aga suur , kui kaks morni ja tursket miilitsamundris meest ta taskud läbi kobasid ning ta nende vahel otsekui mingi vahialune süngevõitumajja pidi sisenema . </s> <s> Mis maja see õieti oli , sellest ei õnnestunud enesekindluse kaotanud geneetikul esiotsa arugi saada . </s> </p>
<p> <s> Mitmed marmortrepid , mitmed pikad koridorid , ja lõpuks taipas Valeri ehmatusega , et saal , kuhu ta suunati , on pagana sarnane ... kohtusaaliga . </s> <s> Ning tema ehmatus süvenes , kui ta sõnatult juhatati süüdistatavate pinki . </s> <s> Sinna ta pidigi istuma , kahest mornist miilitsamehest valvatuna . </s> <s> Saal oli tühi ning Valeril tuli oodata paar minutit , kuni sisenes kolm tõsist meest , kes kohtulaua taga istet võtsid . </s> <s> Ei ainsamatki lahket pilku , julgustavast naeratusest rääkimata . </s> <s> Ja ometi tuli ta siia ju enda arust vabatahtsi . </s> </p>
<p> <s> Valerile anti mõista , et kohtu ilmumist tuleb austada püstitõusmisega . </s> <s> Mida ta ka loomulikult tegi . </s> <s> Lõpuks ilmus saali kuulajate ossa siiski ka veel kolm meest — nemadki erariides — ning nende ees astus polkovnik Grigori Aleksandrovits Matrjoškin ise . </s> <s> Valeri üritas temagagi silmsidet luua , kuid polkovnik ei teinud teda märkama . </s> <s> Katsu sa mitte solvuda . </s> </p>
<p> <s> Kurat võtku ! </s> <s> Mida nad temaga teha plaanivad ? </s> <s> Midagi niisugust , nagu tal praegu kogeda tuli , polnud ta uneski osanud ette näha . </s> </p>
<p> <s> Ent asi selgus peagi . </s> <s> Kohtulaua taga räägiti omavahel millestki vaikselt , siis tõusis unise pilguga , kuid hoopiski mitte unise jutuga hirmpikk noor kohtunikukõrend , kellel oli jänesemokk , mille kallal olid kunagi oma käteosavust proovinud äärmiselt nigelad kosmeetikakirurgid . </s> <s> Et just silmatorkava iluveaga inimesed iga hinna eest püüavad vallutada positsioone , kus päris kindlasti oma puudujääke varjata ei saa , selles on midagi ebaloogilist , kuid siiski väga tüüpilist , mõtiskles Valeri . </s> </p>
<p> <s> Niisiis just too mehekõrend tõusiski . </s> <s> Tõusis kuidagi jõnkshaaval , nagu oleks tema väärika isiku konstureerimisel kasutatud torukonstruktsioonilist printsiipi — ikka üks jupp teise sees ( nagu kunagi Galilei pikksilmal ) , ning tema täispikkuse saavutamist andis parasjagu oodata . </s> <s> Valeri ootas , et kõige lõpuks ilmub ehk nähtavale ka veel puuderdatud parukas — see oleks teleskoopjat torni väärikalt kaunistanud , kuid parukamood on vist enamike riikide kohtunike seast ammu kadunud . </s> </p>
<p> <s> Pärast selle tõusmisprotseduuri lõppu köhatati otsustavalt , korralekutsuvalt , kuidagi väga põhjapanevalt ja iluveaga õigusemõistja teatas , et tema ülesandeks on käivitada teatud määral ebatraditsiooniline juriidiline menetlus , mida ei saavat kuidagi käsitleda tavapärase kohtuistungina , kuna kujunenud olukord olevat mõnevõrra pretsedenditu . </s> </p>
<p> <s> Nimelt olevat nende poole pöördunud Venemaa kodanik polkovnik Grigori Aleksandrovits Matrjoškin ja teatanud , et temale on teinud visiidi teadlane Eesti Vabariigist — Valeri Repson — erialalt geneeetik , keda ta juba aastaid tundvat . </s> <s> Valeri Repson olevat teda teavitanud oma parajasti teoskil olevaist eksperimentidest inimese kloonimise alal . </s> <s> Kuna Venemaa koos paljude teiste demokraatlike riikidega — nende hulka kuuluvat ka Eesti Vabariik — on alla kirjutanud reale konventsioonidele , mis teatud inimgeneetilised uuringud rangelt keelustab , luges seltsimees Matrjoškin oma ülesandeks pädevaid õigusorganeid kuuldust informeerida ; eelnevalt oli ta saanud selleks ka Eesti Vabariigi kodaniku Valeri Repsoni nõusoleku , kes teatanud , et ta on valmis puhtsüdamlikuks ülestunnistuseks . </s> <s> Käesoleva istungi eesmärgiks olevat asjasse niisiis eelkõige mingi selguse loomine , faktide fikseerimine ning , juhul kui seda vajalikuks peetakse , saadava teabe edasiandmine ÜRO juures tegutsevale vastavale komisjonile ja võimalik ka , et Eesti Vabariigi õigusorganitele , kuna kuritegevuse ( ! ) pidurdamiseks on kaks eelmainit riiki alla kirjutanud mitmetele kokkulepetele . </s> <s> Et kodanik Repson oma keelatud teaduslikke uuringuid puudutava ausa ülestunnistuse sooviga pole pöördunud mitte Eesti Vabariigi kohtuorganite poole , siis on see , arvestades tema rahvust , mõneti ehk arusaadav . </s> <s> Nii et toimunud ja veel praegugi toimuvate asjaolude täpne väljaselgitamine ning nendele võimaliku esialgse , jah , ainult esialgse , õigusliku hinnangu langetamine olevat tänase päevakorra peamine eesmärk </s> </p>
<p> <s> Selle pika , kuid ülikiires tempos esitatud sissejuhatuse järel — Valerile jäi mulje , et just tänu jänesemokale õnnestuski mehel sellises pöörases tempos sõnavahtu produtseerida — küsiti tavakohaselt süüdistatava kohta käivaid andmeid ning lõpuks rõhutati , et tema kohustuseks on rääkida tõtt ja ainult tõtt . </s> </p>
<p> <s> Valeri polnud ootamatusest toibunud , ent midagi ta juba asjast arvama hakkas . </s> <s> Kas polnud selle tsirkuse — ei , kuidas sa nimetad tsirkuseks ametlikus kohtusaalis toimuvat tseremooniat , mida juhatavad ülitõsised asjatundjad ( ? ) — eesmärgiks ? la " parem varblane peos kui kotkas katusel " . </s> <s> Ilmselt tahetakse fikseerida fakte , mida juba praegu propagandistlikel eesmärkidel kasutada saaks , kuigi seda päris kindlasti ei tehta . </s> <s> Selle operatsiooni käigus tuleb Valeril aga alla neelata õngekonks , mille järel ta ennast ilmselt enam päris sõltumatu ja vaba mehena tunda ei saa . </s> </p>
<p> <s> Kas see on siis tänu ? </s> <s> Kas nii käituda on eetiline ? küsis ta endalt , kuid samas ei saanud ta eitada , et käituti vägagi loogiliselt . </s> <s> Suurriik saab oma käsutusse midagi konkreetset . </s> <s> Trump rinnataskus , nagu öeldakse . </s> </p>
<p> <s> Kuidas ta küll ise sellist võimalust ette ei näinud ? </s> <s> Kuid kui ta näinuks , käitunuks ta siis teisiti ? </s> <s> Arvatavasti mitte . </s> <s> Teist võimalust selle ülesande täitmiseks , mille Valeri endale eesmärgiks oli seadnud , lihtsalt polnud . </s> </p>
<p> <s> Samas tundis ta aga ka julgust kasvavat . </s> <s> On ju päris kindel , et sellelt protsessilt midagi välja ei imbu , sest Vene riigi huvides on kasvatada lumepallikesest kõigepealt laviin , mis alles siis käiku lükata , kui selleks kõige sobivamad eeltingimused loodud . </s> <s> Praegusel hetkel ju lapski sündimata ja mingeid tõestusmaterjale ette näidata pole . </s> <s> Nendeta kipub kõik jääma udujutu tasemele . </s> <s> Jah , kõik on alles õhus . </s> </p>
<p> <s> Ent järgnev küsitlemine tegi ta taas vähem enesekindlaks . </s> </p>
<p> <s> Kõrendist kohtunik teatas , et kuna kõikehaarav rahvusvaheline geneetikaalane seadustik on alles väljatöötamise järgus , olevat tal raskusi mõningatele tegevustele õige nime andmisega . </s> <s> Tulevat ilmutada " tolerantsust mitmete protsessuaalsete inkonsekventsustega , mis võivat mõisteid deklineerida kohatise ambivalentsuseni ja inkrementeerida nad võimaliku katakreesini in corpore ... " </s> <s> Oli see alles mees ! </s> <s> Valerile tundus , et taolisi monstrum-konstruktsioone ilma jänesemoka abita vist suust välja ei libistagi ... </s> <s> Kuid muiata oli veel vara ! </s> </p>
<p> <s> " Kas kodanik Valeri Repson tunnistab , et ta teatud teaduslike manipulatsioonide abil , mille osas tema , kohtunik , end asjatundjaks ei saa lugeda , Eesti Vabariigi kodaniku Inna Klumbergi munarakku töötles mitte tema abikaasa spermaga , et in vitro sellest loode kasvatada , vaid kasutas selleks omaenda </s> .... <s> ( ta otsis täpset sõna ) geneetilis-kromosoomset materjali , mille tulemusena praegu kuuendat kuud rase Inna Klumberg eksperimendi õnnestumise korral sünnitab lapse , kelle isaks pole mitte tema seaduslik abikaasa , vaid hoopis kodanik Valeri Repson ise ? " </s> </p>
<p> <s> " Kas esitatud küsimus on Valeri Repsonile selge ? " pidas kohtunik vajalikuks huvituda . </s> </p>
<p> <s> Mis jäi Valerile muud üle , kui kohtuniku lugupidamistäratavalt pikk ja ühe hingetõmbega esitatud sõnade rida , mis tervikküsimuse moodustas taas tänu teatud torukonstruktsioonilisele pritnsiibile , arusaadavaks tunnistada ning lisada , et ta on tegutsenud tõesti ja just nimelt nii . </s> </p>
<p> <s> " Kas Valeri Repson teavitas Inna Klumbergi oma tegevusest ja selle tulemustest ? " </s> </p>
<p> <s> " Ei . </s> <s> Ei mitte . " </s> </p>
<p> <s> " Ka mitte tema abikaasat Andrus Klumbergi ? " </s> </p>
<p> <s> " Täpselt nii . " </s> </p>
<p> <s> Need kaks fakti võttis jänesemokk teatavaks ja nimetas neid olulisteks , seejuures loomulikult mingit hinnangut lisamata . </s> <s> Süüdistatav ( kes ta muu siis ikka praegu oli ? ) pidas aga siiski vajalikuks lisada , et selline teavitamisplaan olevat tal olnud ; ta on ka nüüd valmis kogu tõde tunnistama ning koos sellega ka Inna Klumbergile vormikohase abieluettepaneku tegema , kuid kahjuks peab ta seda ettevõtmist lootusetuks . </s> <s> Tegu olevat õnneliku armastuabieluga . </s> <s> " Seda paari ei lahuta , " lõpetas ta . </s> </p>
<p> <s> Valeri sellele tunnistusele ei andnud jänesemokk erilist kaalu — midagi polevat ju üldse proovitudki ette võtta niinimetatud armastusabielu lahutamiseks ja uue seadusliku abieluliidu sõlmimiseks . </s> <s> Kõik rajanevat vaid oletustel . </s> <s> ( Kas ei kõlanud see koguni pisut etteheitvaltki ... ? ) </s> </p>
<p> <s> " Kas Valeri Repsonit ajendasid tema seadusevastases tegevuses puhtteaduslikud eesmärgid ? " </s> </p>
<p> <s> Neid huvisid geneeetik ei eitanud , kuid ta tunnistas , et ta ei saavat neid primaarseteks tunnistada . </s> <s> Tema esialgseks sooviks olnud noort abielupaari kõiki omi oskusi kasutades aidata , kuid meespoole peaaegu täielik azoospermia ( kohtunik palus seda terminit selgitada , mida Valeri ka tegi , mille järel sekretär selgituse kirja pani ) ei lasknud meedikuil positiivse tulemuseni jõuda . </s> </p>
<p> <s> " Kas kodanik Repson võib väita , et edasine katsetamine ei oleks võinud lõpuks siiski lapse sündimiseni viia ? " </s> </p>
<p> <s> Seda kodanik Repson väita ei võinud , kuigi ta tunnistas , et on jõudnud juba lootuse kaotada . </s> </p>
<p> <s> " Kas kodanik Repson poleks võinud leida muid võimalusi abielupaari soovi täitmiseks ? " </s> </p>
<p> <s> " Ma oleksin võinud kasutada anonüümset spermat meie haigla spermapangast . </s> <s> Kuid sellest oleks abielupooled kindlasti keeldunud . " </s> </p>
<p> <s> " Hüpotees ! " arvas kohtunik , kuid palus siiski kodanik Repsonit jätkata . </s> <s> Ta sai kuulda , et ääri-veeri ( " Mis tähendab " ääri-veeri " ? </s> <s> Ma ei taba teie määratelu täpset sisu " , registreeris huuledefektiga õigusespetisialist , kuid oli nõus siiski edasi kuulama ) , jah , just ääri-veeri olevat Valeri Repson teinud juttu uue pereliikme adopteermise võimalustest , kuid seegi ettepanek polevat leidnud mingit poolehoidu . </s> <s> Ka tunnistas Valeri , et kord tekkinud tal mõte kasutada võõrast spermat abielupaari asjasse pühendamata — nende igatsuse täitumise nimel , kui nii tohib öelda — , sest niisugused asjad võivad igaveseks saladuseks jääda ... </s> <s> Nii olevat ta tõesti arutlenud , kuid sellest , sisuliselt siiski ebaeetilisest petuplaanist loobunud . </s> <s> Seejärel tekkinud tal utoopilisevõitu idee katsetada kloonimistehnoloogiat — inimese puhul tõepoolest keelatud tegevus ! — ja pärast mõningaid kõhklusi ta seda lõpuks katsetama hakanudki . </s> <s> Ise küll teades , et eesmärk on praktiliselt saavutamatu , kuna kaasaja teadus on jõudnud seni ainult ühel korral ühe lamba kloonimiseni . </s> <s> Ja sedagi alles , tema andmetel , nii umbes kahesaja seitsmekümnendal katsel . </s> </p>
<p> <s> Valeril õnnestus säilitada välist rahu , kuid samal ajal tundis ta pidevalt sisemise pinge tõusu — raskeim küsimus , mis temast kindlalt ja vastuvaidlematult süüdlase teeb , oli veel esitamata . </s> <s> Et too Matrjoškin teda ka ainsagi julgutava pilguga ei toeta </s> .... </p>
<p> <s> Ja see küsimus tuligi . </s> </p>
<p> <s> " Meie andmetel olete te tunnistanud , et Inna Klumbergi munaraku rasestamisel kasutasite te omaenda geneetilist materjali . </s> <s> Muide , miks siis mitte juba spermat , mis on küll samavõrra kuritegelik ? " </s> <s> Küsimuse teine lause väljendas esmakordselt , et kohtunikku miski ka isiklikult huvitab — igatahes keeras ta oma pikliku pea viltu ja suunas pilgu otse Valerile . </s> <s> Esimest korda protsessi , ei , " menetluse " vältel </s> </p>
<p> <s> " Ka mina isiklikult olen sigimisvõimetu . </s> <s> Sain sellest faktist teada alles mõne kuu eest . " </s> </p>
<p> <s> " Te olete suguvõimetu ? " näis kohtunik olevat rõõmsalt üllatunud . </s> <s> Nähtavasti oli see fakt ka teistele laua taga istujaile seni teadmata . </s> </p>
<p> <s> " Ei . hoopiski . </s> <s> Sugu- ja sigimisvõimetus kujutavad endast kaht täiesti erinevat puuet . " </s> </p>
<p> <s> " Kas teil oleks olnud võimalik kasutada Andrus Klumbergi ... geneetilist baasi muna viljastamiseks ? " </s> </p>
<p> <s> " See võimalus oli mul tõesti olemas . " </s> </p>
<p> <s> Nüüd on see siis lõpuks välja öeldud . </s> </p>
<p> <s> " Ja miks te , kodanik Valeri Repson , seda võimalust ei kasutanud ? " </s> </p>
<p> <s> " Sellele küsimusele jätaks ma meelsasti vastamata , kuna põhjus on täiesti isiklikku laadi . " </s> </p>
<p> <s> " Vast vastate siiski ! " </s> </p>
<p> <s> " Inna Furtseva — nii on Inna Klumbergi neiupõlvenimi , oli minu esimene armastus . " </s> <s> Valeri pidi jänesemokka imetlema — tema näos ei peegeldunud nüüd küll vähimatki isiklikku laadi tunnet . </s> <s> Tuleb arvata , et sõna " armastus " ei esine kriminaalkoodeksites vist eriti tihti . </s> <s> Kombinatsioon " esimene armastus " aga arvatavasti puudub üldse . </s> <s> Nähtavasti ei sobigi juristidel huvituda mõisteist , millest jurisprudents on otsustanud üle või mööda vaadata kui ebaolulistest . </s> <s> Nad ei pruugi nende sisu isegi tabada püüda . </s> </p>
<p> <s> " Nüüd seisame me keeruka juriidilise probleemi ees , millele me aga õnneks õiguslikku vastust siinkohal ja täna leidma ei peagi , " nentis kohtunikukõrend . </s> <s> " Nimelt võib Valeri Repsoni tegevust faktiliselt samastada v ä g i s t a m i s e g a , mida ma teeksingi . </s> <s> Isegi hoolimata sellest , et kodanike Repsoni ja Inna Klumbergi vahel ei toimunud vähimatki füüsilist kokkupuudet . </s> <s> Ent tulemused on ju samad mis vägistamisel . </s> <s> Järelikult ka nendeni viivad aktid on peaaegu samatähenduslikud . " </s> </p>
<p> <s> Vägistamisesüüdistus ... ? ! </s> <s> Noh , seda polnud Valeri nüüd küll oodanud . </s> <s> See tundus tobe . </s> <s> Kas Dolly kloonijad olid siis sodomiidid ? </s> <s> Kas tema kursusekaaslane , kes teeb doktoritööd valgetest hiirtest on siis " hiirekeppija " ? </s> <s> Nii lihtsalt neid asju siiski käisitleda ei saa . </s> <s> See on täiesti amatöörlik . </s> <s> Kuigi jänesemokk-õigusetundja sisuliselt ehk väga ei eksigi , on asi palju komplitseeritum . </s> <s> Nii pretsedenditu juhuse puhul kalduvad juristid suure mõnutundega musta valgeks ja valget mustaks rääkima . </s> <s> Nii lartsatava otsesüüdistusega välja ei juletaks tulla , sest õige kaitsja protesteeriks otsemaid ning nõuaks süüdistaja vastutusele võtmist tõestamata faktidega opereerimise eest ja tema kaitstava solvamises ... Jah , aga miks talle ühtki kaitsjat , vähemalt advokaadist nõuandjatki pole pakutud ... ? </s> <s> See on ülimalt kahtlane värk . </s> </p>
<p> <s> Ja nüüd hakkas Valerile kogu siintoimuv suure show' na tunduma . </s> <s> Ei toimu siin mingit protsessi ega " menetlust " , soovitakse lihtsalt teda võimalikult suurde segadusse ajada ning siis kõik tema sõnad lindile jäädvustada Muidugi on see nii ! </s> <s> Sest algul isegi ei nimetatud , mis astme kohtuga on tegu ... Ka ei ole kohtul nagu asjagi polkovnikuga ( kindraliga ) , kelle poole mõne küsimusega siiski tuleks pöörduda . </s> <s> Kõik see on farss ! </s> <s> Juba " tolerantsus protsessuaalsete inkonsekvenustega mis võivat viia katakreesiani in corpore " kõlas ehtfarsiliku abrakadabrana . </s> </p>
<p> <s> Kuid miks siis mitte farsis kaasa mängida ? ! </s> <s> Saagu nad oma lindid täis võetud . </s> <s> Jaburatele süüdistustele tuleb jaburalt vastata . </s> </p>
<p> <s> Noh , ta proovib ! </s> </p>
<p> <s> Kurat võtku , ta tuleb toime ! </s> </p>
<p> <s> Ja juba oligi kodanik Valeril täpsustav küsimus . </s> <s> Ta teatas kohmetult , et sellist süüdistust , mida ta kuulma pidi , ei osanud ta küll oodata , kuid et loomulikult tuleb tal õigusemõistjate arvamust aktsepteerida ; siiski huvitaks teda väga , kas vägistamisakti , milles teda süüdistatakse , käsitletakse vägistamistoiminguna kergendavatel või raskendavatel asjaoludel ? </s> </p>
<p> <s> Tema ise oma ebakompetentsuses julgeks oletada , et positiivsed eesmärgid pluss teaduse teenimise soov võiksid ehk lubada süüasja mõnevõrra leebemalt vaadata . </s> <s> Jah , kergendavaid asjaolusid võiks nagu olla , kuid eks ole ju raskendavaid </s> .... </p>
<p> <s> Otsemaid huvituti , milliseid raskendavaid asjaolusid ta silmas peab . </s> </p>
<p> <s> Valeri tunnistas , et ta peab silmas eeskätt vägistamise kollektiivset , grupiviisilist iseloomu ... </s> </p>
<p> <s> Kasvuga õnnistatud õiguseteenrit näis esitatud seisukoht sedavõrd üllatavat , et ta pikapealisuseindeks oluliselt suurenes , seda just huulte tõstmisega paljastuvate väikeste teravate nikotiinist tumekollaste hammaste pikkuse arvel . </s> <s> Ta oli hetkeks nõutu ja tunnistas siis , et ta antud kuriteo grupiiseloomus seni teadlikki pole . </s> <s> Ta ootavat selgitusi . </s> </p>
<p> <s> " Aga on ju võimatu nii komplitseeritud vägistamisaktiga toime saada kõrvalise abita , " väitis geneetik Valeri Repson . </s> <s> Esiteks juba hilisema kuriteo põhiobjektide , munarakkude kättesaamiseks munasarjadest , mis kujutavat endast küllaltki valulist protsessi ( ju vist raskendav asjaolu ? ) , kuna selleks otstarbeks kasutatakse erilist pikka ultraheli seadeldisega varustatud nõela ( kohtunik palus sekretäril see tunnistus kirjasõnas fikseerida ) , tuli patsient elik vägistatav uimastada . </s> <s> Olevat vajatud anestesioloogi . </s> </p>
<p> <s> " Nii et Inna Klumberg oli sooritatava akti ajal teadvuseta olekus ? " imestas kohtunik . </s> </p>
<p> <s> " Me julgeme seda loota . </s> <s> Ja ta hilisemad kinnitused tõendavad seda . " </s> </p>
<p> <s> Nüüd huvitus jurist kaassüüdlase-tuimestaja nimest ja elukohast . </s> </p>
<p> <s> " Peeter Peetri poeg Karu . </s> <s> Elukoht teadmata , kuna tal on kombeks ööbida igal ööl erineva naisterahva juures , " oli vabandav vastus . </s> </p>
<p> <s> " Kas nimetatud Peeter Peetri poeg Karu oli teie plaanidest teadlik ? " </s> </p>
<p> <s> " Ei . </s> <s> Ei mitte . </s> <s> Kuna ka mina ise ei olnud oma tegevusplaanis veel päris kindel . " </s> <s> Niisiis soovitas Valeri Repson käsitleda Peeter Peetri poeg Karu kui antud vägistamisasjas süüdimatut vägistajat . </s> <s> Kui sellise fenomeni tunnistamine on mõeldav . </s> <s> Jah , oma kuritegelikus aktis kasutanud tema , Valeri Repson , veel ka meessoost günekoloogi ja naissoost operatsiooniõe abi . </s> <s> Kuid neidki , eriti vägistamisest osavõtnud naisterahvast , kes pole iial ilmutanud minoriteetseid kallakuid , tuleks lugeda kõige kõrgemal määral süüdimatuiks süüdlasteks . </s> </p>
<p> <s> Pikakasvuline jurist oli segadusse sattumise piiril . </s> <s> Ta hõõrus musta kohtunikutalaari hõlmaga oma äkki sügelema hakanud nina . </s> <s> Selle riideeseme olulist märgumist siiski ei toimunud . </s> </p>
<p> <s> " Mul tekib soov süüdistada Valeri Repsonit kohtu segadusse viimises mitmete raskesti kontrollitavate asjaolude esitamisega , " teatas ta seejärel . </s> </p>
<p> <s> Valeri Repson arvas , et taolisel süüdistusel võib olla kaalu . </s> <s> Kuigi ta räägib tõtt ja ainult tõtt , võib tõega kokkupuutumine olla kohtule segavaks asjoluks ... </s> <s> Kuid siiski on tal mulje , et kuna vägistamistoimingule hinnangu langetamisel võiks oletatavasti olla oma tähtsus ka abivahendeil , millega vägistatavat ahistati , siis need peaks ta küll auväärt menetluses-osalejatele teatavaks tegema ... </s> <s> Linge , köisi ega relvi polevat ta kasutanud , küll läinud aga pika nõela ja skalpelli kõrval käiku ümar- ja seisukolvid , Erlenmeyeri , Claseni ja Kjedahli kolb — muide väga elegantse kujuga — , siis veel kergelt rubensliku disainiga fraktsioneerimiskolb , mida tuntakse ka destilleerimiskolvi nime all ning mida on võimalik kuumutada kuni ta hõõgpunaselt kiirgama hakkab , pluss veel suur mikroskoop OLYMPUS , mis võimaldanud tal teostatavat kuritegelikku akti detailselt jälgida . </s> <s> Jah , kuid enne selle lühikese loetelu lõplikku esitamist tahtvat ta esineda veel kahe küsimusega . </s> </p>
<p> <s> Kohtuniku nägu oli võtnud hallika jume . </s> <s> Ta vaikis . </s> <s> Pärast pikemat arupidamist arvas ta , et laboratooriumitarvete , mida Valeri Repson on miskipärast vabatahtlikult nõus käsitlema piinariistadena , analüüsimise jätaks ta praegu kõrvale , kuna vastasel toimel ei suudeta jääda ajakavva . </s> <s> Täpsustusega oli ta nõus tegelema koheselt . </s> </p>
<p> <s> " Oluline oleks teada , kas naise munarakku käsitletakse tema keha lahutamatu osana ka sel ajal , kui ta sellest lahutatud on ? </s> <s> Või saab teda käsitleda ka iseseisva objektina ? </s> </p>
<p> <s> Sellele küsimusele sai ta küll ühese vastuse : munarakk o n osa naise kehast . </s> </p>
<p> <s> " Nii et kehast väljaspool olev seesama keha , " sai Valeri Repson pärast väikest mõtiskelu asjast aru ... Ent Valeri Repsonil oli varuks veel teinegi küsimus . </s> </p>
<p> <s> Ta söandas küsida , kas jurisprudents käsitleb vägistamisakti ikka ja alati ainult üheselt — nimelt , kui süüaluse kirglikku soovi väljavalitud emasolend rasestada , teisisõnu , tema lapse isaks saada </s> .... <s> Kui nii , siis tema on seni ekslikult arvanud , et vägistaja oma keelatud tegevuses johtub pigem taltsutamatust sugutungist ja lõbujanust , millega võib kaasneda ka nauding näiliselt piiramatu võimu tundest ning ahistavate abivahendite — lingud , nöörid , relvad — käsitsemisest . </s> <s> Mis puutuvat temasse endasse , siis võib ta vandega kinnitada , et kodanik Inna Klumbergi munarakk , tänu juba oma mõõdeteile — umbes 0,11 mm , mis võimaldavad teda käsitseda ainult metallist mikromanipulaarorite ja erioptika abil — pole temas paraku eales sugutungi äratanud . </s> <s> Ka ei tekitavat selle klaaspurgis hoidmine erilist võimutunnet , libido' 'st . juba rääkimata . </s> <s> Ta julgeb auväärt kohtule vanduda , et vägistamisprotsessi ajal ei tekkinud tal isegi mitte erektsiooni — tavakeeles väljendudes öeldakse sel puhul " ei läinud kõvaks " — , mis peaks muutma uurimise all oleva vägistamisprotsessi vähemalt ebatavaliseks . </s> <s> Kõike seda arvesse võttes , palub tema , Valeri Repson , oma süütegu käsitleda seetõttu mitte nii-öelda klassikalisest lõbujanust , vaid just nimelt isaks saamise soovist johtuvat . </s> </p>
<p> <s> Viimati esitatud palve mõjus kohtunikule ootamatult toniseerivalt . </s> <s> Nagu õhupuuduses vaevlejal , kes on lõpuks saanud pähe päästva hapnikumaski , tõmbus ta nahk taas roosakaks . </s> <s> Ja Valerile jäi mulje , et juristi poolt temale heidetud pilgus oli tänu . </s> <s> Kuid mitte ainult seda — vist ka mingit sõbralikku vandeseltslust oli sealt hakanud vastu helkima . </s> <s> Ta paljastas koguni oma hambad mingis naeratust meenutavas näomoonutuses . </s> </p>
<p> <s> Ja siis startis kohtumõistja taas täie hooga . </s> </p>
<p> <s> Ta tunnistas , et ta pole vägistamisprobleemide spetsialist . </s> <s> ( Valeri Repson lausus vaikselt , et ta usub seda täiesti , vastupidine olukord lausa üllataks ... ) </s> <s> Sellest hoolimata võivat ta täie kindlusega asjasthuvitatuid teavitada kinnitades , et on küllaltki tuttav paljude vägistamiskäsitlustega . </s> <s> Ja ta rõhutab , et alates rooma õiguse aegadest , jätkates hilisrenessansiaegse loodusteadusliku koolkonna esindajate Hobbes'i , Spinoza , Grotiuse ja Rousseau'ga ning välja jõudes nõukogude õpetlaste Grum-Grižimailo , Matšalkini ja Ivan Moidodõr juuniori kaalukate uurimusteni , pole vägistamisakti analüüsides iial tavatsetud laskuda vägistaja saadava lõbutunde ja tema isakssaamise soovi võrdleva kaalukuse küsimuse lahkamiseni . </s> <s> Vägistamisprotsessis nähakse t e r v i k l i k k u protsessi . </s> <s> Jah , seni pole jurisprudents üritanudki vägistamstoiminguid klassifitseerida kahte gruppi : aktid , mis johtuvad vägistaja tungivast rasestamissoovist ning aktid , mil vägistajal see soov puudub või sekundaarne on . </s> <s> Seetõttu ei võimalda ei seadus ega ka traditsioon Valeri Repsoni palvele vastu tulla , see tähendab , käsitleda seda ainult tulevase isaduse aspektist lähtuvalt . </s> </p>
<p> <s> Mis aga puutub eelpololmainit " võimutundesse " — sõna , mida Valeri Repson ise heaks arvas kasutada — , siis ei pruukinud Valeri Repsonil see hoopiski puududa . </s> <s> Ka ei saavat ta määravaks pidada vahet , kas vägistajat juhtis tema keelatud tegevuses kehalise või siis vaimse naudingu iha . </s> <s> Vaimsete naudingute alahindamine olevat aga tihtipeale ilmne viga , seda eriti teadlaste ja teistegi lomeinimeste õigusrikkumiste käsitlemisel . </s> <s> Ta nendiks koguni , kuigi see fakt pole otseselt asjasse puutuv , et meie sajandil on vaimsete naudingute iha osakaal haritud ühiskonnaliikmete seas pidevalt suurenemas . </s> </p>
<p> <s> Selle väitega tuli Valeri Repsonil südames tõesti nõustuda , sest eks tõestanud juristi enda elokventsilust seda vaimse naudingu iha ilmselgesti . </s> <s> Oli koguni hetki ( eriti just pika teadlastenimede loetelu vältel ) , mil talle tundus , et kohe-kohe tabab kohtuniku roosakat huulelõhikut mingi orgastiline kontraktsioon ... </s> </p>
<p> <s> Ent tolle elokventsiorgasmini siiski sel korral ei jõutud ; päris ootamatult — enne pilgu kellale heitnud — teatas menetluse dirigent , et tema arvates on täna Valeri Repsoni tegevuse kohta kogutud piisavalt materjali — piisavalt selleks , et siinkoostatud protokolliline akt ekspertidele edasi anda , kes võivad vastavalt oma suvale käivitada tõelise kohtuprotsessi riiklikul või siis juba rahvusvahelisel tasandil . </s> <s> Tänane komisjon lugevat oma töö tehtuks . </s> <s> Ja veel korraks sai Valerile osaks tunnustav pilk . </s> <s> Mõnikord harva kohtame sellist pilku vastaste vahel pärast pingelist ja tasavägist poksimatši . </s> </p>
<p> <s> Koosolekut ( või mis see oli ? ) juhtinu lõi mingi paksu kiirköitja valju plaksatusega kinni , mispeale kusagilt — ei , parukat tal ju polnud — ju siis tollesama kausta vahelt lendas spiraalitsedes laearmatuuride poole koiliblikate esinduslik eskadron . </s> </p>
<p> <s> Tõusid kohtulaua tagant teisedki . </s> <s> Võeti kaasa magnetofonilint , kuhu kõik toimunu oli salvestatud , ning lahkuti ruumist tagaukse kaudu . </s> <s> Enne teatati Valerile , et ta on jälle vaba ning et vajaduse korral võetakse temaga sidet , kasutades konsulaarteenistust . </s> </p>
<p> <s> Kaks miilitsat lahkusid eri suundades , kusjures Valeri märkas , et üks neist võttis revolvrikabuurist pärgamentpaberisse mässitud võileiva ja nuusutas seda mõnutundega . </s> </p>
<p> <s> Valeri tõusis nõutuna , pea ootamatust teadasaamisest , et tema isikus koguni vägistajaga tegu on , uimane ja kumisev , ega teadnud , mida ta nüüd õieti peaks peale hakkama . </s> </p>
<p> <s> Kuid ootamatult seisis tema ees naeratav polkovnik ning surus tugevasti ta kätt , surus nii otsekui olnuks Valerit-vägistajat vaja ilmtingimata õnnitleda . </s> </p>
<p> <s> " Kenasti esinesite , " lausus ta tunnustavalt . </s> <s> " Kuigi natuke üleliia vallatult ... " </s> <s> Igatahes pole ma ealeski märganud teis peituvaid hiilgavaid sarkasmivarusid . </s> <s> See kolbide kõrgem pilotaaž oli imetlusväärne , kuigi ma olin päris hirmul ... " </s> </p>
<p> <s> " Minu sarkasmivarud ilmutavad end vägaväga harva . </s> <s> Tõelistes eriolukordades . </s> <s> Muidu olen ma , nagu te teate , tavaline teadlasenohik . </s> <s> Aga kui sind vägistajaks tituleeritakse , siis sa lihtsalt reageerid äraarvamatult . </s> <s> Oh...see oli väga väsitav , " ohkas Valeri . </s> <s> Ja seelihtlause väljendas tõesti tõtt . </s> </p>
<p> <s> " Jah , mu sõber , muidugi oli möödunu teile väsitav , ebameeldiv ja raske , kuid ma usun , et teil on küllalt taipu mõistmaks , miks selline etendus korraldada tuli . " </s> </p>
<p> <s> Valeri noogutas vaikides pead . </s> </p>
<p> <s> " Kuid nüüd viin ma teid otsemaid palju meeldivamasse ja muidugi ka tõeliselt kaalukasse seltskonda . " </s> </p>
<p> <s> Polkovnik ja paar tema kaaskondlast , keda talle siiski vajalikuks ei peetud tutvustada , juhatasid poolsegase geneetiku taas majast välja . </s> <s> Nüüd ootasid neid seal kaks uhiuut MERCEDEST , mille juhid olid autodest välja tulnud ja seisid kuidagi eriti skulputuraalses teenistusvalmiduses , oodates aega , mil saabujaile autouksed avada . </s> </p>
<p> <s> " Me sõidame nüüd linnast välja . </s> <s> Meie residentsi . </s> <s> Küllap leidub seal midagi ka kehakinnituseks . </s> <s> Pikk päev ju selja taga . </s> <s> Kuid teil tuleb paraku täna veelgi oma vaimuenergiat kulutada . </s> <s> Midagi pole teha . </s> <s> Me ei kohtu ju iga päev . " </s> </p></div2>
        <div2 type="alaosa"><head> K O L M </head>
<p> <s> Neljapäeval , 25. mail , kell 21.30 ; Sankt-Peterburgi lähistel </s> </p>
<p> <s> " Kui see teie imeolend tõesti õnnelikult ilmavalgust näeb , olete te paugupealt kuulus mees , " nentis end Viktorina tutvustanud , kiilaspäisusele kalduv ilmetu mees viiekümnendates . </s> <s> Absoluutselt ilmetu mees , kes sellega silma paistis , et ta oma välimusega üldse silma ei paistnud ... </s> <s> Seda ei saanud aga öelda lipsu kohta , mida ta kandis . </s> <s> Lips oli kohutavalt kirev , ootamatult sürrealistlik ja oma kandjale ning tema oletatavale tegevusalale täiesti sobimatu ; too lips oleks võinud äratada ehk Salvatore Daligi tähelepanu — nimelt kükitas lipsu keskosas mingi olend , kes meenutas kõige enam ehk autopommi plahvatusel surma saanud ja juba esimesi lagunemisemärke ilmutavat kakaduud . </s> <s> See lips võis muidugi olla ka pagana kavalasti valitud — Viktoriga rääkides oli võimatu ta lipsult pilku pöörata . </s> <s> Ja kui ta järgmisel korral teistsugust lipsu kannab , võib ta end teile rahulikult näiteks Viktori asemel Sidorina tutvustada — mehest endast ei mäletata midagi . </s> </p>
<p> <s> Igatahes oli Viktoril hea söögiisu , sest ta oli oma taldrikule virnastanud natuke kõigest sellest rikkalikkust , mida kamina kõrval kaetud rootsi laualt üldse leida võis : marineeritud silmud osalesid seal sõbralikus koosluses šokolaadiküpsistega ja balõkk ananassiga . </s> <s> Nii et meil tuleb oma endist iseloomustust parandada — maitseküsimuslikud omapärad iseloomustasid Viktorit siiski . </s> </p>
<p> <s> Valeri oli silmapaistvat silmapaistmatut sedavõrd hoolega uurinud , et juba jõudnud tema öeldu unustada . </s> <s> Kuid lips-röögatuse kandja ei pahandanud ning lahke mehena kordas oma arvamust . </s> <s> Küll natuke pudisuisemalt , sest tal oli kõvasti tegu kahe kanakoivaga korraga . </s> </p>
<p> <s> " Pigem küll kurikuulus , " pidas Valeri vajalikuks täpsustada . </s> </p>
<p> <s> Muide polnud ükski neist kolmest , kes Valerit ja polkovnikut siin õdusas väikeses majas ees ootasid , pidanud vajalikuks oma perekonnanime teatada . </s> <s> " Isanime te , baltlased , nagunii ei kasuta , " oli vabandavalt lisatud . </s> <s> Sellest järeldas Valeri , et ju on tegu meestega , kelle nime teatavakssaamist soovitavaks ei peeta . </s> <s> Eks see olnud muidugi ka ette arvata . </s> <s> Ja ega Valeri muud kartnudki , kui seda , et äkki kohtab ta siin mõnda nende sümpoosionist osavõtjat . </s> <s> See võimalus oli muidugi väike . </s> </p>
<p> <s> " Mina neil kahel omadussõnal hästi vahet ei oska teha " , tunnistas Bronislav , kes tundus siinolijaist mingil Valerile teadmatul hierarhiaredelil kõige kõrgemal pulgal troonivat . </s> </p>
<p> <s> Ta oli väga väikeste aristkraadi kätega mees , kes natuke kõõrdi vaatas . </s> <s> Igatahes ei saanud temaga kuidagi luua päris kindlat kahepoolset silmsidet . </s> <s> Praegu veeretas Bronislav — Viktoriga võrreldes õige närb sööja — taldrikul üksikut punast lõhemarjatera ja uuris seda , pea viltu , nagu oleks tegu mingi tõsiteadusliku , varjatud tähendusega ja olulise objektiga . </s> <s> Ent eks see ju nii olnudki — punane imekuulikene sisaldas endas uskumatult palju ( sala ) informatsiooni ja ehk veel teatud eluvõimalusigi . </s> <s> Kuigi vaevalt , sest arvatavasti oli sool ammu oma töö teinud . </s> </p>
<p> <s> " Minu süsteemi laboratooriumis on katsetatud inimahvide kloonimist , kuid siiani pole meil edu olnud , " teatas ületoidetud jõuluvana välimusega , pidevalt naeratav Arseni . </s> </p>
<p> <s> " Paistab , et teil oli ikka omajagu õnne ka , " jätkas ta . </s> <s> " Grigori rääkis , et te ise olete tunnistanud , et kloonimise kordaminekus võis olla suur osa ettearvamatutel teguritel . </s> <s> Ikka just siis , kui teil äkki laboris see elektrikatkestus juhtus ja te ise paraja suraka voolu saite . </s> <s> Ega te või kindel olla , et ka järgmine kord kõik sama hästi välja kukub ... ? " uuris ta . </s> </p>
<p> <s> " Ei pruugi . </s> <s> Kuid üle- või üle-üle , või üle-üle-ülejärgmisel siiski ! </s> <s> Ma pean püüdma täpselt sama situatsiooni taastada , mis siis oli . </s> <s> Paljusid parameetreid ma tean , kuid loomulikult mitte kõiki . </s> <s> Enamiku suudan ma neist loodetavasti taas luua . </s> <s> Jah , ainult et ise ma küll enam mingit elektrijuhi osa täita ei taha , kuigi see faktor võis vägagi tähtis olla , sest osa laboritarbeid olid mul löögi saamise ajal parajasti käes . </s> <s> Ja krampis kätte nad jäidki , sest — ma ei tea , kas Grigori Aleksandrovits mainis , et ma isegi kaotasin tükiks ajaks teadvuse , nii et leidsin end laboripõrandal lebamas , " tunnistas Valeri . </s> <s> " See , et ma poolelijäänud ja minu enda meelest täiesti untsuläinud katse vilju kohe kraanikaussi ei lennutanud , oli tõesti pime juhus . </s> <s> Muide avastas Fleming umbes nii ... " </s> </p>
<p> <s> " ... penitsilliini ... </s> <s> See oli mingi juhuslik aevastus , eks ? " </s> <s> Seda teadis Grigori ise , ning paistis , et ta oli selle teadmise üle ka parasjagu uhke . </s> </p>
<p> <s> " Täpselt nii . </s> <s> Jah , kõike võin ma korrata , aga nagu öeldud , lahtisi juhtmeid ma enam pihku võtma ei kipu ... </s> <s> Eriti veel , kui tegu on tööstusvooluga . " </s> </p>
<p> <s> " Aga kui väga vaja ? " päris punapõskne jõuluvana ja kõhistas kummaliselt naerda . </s> <s> " Ja kui me teid tungivalt palume ? " kõhistati edasi . </s> <s> Metsloom kergitaks taolist kahtlast sahin-kõhinat kuuldes arvatavasti pead ja uuriks teraselt , et kas mööda sammalt ja kuivanud lehti midagi ohtlikku talle lähemale ei rooma . </s> <s> Ent väliselt polnud Arsenist ohutumat ja muhedamat meest võimalik ette kujutadagi ; kui teda juba kord jõuluvanaga võrreldud sai , siis tuleks lisada , et jõuluvana Arseni polnud niisugusest asjast nagu vits kindlasti mitte kuulnudki . </s> <s> Kõik lapsed on head ja peavad kinke saama ! </s> </p>
<p> <s> " Elektrijuhi ossa eelistaksin ma paluda teilt oma laborisse selleks otstarbeks abijõude . " </s> </p>
<p> <s> " Ja te saate nad otsemaid , kui vaid vaja . </s> <s> Nõukogude inimene on ennastohverdav . </s> <s> Meie pioneer Petja — ma pean silmas Prokofjevi teost — lausa unistas kokkusaamisest kurja hundiga ... </s> <s> ( Kas Bronislav muigas ? </s> <s> See tema nali polnud ju laita . ) </s> <s> Ent jätkati siiski täiesti tõsiselt : " Muide...me ennist siin kaalusimegi , et võib-olla saadame teile abijõude . " </s> </p>
<p> <s> " See tekitaks küll soovimatut tähelepanu . " </s> </p>
<p> <s> " Paraku jah , paraku jah , kuigi mõni noor teaduste kandidaat — teie kutsute neid vist kohe doktoriteks — võiks ju teadlaste vahetuse korras kõne alla tulla . </s> <s> Niisugusi asju oskame me korraldada . </s> <s> Pealegi võib teil tulevikus tekkida küllaltki ohtlikke olukordi . </s> <s> Ma ei pea silmas elektrit ... </s> <s> Varem või hiljem võivad mõnel kolleegil teie tegemiste suhtes kahtlused tekkida . </s> <s> Ettenägematud olukorrad , nagu öeldakse . </s> <s> Ja siis on vaja...noh , nimetame seda vajalikku isikut turvameheks ... " </s> </p>
<p> <s> " Esialgu saan ma kõigega ise veel toime . </s> <s> Ja keegi ei oska mind milleski kahtlustada . </s> <s> Kuid — mine tea — võib-olla tõesti ainult esialgu . </s> <s> Praegusel hetkel ei tea minu kloonimiskatsest Eestimaal igatahes veel mitte keegi . " </s> </p>
<p> <s> " Asja tuleb tõsiselt kaaluda , " arvas Bronislav . </s> <s> Parajasti kaalus ta kahvlil marjatera . </s> <s> Vägagi tõsiselt . </s> <s> Pikema kaalutlemise lõpetas eriti osav , žonglööri vääriv hopsatusheide : marjatera maandus täpselt viskaja suhu — kõõrdivaatavad silmad andsid end nähtavasti fokusseerida küll . </s> <s> Umbes nii loobivad poisijõmpsikad endale hernekomme kurku . </s> <s> Seejärel tegid väga punased , südamekujulised huuled mingi imemisliigutuse ning nüüd oli lõplikult kindel , et üks uhke kärestikevallutaja jääbki Platoni lõheks — lõhe kõrgetasemeliseks ideeks . </s> </p>
<p> <s> Valeri , kes oli südames kartnud , et teda ootavad siin ees päratud praelarakad , mida talle soovitatakse kunagise tuntud kalasupikeetja Demjani väsimatu kannatlikkusega , oli linnatagusesse luksuseramusse saabudes rikkalikult kaetud euroopalikku rootsi lauda nähes rõõmus . </s> <s> Ega tal suurt isu pärast seda vägistamislugu olnud , kuid midagi võis näksida küll . </s> <s> Laua ümber tiirles hääletu vaimuna üks ainus smokingis kelner , kes aeg-ajalt vahetas taldrikuid ja seejärel kohe otsekui olematusse haihtus . </s> <s> Nii et kombed olid muutunud siinmailgi . </s> </p>
<p> <s> Neil neljal oli niisiis võimalus istuda küdeva kamina läheduses — maikuus polnuks seda küll vajagi — mugavates sügavates nahktoolides , mis istuja neelasid otsekui Bermuuda kolmnurk . </s> </p>
<p> <s> " Hea , et ei teaduses ega ka meie alal saa öelda , et " üks pole ühtegi " , " tähendas Viktor . </s> <s> " Kuid oleks ikka vahva küll , kui teil neid imepõrnikaid suuremal hulgal õnnestuks toota . " </s> </p>
<p> <s> " Põrnikas ... Ära sa , Viktor , solva seltsimees Repsonit ! </s> <s> On tema sul siis mingi imepõrnikas või ? ! </s> <s> Aga tema ja too tulevane ilmaletulija on ju nagu päris ühte nägu . </s> <s> Nagu pada ja katel , " märkas Arseni siiski asja parandada . </s> </p>
<p> <s> " Aga vahva oleks see küll . </s> <s> Pressile meeldivad suured arvud . </s> <s> Jaa — kui kloonimise saaks viia näiteks tööstuslike mastaapideni ... " unistas punapõskne jõulumees aga edasi . </s> </p>
<p> <s> " Selleks oleks vaja haaremeid ja eunuhhe , kes on kursis nii võitluskunstide kui ka kõigi tehnikauuendustega , " üritas Viktor naljatada . </s> <s> Tema lips oli vahepeal olnud otsekokkupuutes rosoljega , kuid mingeid olulisi värivmuutusi ei saanudki ju toimuda . </s> </p>
<p> <s> " Neid haaremeid annaks luua küll , " lausus Grigori täiesti tõsisiselt . " </s> <s> Ainult et mitte seal Eestimaal . </s> <s> Meie suures riigis lööksin mina ise ja oma praeguses easki veel sellise vägeva kombinaat-haaremi kolme kuuga üles , et imesta ... </s> <s> Oh mis kõik on loodud , ja millega valmis saadud . </s> <s> Ja mõnikord suisa rahva silme all , kuid ikkagi nii , et kellelgi sellest aimu polnud ... " </s> <s> Grigori ohkas , Valeri aga ei tahtnud oma kujutlusvõimet töösse rakendada . </s> <s> " Kuid häda on ju selles , et siis sajaks meie eesti sõpradele planeeritud suur au koos kõige selle juurde kuuluvaga meie endi kraesse . </s> <s> Ja lõpuks ei huvita meid praegusel ajal mitte mingi salastamine , vaid just " glasnost " — see ilus sõna , mille võttis kasutusele meie kunagine ühine komeedinatuuriga sõbramees . " </s> </p>
<p> <s> Valeri märkas , et tolle ühise sõbramehe meenutamine ei rõõmustanud siin küll kedagi . </s> </p>
<p> <s> " Aga kuulge , Valeri ... " </s> <s> Bronislavi kahvel oli püüdnud uue marjatera , tema ajus aga tegeleti arvatavasti juba ka uue idee ahingu otsa ajamisega . " </s> <s> ... kas kloonitud munarakk peab valmima ilmtingimata naisterahva emakas ? </s> <s> Kui see oleks võimalik ka kusagil mujal , siis võiksime ju tõesti kunagi jõuda , noh , ütleme pooltööstusliku maimukestetootmiseni . </s> <s> Ma räägin , sõbrad , täiesti tõsiselt . </s> <s> Mingi farmi ja vägeva uurimislabori annaks ju Eestimaal mõne uurimisasutuse juures vabalt püsti panna . </s> <s> Ja seda , miks sinna igameees sisse ei saa , võib mingi epideemiaohuga või eriti steriilsetes tingimustes läbiviidavate katsetega seostada . </s> <s> Miks mitte just kloonimisega , sest taimi ja loomi tohib kloonida , eks ? </s> <s> Personali valik...see oleks muidugi probleem ... </s> <s> Ma praegu küll pean fantaseerima , sest peaküsimusele me vastust ei tea — kas niisugune amm-loom on üldse mõeldav ? " </s> </p>
<p> <s> See oli asjalik küsimus . </s> </p>
<p> <s> " Sa , Bronislav , pead praegu silmas esijoones arvu ? " küsis Arseni . </s> </p>
<p> <s> " Mitte ainult , mitte ainult ... Ma pean silmas muid tähtsamaidki asju ... " </s> <s> Ta kõõrdsilmade pilk ristus mitte lõpmatuses , vaid kusagil kuulajate peakohal . </s> </p>
<p> <s> " Sellele on raske vastata , " tunnistas Valeri . </s> <s> " Katseid kindlasti tehtud on , ja jumal-teab kui kaugele kusagil Ohios või Nevadas sellega välja on jõutud , kuid selliseid tulemusi reeglina ei publitseerita . </s> <s> Minu teada on katsetatud viljastatud muna siirdamisega inimahvide emakasse . " </s> </p>
<p> <s> " Kuid tulemusteta ? " </s> </p>
<p> <s> " Ma igatahes arvan nii . </s> <s> Asja teeb keerukaks see , et igal elusolendil on kaitsesüsteem , mis töötab printsiibil " võõras valk on vaenulik valk . " </s> <s> Leukotsüüdid ründavad teda kohemaid . </s> <s> Ja rasedus katkebki . </s> <s> Ega ka eri liikide vahelisel siirdamistel pole ju suurt edu olnud . </s> <s> Mehed tahtsid küll sajandi algul inimahvide kulul endale seda , mida pakuti kord Faustile — igavest noorust . </s> <s> Ilma jäid . " </s> <s> Valeri vajus mõttesse ja lisas siis : " Kuigi on teada , et senini elab maailmas paar inimest , kellele on siiratud sea maks ... " </s> </p>
<p> <s> " SEA ? ! " miskipärast vaimustas see teade kõiki . </s> <s> " Nii et notsu võiks võõrasemana ehk kõne alla tulla ... Oleks see alles pauk maailma avalikkusele ! — Eestimaal sünnitavad sead inimesi ... </s> <s> Maimukesed kukuvad emiste priskete kintsude vahelt välja muudkui pots ! -pots ! </s> <s> Tootmine on tõusuteel . " </s> <s> Arseni oli lämbumas . " </s> <s> See...see oleks ... " ähkis ta , " teie räägite oma pressis mingist tiigrihüppest — vaat see oleks üks tõeline emise-salto ! </s> <s> Oh-oh-hoo , rebjata-rebjatiški ! </s> <s> Must huumor ! </s> <s> Või koguni sini-must-valge huumor ... " </s> </p>
<p> <s> Noh , see oli neile tõesti liig mis liig — sõralise mainimine tekitas kollektiivse orgastilise õõksumise . </s> <s> Isegi kidur Viktor hoidis kinni oma peaaegu puuduvast kõhust , nagu oleks see tühi pisipaunake lõhkemisohus . </s> <s> Ainult Bronislav näis olevat naerubatsillile immuunne . </s> </p>
<p> <s> Muidugi ei suutnud ka Valeri kaasa naerda . </s> <s> Temale oli see pilt võigas : väikesed inimesed — võib-olla tõesti hulgakaupa — lotakates sea lootekottides sõnnikustel õlgedel ... </s> <s> Seakärsad neid sealt välja sonkimas . </s> <s> Ja siis veel see pakatav udar , kuhu poole neid juhitakse . </s> <s> Ei ! </s> <s> See polnud naljakas , see oli jube ! </s> <s> Ja need siinsed naerumökitajad — sülg ja toidutükikesed suunurkades , taskurätid abiks , et ninad päriselt fontäänideks ei muutuks , tekitasid Valeris äkki terava vastikustunde . </s> <s> See , mille üle naerdakse , olevat intellekti mõõdupuu . </s> <s> Valeri võis kaunis täpselt aimata , mis sorti vaatepildid siinse kvarteti naerma võivad ajada ... </s> <s> Ja küllap ongi ajanud . </s> <s> Tõenäoliselt aastakümnete eest mõnes võikas keldris . </s> </p>
<p> <s> Kuid see vastikusetõrge tuli maha suruda . </s> <s> Just niisugused sõbrad olid sul valida ; ja on asju , mille nimel tuleb kõik välja kannatada . </s> </p>
<p> <s> Ent nüüd tundis Bronislav , et lustimisega on mindud liiale . </s> <s> Ta koputas kahvliga tühjale taldrikule ja kutsus sõpru korrale . </s> <s> Pikapeale see siiski mõjus . </s> </p>
<p> <s> " Nii et siirdamine sea ja inimese vahel on tõesti tulemusi andnud ? " </s> </p>
<p> <s> Valeri noogutas pead . </s> <s> " Kentsakas küll , kuid meie sõber , keda me ilma mingi halastuseta süüa kugistame , on geneetiliselt meile kaunis lähedane . </s> <s> Igatahes on inimese kaitsesüsteeme õnnestunud ära petta . </s> <s> Mnjaa ... inimese maksa pole seale küll arvatavasti keegi proovinud siirata , kuid vast läheks seegi korda . </s> <s> Muidugi tuleb mõlemal puhul ülima hoolega valida ja peale selle tuleb suruda uue organi ründajad keemiliste vahenditega armutult maha . </s> <s> Neid aineid me õnneks tunneme . </s> <s> Supressantideks kutsutakse . </s> <s> Aga jah , " lõpetas Valeri , " ma olen kindel , et kunagi , ainult et ei tea , millal , ollakse täiesti võimelised selleks , et viia sea emakas olukorda , mil ta ei protesteeri vastu võtma naise eelnevalt viljastatud munarakku . </s> <s> Ja ega embrüo seal päris lõpuni pruugi ollagi.Kuvöösis on ellujäänud seitsmesajagrammisedki looted . " </s> </p>
<p> <s> " Kuvöös ? </s> <s> Mis see veel peaks olema ? , " huvitus Viktor . </s> </p>
<p> <s> " Kuvöös...šartröös — kõlab nagu mõni prantsuse liköör , " oletas Arseni . </s> </p>
<p> <s> Valeri selgitas neile , et kuvöös pole midagi muud kui erilise konstruktsiooniga inkubaator enneaegsete laste tarvis . </s> </p>
<p> <s> Valeri juttu muidugi kuulati , kuid suur osa sellest siiski kuulajateni , välja arvatud ehk Bronislav , ei jõudnud , kuna sea mainimise tekitatud eufooriaorkaani vaibumine oli aega võtnud ja eredad kujutluspildid segasid kontsentreerumist . </s> <s> . </s> </p>
<p> <s> Korraks paisus see veel — nimelt pärast seda , kui Viktor püüdis ette arvata , mida moslemid niisugusest asjast kuuldes ette võtaksid . </s> <s> Siga on neile ju kõige roojasem loom . </s> <s> Püha sõda ! </s> <s> Mis muud ! </s> <s> Oh vaene Eestimaa .. ! </s> <s> Kui mõni tubli emis sünnitaks veel ajatolladele järglase . </s> <s> Sihuke riik pühitakse vaata et maa pealt ... </s> </p>
<p> <s> Taas olid , jah , kired lõkkele paisumas , kuid seekord suudeti end taltsutada , ehkki raskustega . </s> </p>
<p> <s> " Kullatükk oled sa , Valeri ! " kinnitas õhetav Arseni , korraks " sinale " üle minnes . </s> <s> Ja see on ju vapustavalt põnev tööpõld . </s> <s> Hakka tööle , sõber ! </s> <s> Sind toetatakse . </s> <s> .. Oh kui kahju , " jäi ta korraks nukramaks ja hakkas taas teietama , " et te täiskarsklane olete ! </s> <s> Tänast päeva tuleks koos tähistada ... " </s> <s> See soov tuli küll päris südamest . </s> </p>
<p> <s> " Ma olen vahel harva limpsinud klaasikese mõnd head šoti viskit . " </s> </p>
<p> <s> Valeri tundis , et on käes hetk , mil alkoholist abi võib loota . </s> <s> Millegi mahasurumisel . </s> <s> Kunagi , siis kui teatud idee , mis ta nüüdseks siia on toonudki , just tekkis ( vist novembrikuus — aga kui ammu see tundus olevat ! ) oli heast viskist ühel ööl kõvasti abi olnud . </s> </p>
<p> <s> Et Valeri siiski täiskarsklaseks ei osutanud , see tegi kõigile rõõmu . </s> <s> Vene inimene nagu ei taha hästi usaldada meest , kes alkoholi ei pruugi . </s> <s> Ju kardab midagi välja plärada , arvatakse vist . </s> <s> Kuid ühiselt tühjaks joodud pudel , vahel väike kakluski takkatippu , tõestavad et tegu on tõelise sõbraga . </s> </p>
<p> <s> Grigori esimese vihje peale oli kelner kohal koos jookide kaardiga . </s> <s> Soliidne , punastes sametkaantes , kuldkirjaline ... </s> </p>
<p> <s> Valeri valik — GLENGLASSAUGH — pani kelneri tunnustavalt kulme kergitama . </s> <s> See oli ja ka jäi ainsaks korraks , millal tema masknäol mingit ilmet täheldada võis . </s> <s> Kust aga Valeri niisugust marki võis teada . </s> <s> Just nimelt selle roppkalli viskipudeli oli tema lauale jätnud üks õnnelik isakssaanu . </s> </p>
<p> <s> " Too terve pudel ! </s> <s> Vaja proovida , mis imejooki see imemees armastab . " </s> </p>
<p> <s> Juua need mehed oskasid . </s> <s> Ja jook tundus neile meeldivat ka . </s> <s> Ning oli näha ka seda , et alkohol arutlemist ei sega . </s> <s> Ju on niiviisi harjutud . </s> </p>
<p> <s> " Mida te arvate , seltsimees Repson , tööst ... " oli näha , et Bronislav püüdis oma mõtet võimalikult viisakasse vormi rüütada " ... sigade teatud...immuunsusnäitajate väljaselgitamisel ? </s> <s> M e i l e tundub , et see võiks ju ka suurt teaduslikku huvi pakkuda . " </s> </p>
<p> <s> " Huvi pakub see tõesti , " venitas Valeri . </s> </p>
<p> <s> " Ja pole ju võimatu , et sellest uurimusest kunagi inimkonnale tõelist kasu võrsub . </s> <s> Noh , eks need siiratud maksadki tõesta seda . </s> <s> Ja ma usun , et tõsist teadusemeest ei sega mingid romantikute välja mõeldud esteetikaküsimused.Meie arvame , et te a s u t e neid asju uurima . </s> <s> Rahalise toetuse saate te piisava . </s> <s> Meie ei kavatse teile muidugi mingit s u r v e t avaldada , kuid ... " ja siinkohal lause katkes . </s> <s> Katkes õige tähendurikkalt , ehkki seda pehmendas teatud magushapu naeratus . </s> <s> Korralikku silmsidet oli kõõritajaga aga endiselt võimatu saavutada . </s> </p>
<p> <s> " Mil moel te mulle saaksite survet avaldada , " tahtnuks Valeri protestida , kuid ta taipas , et s a a d a k s e — pärast tänast juba saadakse . </s> <s> Neil on teave , mida nad igal hetkel kasutada võivad . </s> <s> Kas või osaliseltki . </s> <s> Kes keelab neid informeerimast teiste hulgas ka Innat ja Andrust . </s> <s> Tema , Valeri , oli juba nagu lõhemarjaterake Bronislavi kahvli haardeulatuses . </s> <s> Ahing võis teda läbistada millal tahes . </s> </p>
<p> <s> Piltlikult võiks öelda , et kui need mehed tahavad — ja nad ju tahavad ! — pista ta Venemaa hüvangu teenimiseks ninapidi emise tagumikku ... Tema tööks jääb sigade emakate täitmine...teadagi millega ... </s> <s> Jah , nüüd saab ta ka nende ennistisest naeruorgasmist täiesti aru . </s> <s> Muidugi on lõbus kedagi saata sea saba alla . </s> <s> Nali missugune ! </s> <s> Kuidas nad ütlesidki ? </s> <s> Must , ei ! — sini-must-valge huumor . </s> </p>
<p> <s> Bronislavi kõõrdpilk haaras ta oma kääride vahele ja muidugi nägi kõike , mis ta sise muses toimus . </s> <s> Kuid ega võinud too Bronislavgi end täiesti kindlana tunda : kui pill lõhki puhuda , võib see vene soost eesti geneetik o m a valitsusinstantside poole pöörduda vabatahtiku ülestunnistusega . </s> <s> Ja rääkida siinkäigustki.Pole võimatu , et temast tahetakse seepeale teha topeltagent . </s> <s> Ei ! </s> <s> Sellel mehel on oma kaitsevõimalused olemas . </s> <s> Teda tuleb puutuda , siidkindad käes . </s> <s> Ta võib muutuda ohtlikuks . </s> <s> Ja samal ajal oleks ääretult kahju teda likvideerida...kuigi see võib kunagi paratamatuks osutuda . </s> <s> Kui tihti tuleb hävitada o m a mehi — see tegi päris kurvaks . </s> <s> Ja Bronsilav kutsus kelneri ning soovis vahelduseks musta kalamarja röstitud saial . </s> </p>
<p> <s> " Öelge siiralt , Valeri , mis te asjast arvate . </s> <s> Ja hiljem oleksime huvitatud ka kalkulatsioonidest . " </s> <s> pöördus ta käsitletud teema juurde tagasi . </s> </p>
<p> <s> " See on võimalik ja üldse mitte eriti kulukas . </s> <s> Naistehaigla labori vivaariumis on küll õige problemaatiline tegelda seakasvatusega ... ( see ajas Valeri endagi näo üle hulga aja taas pisut naerukile ) Aga meie põllumajandusülikooli laboris on see loomulikust loomulikum . </s> <s> Ning põhjus , miks üht geneetikut järsku sead on hakanud huvitama , ei üllata kedagi . </s> <s> Põhjuseid võib leida kümneid . </s> <s> Ja muidugi , " Valeri rõõmustas äkki pähekaranud ideest , " ma võin öelda , et ma vajan transgeenseid sigu ... See tähendab sigu , kellele on juba teatud uusi geene organismi viidud , mis teevad nad lähedase materjali suhtes , noh , usaldavamaks . " </s> </p>
<p> <s> Transgeensed loomad . </s> <s> Nüüd tuli Valeril lühidalt rääkida transgeensetest hiirtest , mida Tartust ostavad sakslased veerand miljonit krooni tükk . </s> <s> Ikka selleks , et uurida uute ravimite tootmist ja pärilikke haigusi . </s> <s> Ja veel transgeensetest kitsedest , kes on pandud ülikalleid raviaineid ... lüpsma . </s> <s> Ning jaapanlaste vapustavast tomatipuust , mis juba aastaid tagais EXPO'l oma vägeva saagikusega laineid lõi . </s> <s> Ega see jutt vist päris pärale saanud jõuda , kuid mis siis . </s> <s> Noogutati pead , nagu oleks transgeensed sead ja ravimeid lüpsvad kitsed päris teada värk . </s> </p>
<p> <s> Seejärel , hauganud enne pisut kaaviarisaia , palus Bronislav taas kõigi tähelepanu . </s> </p>
<p> <s> " Niisugused ettevõtmised võtavad alati rohkem raha , kui algul osatakse ette näha . </s> </p>
<p> <s> Juba konspiratsioon ise maksab päratult , " alustas Bronislav . </s> <s> " Vajalik raha muidugi leitakse , kuid tore oleks , kui temast tõusev poliitiline intress võimalikult suur oleks . </s> <s> Ma ei räägi efektist kui sellisest , mis on vapustav muidugi , kuid ma arvan , et kuidagiviisi tuleks püüda kogu katseseeria ja selle hilisem paljastamine organiseerida nii , et pisikese Eesti kõrval jääks süüdlaseks , ja suuremakski , üks suur ookeanitagune riik . </s> <s> Kuidas see võimalik oleks , seda ei oska ma veel öelda . </s> <s> Aga Ameerika abi oleks ju ka usutav , sest et vaene kartulivabariik ei suuda endale kõike ise lubada . </s> <s> Kui maailma avalikkus — rohelistest ma mitte ei räägigi — kõigest sellest teada saaks , siis võiks see viia ... raske öelda ... </s> <s> Watergate'i ju mäletame kõik .. Ja muidugi tõuseks eriti tormiline raevuhoog Lähis-Idas : Ameerika on jälle tõestanud oma roojasust , jälle näevad kõik , et tegu on kurjuse impeeriumiga , kellele miski püha pole , kes Allahi asemel kärssninalt abi otsib ja kes oma miljarditega vaeseid riike ära ostab . </s> <s> Muidugi alatuid riigikesi . </s> </p>
<p> <s> Selliste meeleolude hinda on raske üle hinnata . </s> <s> Igatahes unustatakse paljud vastuolud , et luua moslemite ühisrinne . </s> <s> Iraak ja Iraan võivad ajutiselt oma vanast vaenust mööda vaadata . </s> <s> Ka võib Iraak ajutiseks kõrvale jätta oma ihalused Kuveidi osas . </s> <s> Koguni Süüria , Türgi ja Iraak võivad korraks unustada üliterava kurdide küsimuse . </s> <s> Saudi Araabia , Süüria ja Jordaania vaen Iisraeli vastu igatahes saab aga uut indu , sest Iisraeli ja Ameerika suhted ... isegi võrrelduna Türgi ja Ameerika ... suhetega , mida omakorda komplitseerivad Kreeka ja Küpros .. " Sa armas taevas ! </s> <s> Küll see veski alles jahvatas ! </s> </p>
<p> <s> Valeri ei suutnud arutelu enam jälgida . </s> <s> Kõik need maad muidugi olid kuskil olemas , aga kas tõesti üks lapsuke Inna ihus , tema , Valeri DNA kaksikspiraale parajasti lahti ketrav , võib kuidagi olla kõige sellega seotud . </s> <s> Kui kummaline , et eksisteerivad sillad ühelt poolt nelja lämmastikaluse , mida iga bioloog unepealtki teab : adeniini , guaniini , tümiini ja tsütosiini , teiselt poolt aga maailmapoliitika — Türgi , Iisraeli , Venemaa ja pisikese Eestimaagi vahel ... , jah , selle Eestimaa , mis ähvardab alla kugistada suure vene diasporaa põlistel Vene aladel...nii et Furtsevatest saavad Klumbergid ja...kuhu ta nüüd jäigi ... ? </s> </p>
<p> <s> Valeri pea huugas . </s> <s> Haigutused järgnesid üksteisele . </s> </p>
<p> <s> Samal ajal märkas ta siiski , et tema kannab igatahes alkoholi vähem kui teised siin kamina ümber ; ka puripäisus kippus Valerile vägisi kallale .. Aga see peaks ju pärast sellist päeva ka mõistetav olema . </s> <s> Päeva , mil üks jänesmokaga mees üritab tõendada , et sa oled vägistaja ... </s> </p>
<p> <s> " Ma arvan , et minu viibimine siin pole ehk praegu enam vajalik . </s> <s> Õigemini olen ma päris ülearune , " pomises Valeri ja andis mõista , et ta oleks väga nõus , kui teda koju viidaks . </s> </p>
<p> <s> " Aga muidugi on meie Eesti sõber väsinud . </s> <s> Ja praegu räägime me ju asjust , mis teda otseselt ei puuduta . </s> <s> Loomulikult pole meil saladusi inimese ees , kes on meie vastu suurt usaldust üles näidanud . </s> <s> Aga teie teete oma tööd ja meie oma . </s> <s> Mis muidugi on üks ühine suur töö . </s> <s> Ent siiski </s> .... <s> " </s> </p>
<p> <s> Jõuluvana näis teda oma põdrarakendil olema nõus koju sõidutama . </s> </p>
<p> <s> " Vaid paar küsimust veel , " palus Bronislav . </s> <s> " Ega me ju igapäev kohtu . </s> <s> Kuigi võimalused , ohutud võimalused , tuleb meievahelisteks kontaktideks varem või hiljem luua ... " </s> </p>
<p> <s> " Kui ma suudan teie küsimustele ainult vastata . " </s> </p>
<p> <s> " Kas on nii , et kloonimisel tekivad kloonitud raku peremehe täpsed koopiad ? </s> <s> Et muud võimalust polegi , ja et kui kõik korda läheb , sünnib emaüsast laps , kellel oma sünnitajaga enam midagi ühist pole ? " </s> </p>
<p> <s> " Justnimelt nii . " </s> </p>
<p> <s> " Noh marurikastest meestest , kes endale elusat monumenti tahavad püstitada , pole puudust . </s> <s> See annab igikestvuse illusiooni , " arvas Arseni , kuid näis , et Bronislav andis talle märku seda teemat mitte enam puudutada . </s> <s> Valeri arvas mõistvat , miks . </s> <s> Ei pea tema-mees ju kaugeltki mitte kõike teadma ... </s> </p>
<p> <s> " Isegi rohkem kui illusiooni , " arvas Bronislav mõtlikult . </s> <s> " Sina , Grigori , viid ehk sõbra tema hotelli . </s> <s> Sul on ikka juht all ? </s> <s> Kuigi ma olen sind näinud roolis , liiter keres , ei lase me sind täna rooli . </s> <s> Vaata , sõber , seekord küüdid sa midagi niisugust , mille hind ... </s> <s> Ja sind ennast ootame me ikka kah elusalt tagasi . </s> <s> Meil on täna rääkida paljust , milleni me veel pole jõudnudki . </s> <s> Ja me p e a m e jõudma , sest Välisministeeriumis ootab mind homme isake Jevgeni ise . " </s> </p>
<p> <s> Neil meestel paistis töövõimet jätkuvat . </s> </p>
<p> <s> Õnneks läks lahkumistseremoonia lihtsamalt , kui Valeri lootnud oli . </s> <s> Patsutamisi jätkus , kuid traditsioonilise , ja eriti Brežnevi ajal ausse tõusnud musitamiseni siiski ei laskutud . </s> <s> Trepist alla minnes pani Valeri tähele , et kelner , kes nende ees käis , kandis süles tervet kasti viskit , kuulsa ja keeruka nimega GLENGLASSAUGH . </s> </p>
<p> <s> See on nagu mingi punakaspruun kõrbeala ; ei ainsatki rohukõrt , ainult mingid veidrad kaktuseköndid siin-seal , ja kõrvetav päike . </s> <s> Nood köntjad sukulendid pole aga hoopiski mitte staatilised — vastupidi — näib , et just sel ajal , kui neilt pilk ära pöörata , jõuavad nad ootamatult kohta ja koguni kuju muuta . </s> <s> See , mis hetk tagasi tuletas meelde maast välja kasvavat suurt paksukintsulist karvast inimjalga , varbad harali , on vahepeal kadunud , ning samas praguneb liiv ning maast ajab end nüüd välja päratu , pärgamentjas , otsekui mumifitseerunud kõrv , mis pisimalegi tuuleiilile reageerib kuulekalt nagu tuulelipp . </s> </p>
<p> <s> Ning pidevalt lõikub ajju mingi monotoonne vilin , mis hetkekski ei vaibu . </s> </p>
<p> <s> Siis aga hakkab kusagilt kostma kauget ebamäärast kõminat . </s> <s> Silmapiirile ilmuvad mingid hallikad mügerikud ja veerevad aina lähemale . </s> <s> Kas need pole mingid munad , mis liiguvad otsekui ründajate ahelik ? </s> <s> Ja nüüd selgub , et neid munajaid moodustusi on väga erinevas suuruses , alates pisitillukestest kuni hiidmunadeni , millesse võiks mahtuda elevant . </s> <s> Ja imelised munad pole kaetud mitte valge lubikoorega , vaid millegi nahkjaga , poolläbipaistvaga . </s> <s> Igatahes veeredes nad nagu vetruvad ja muudavad kuju . </s> <s> Ning kindlasti pole need munad seest tühjad , vaid sisaldavad midagi — nende sisu kumendab kallerjalt , neis nagu liiguks miski . </s> <s> Kas nad tuhisevad temast üle ? </s> </p>
<p> <s> Ei . </s> <s> Vastupidi . </s> <s> Munad peatuvad ja moodustavad poolringi . </s> <s> Midagi ähvardavat aga selles kõiges ei ole . </s> <s> Pigem on nad nüüd nagu mingi auvahtkond . </s> <s> Ning siis hakkab siit-sealt kostma hääli , mis meenutavad väga ... peeretusi . </s> <s> Ning just sealt , kust nood hääled kostuvad , algavad ka muutused . </s> <s> Algab midagi koorumisprotsessi meenutavat : nahkjad munakatted paisuvad , kärisevad ning nähtavale ilmuvad veidrad lõustad . </s> <s> Aga kaugeltki mitte kõik nendest pole eemaletõukavad . </s> <s> Näib , nagu üritaksid nad sõbralikud , aupaklikudki olla . </s> <s> Koguni kauneid naisenägusid naeratab siit-sealt häbelikult vastu . </s> <s> Kuid valitseb ka nagu mingi seaduspära — õrna piiganäo juurde kuulub tingimata ilmatu paks , munast vaevaliselt välja ukerdav hiigeludaratetega lehmakeha või siis valkjate harjastega kaetud sea tagapool . </s> <s> Kärssa või lonti kandev lõust käib aga kokku neitsiliku tütarlapse kehaga , väikesed rinnad alles pundumas ja pakatamas . </s> <s> Orav-naised , hüljes-naised , naised-jaanalinnud , naised-rotid ... </s> </p>
<p> <s> " Bon jour , monsieur ! " </s> </p>
<p> <s> " Bom dia , senhor ! " </s> </p>
<p> <s> " Guten morgen ! " </s> </p>
<p> <s> Mingi krokodiljas lõust aga kuulutab rebenenud munast lustakal bassihäälel : </s> </p>
<p> <s> " Tere hommikust ! </s> <s> Tulen lepikust . </s> <s> Toon teitel sooja sepikust ! " </s> </p>
<p> <s> Mis see õieti on ? </s> </p>
<p> <s> Ilmselt mingi soerdite , kimääride , värdade etteaste . </s> </p>
<p> <s> Samal ajal toimuvad aga muutused ka maastikus : varem inimeste kehaliikmeid meenutanud kaktuseköntidest on enamik jõudnud muutuda penis'teks — neid on kõikvõimalikes suurustes alates väikestest häbelikest murumunataolistest kuni gigantsete , inimesest kõrgemale küündivate võnklevate karmiinpunaste lihasammasteni . </s> <s> Ja kõrbe liivasesse pinda ilmuvad siin-seal praod , kust välja upitavad suured prunttagumikud — nii naiste kui ka emiste , viimased loomulikult väikeste lõbusate vibavate seasabakestega . </s> </p>
<p> <s> Siis aga tardub kogu see Hieronymus Boschi " Imede aeda " meenutav fantasm otsekui millegi ootuses . </s> <s> Ja see miski on tõesti saabumas . </s> <s> Kas langes taevast või kerkis otse kõrbeliivast ? </s> <s> Igatahes seisab otsekui mingi dirigent kummaliste olendite poolringi ees . </s> </p>
<p> <s> See on vast ehk pisut üle kolmekümnene mees pikkade tumepruunide juuste ning kitsa intelligentse näoga . </s> <s> Pruunid silmad on targad ja mõistvad . </s> <s> Ta tõstab õnnistavalt käed . </s> </p>
<p> <s> " Nad lõid mu risti , " lausub ta tasasel , meloodilisel , sugestiivsel häälel . </s> <s> " Sest ma jutlustasin armastust . </s> <s> Armastust inimeste vahel . </s> <s> Siis ei saanud ma veel rääkida armastusest , mille juures pole oluline sugupool , vaid ikka ja ainult hing . </s> <s> Aga minu mõtted ei kukkunud Isa armust mitte kivile , ja pikapeale on nad vilja kandnud . </s> <s> Ja nüüd ei imesta see enam kedagi , kui , näe , mees armastab meest ja naine naist . </s> <s> Ja tõesti , ma ütlen , kes on see , kellel on jultumust hukka mõista sedagi , kui inimene armastab oma väiksemat venda . </s> <s> Sest nende vastuarmastus on truu ja omakasupüüdmatu . </s> <s> Ning mis imelisi vilju see sünnitab . </s> <s> Nende kehad võivad olla tölbi inimlapse meelest võikad , aga mis ilus on nende hing . </s> <s> Ja mina tahan sinu , kes sa seda mõistad ning neid otsekui looja ilma kutsud , tõsta enda kõrvale.Mine ja tee nendega sugu ! </s> <s> Ja tehku teisedki sugu , et teid palju saaks ! </s> <s> Ja tõesti , teist on mu isal taevariigis hea meel . </s> </p>
<p> <s> Ja juba lähenesid kõik emased üksteise võidu temale ja keerasid ette , kes oma tagumise , kes oma esimese poole . </s> <s> Ning need , kes ligi ei pääsenud , rahuldasid oma himu maast välja kasvanud isaseriistade otsa ronides või kükitades või kuidas keegi . </s> </p>
<p> <s> Ära pelga mind , Valerik ! </s> <s> Lõbutse minuga , Tee mulle sugu , kallike-kudmunnike ! " kähises sügaval kontraaldil päratu emisnaine , hiidemis , reied kiimalimas . </s> </p>
<p> <s> Valeri tahaks põgeneda , ent ta ei saa . </s> <s> Ja siis tunneb ta hirmuga , et temas ärkavad tiirased kihud . </s> <s> Tema riist paisub ja , peremehe imeks kaob emise üska . </s> </p>
<p> <s> Ning siis pimeneb äkki , nagu olevat Kolgatal pimenenud Jeesuse hingeheitmisel ja Valeri ärkab higiste linade vahel oma hotellitoas . </s> <s> Teda on tabanud pollutsioon , nagu poisipõlves . </s> <s> Linaalune lehkab nagu šampionikasvatus . </s> </p></div2>
        <div2 type="alaosa"><head> N E L I </head>
<p> <s> Reedel , 26. mail , kell 00.10 , samas paigas </s> </p>
<p> <s> Kui erukindral Grigori Matroškin oma küüdisõidult tagasi jõudis , istusid Viktor , Arseni ja Bronislav endiselt kamina juures . </s> <s> Rootsi laud oli ikka veel külluslik — tõeline muinasjutu " lauake , lauake , kata end ! " , nii et Viktori meheteod hõrgutiste kugistamisel olid ses mõttes olnud asjatud . </s> <s> Laua jala kõrval aga seisis üks vahepeal tühjaks joodud , kaugelt Shotimaalt siia reisinud elegantse vormiga pudel . </s> </p>
<p> <s> " Noh , millise mulje mu kingitusmees teile ka jättis ? " huvitus ta otsemaid . </s> </p>
<p> <s> " Kahtlase , " arvas Arseni , kes ootajate triost vast kõige umbusklikum tundus olevat . </s> <s> Kui endise võrdluse juurde jääda , siis oli nüüd tegu nääritaadiga , kes on saanud eriettevalmistuse ainult halbade laste juures käimiseks , kellel kott tühi ning kelle põhitöövahendiks on just vits . </s> </p>
<p> <s> " Miks kahtlase ? " solvus Grigori . </s> </p>
<p> <s> " Mees , kellel on ainult jutt ning ei miskit tõendusmaterjali , ei saagi ju teist muljet jätta . " </s> </p>
<p> <s> " Kas sinu arvates on naisterahvas nagu naftamaardla , et muudkui puuri auk ja võta proov ? " kaitses Valerit nüüd juba Viktorgi . </s> </p>
<p> <s> " Ma olen kusagilt lugenud , et kirurgid mõistavad nüüd juba naisterahva kõhuski lapseidule mõne pisikese operatsiooni ära teha . </s> <s> Midagi oleks sealt kindla peale andnud välja kaapida või koukida , " jäi Arseni endale jonnakalt kindlaks . </s> </p>
<p> <s> " Ja sina oleks selle viski kõrvale sakusmendiks võtnud või ... ? " oli irooniline juba ka Bronislav . </s> </p>
<p> <s> " Miks nii ? </s> <s> Minu mehed oleksid seda uurinud ja kindlaks teinud , kas asi on ikka nii , nagu meile pajatatakse . " </s> </p>
<p> <s> " Sina , kelle alluvuses juba ilmatum aeg palju tarku päid töötab , oleksid ikka võinud neilt midagi õppida , vähemalt enne niisugust kokkusaamist järele pärida . " </s> <s> Bronislavi vaikne mahe hääl võis muutuda teravaks , et lõika või klaasi . </s> <s> " Mina muuseas , võtsin endale natuke aega , et üht lihtsamat , mulle soovitatud geneetikaraamatut lehitseda . </s> <s> Muidugi oli see raamat kõike muud kui lihtne , aga kahe õhtuga jäi mulle midagi külge siiski . </s> <s> Ja niipalju kui mina sest kuraditeadusest — miski põrgulõhn on tal juures küll — aru sain , poleks me selle titekaabendusega mitte midagi peale osanud hakata . " </s> </p>
<p> <s> " Meie muidugi mitte , aga minu doktorid , " vaidles Arseni vastu . </s> <s> Ta nägu oli nii hapu , nagu peaks ta mingit eriti teravamaitselist tsitrusviljatükikest suus hoidma , tohtimata seda välja sülitada . </s> <s> Nendel on kõik need ATG-d , AAC-d , CTA-d ja TCA-d peas nagu ükskordüks . </s> <s> ( Ta oli väga uhke , et mingid tähekombinatsioonid , mille sisust tal aimugi polnud , äkki kusagil kusagilt mälusopist välja krapsasid . ) </s> </p>
<p> <s> " Vaata aga vaata — kui sa juba amiinohappeidki tead , mida ma küll ealeski poleks arvanud , " nüüd oli Bronislav tunnustavgi , " siis peakisd sa aru saama , et sinu meeskond oleks meie olukorras kah abitu olnud . </s> <s> Neil oleks pidanud mingi võrdlusmaterjal olema . </s> <s> Valerilt endalt oleks selle muidugi saanud , aga tollelt naiselt ja tema mehelt . </s> <s> Kõik see on teoreetiliselt ju teostatav , kuid võtab aega , sest on vaja põhjendused leida ja nii edasi ja nii edasi . </s> <s> Geenid ja kromosoomid , see on ikkagi kõrge teadus . " </s> </p>
<p> <s> " Mina jään endale kindlaks . </s> <s> Tollelt Innalt oleks Valeri siiski saanud ju kah ehk miskit ... " porises Arseni . " </s> <s> Viktor aga haaras poolikust lausest kinni ja viis selle tema poolt ootamatus forte's lõpuni : " ... välja koukida või ära lõigata . </s> <s> Nii või ? </s> <s> Sa kipud , sõber , unustama , et pole enam need ajad , mil...nojah , hea küll ... </s> <s> Praegu pead sa isegi surmamõistetuid hoidma nagu sitta pilpa peal . </s> <s> Igasugu Amnesty'd uurivad sedagi , mis sa neile süüa annad ja kas nad ikka curry't ka saavad , kui tahavad ... </s> <s> Ent siis Bronsilav muutis tooni ja tõsines . </s> <s> " Sinu kahtlused on põhjendatud . </s> <s> Neid jagame meiegi . </s> <s> Ja võta tetavaks , et me otsustasime , et mõni meie mees sõidab Tallinna , teeb vajalikud proovid ja võrdleb . </s> <s> Ja ta ei sõida mitte " meie mehena " — Tallinna jõuab mingi sollidse organisatsiooni ekspert pärilike haiguste alal , mida saab avastada juba looteeas . </s> <s> Ja sel ettekäändel testid tehaksegi.Sa , Arseni , ära oma sõpru eilseteks pea ja alahinda . " </s> </p>
<p> <s> " Ajad on sitad mis sitad , " võttis Arseni kokku ja viipas kelnerit , et see talle ehtsat vodkat , mitte enam seda turbaleotist ei tooks . </s> </p>
<p> <s> " Mina olen sinu geneetiku juttu , Grigori , nõus uskuma küll . </s> <s> Ja üldse jättis ta terase mehe mulje . </s> <s> Vaata , kui ruttu ta ära tabas , et see meie " kohtumenetlus " on paljas näitemäng . </s> <s> Kuigi ma ütlen , et ega Sergei oma osa just halvasti esitanud ... " nentis Bronislav . </s> <s> Ja ta matkis imeosavalt jänesemokk-kohtunikku : " Matšalikini ja Moidodõr juuniori silmapaistvad vägistamisalased uurimustööd näitavad , et ... " </s> <s> See ajas teisedki turtsuma . </s> <s> " Kas mitte Gogoli " Surnud hingedes " ei esinenud Moidodõri-nimeline hingeke ... ? </s> <s> Aga ükskõik ... </s> <s> Meil on vähemalt lint , kus midagi peal . </s> <s> Kuigi selliseid linte enam vastuvaidlematu asitõendina ei võeta , on nad midagi ikka väärt . </s> <s> Lindi algus on ju täitsa tõsine . </s> <s> Farsiosa lõikame maha endale lõbutsemiseks , aga kui hädasti vaja , siis läheb mõni rahvusvaheline komisjon selle lindi alusel asja kohapeale kontrolllima otsemaid . </s> <s> Ja see on suur trump ... </s> <s> Muidugi , kui kõik ikka nii on , nagu mees rääkis . " </s> </p>
<p> <s> " Trump rinnataskus . </s> <s> Kuhu ta esiotsa jääbki , " oli Viktor skeptilisem . </s> <s> . </s> </p>
<p> <s> " Just nimelt . </s> <s> Aga ta o n meil . </s> <s> Ja üldse lehvitab ainult puruloll mängija oma trumpidega igaühe nina all , . " </s> <s> jäi Bronislav endale kindlaks . </s> <s> Ent siis muutus temagi mõtlikumaks . </s> <s> " Mnjaa — ainult sellest ei saa ma aru , m i k s ta sind , Grigori , üles otsis . </s> <s> M i k s ta talle endale nii riskantse asja peale välja läheb ? " </s> <s> Ja vastas endale ise : " Ilmselt leiab ta , ja õigesti , et saab oma teabega vägevat äri teha . " </s> </p>
<p> <s> " See mees on fanaatik ! " kergitas polkovnik klaasi . </s> <s> " Jah , just seda ta on . </s> <s> Raha teda üldse ei huvita , ja temasugune proff rahapuuduse all arvatavasti ei kannata ka . </s> <s> Kuni tal on patsiente nagu too Inna , kes võib nädalate kaupa elitaarhaiglas lesida ... </s> <s> Ma aiman nende takse — tead , see voodipäeva hind lööb ninast vere välja . </s> <s> Selles osas jõuavad nad varsti Ameerikale järele , " asus Grigori Valerit kaitsma . </s> </p>
<p> <s> " Nii et fanaatik , arvad sa ... " venitas Bronislav mõtlikult . </s> <s> " Ma ei eita , et fanaatikuid veel olemas on , kuigi neid on viimasel ajal õige väheks jäänud . </s> <s> Tuleks teised looduskaitse alla võtta , " naljatas ta nukralt . </s> <s> .. " Aga mis toda meest seda Eesti riiki nii vihkama paneb , seda võid küll ainult sina , Grigori , aimata . </s> <s> Ühte põhjust arvame me vist kõik teadvat — see on tema niinimetatud esimese armastuse lugu , mis nähtavasti rahvuslikel motiividel untsu läks ... </s> <s> Aga räägi temast veel midagi ! " </s> </p>
<p> <s> " Ta on väga introvertne , aga samal ajal tundlik ja omal moel kirglik natuur , " alustas polkovnik ja kontsentreerus silmnähtavalt . </s> <s> " Tema oli muide esimene ja ainuke Tartu tudeng , kes kohe esimese vihje peale meiega sidet tuli võtma . </s> <s> Mnjaa , mulle tuleb meelde , et see juhtus just neil aegadel , mil Tartus üliõpilased ... kas mitte mingite muinsuskaitsjate sildi all ? — Eesti riigi endise sini-must-valgega tänavale tulid . </s> <s> Ja seintele ilmusid kirjad RUSSIAN - GO HOME ! </s> <s> Jaa , just siis ... </s> <s> Juba meie esimesel kohtumisel " sinises majas " — nii rahvas me maja kutsus , ja muuseas oli see plangukiri ka meie aknast selgesti näha — osutas Valeri sellele kojukasimisekäsule ja paiskaski mulle nördinud küsimuse näkku , endal vihapisarad silmas , et k u h u k o j u temasugused peavad minema ? ! </s> <s> Tema on Eestimaal sündinud ja , uskugu ma või mitte , pole oma jalga veel üle Eesti piiri tõstnudki . </s> <s> Ja Eestis sündinud venelasi on sadu tuhandeid . </s> <s> Tema ei kavatse oma kodumaalt kuhugile minna ja tahab oma ja teiste endasuguste õiguste eest võidelda ! " </s> </p>
<p> <s> Erukindral rüüpas nüüd ainult natu-natuke kangemat ja jätkas : " Oi ! </s> <s> See poiss oli viha ja väge täis . </s> <s> Ja muidugi valu ja nördimust kah . </s> <s> Ning siis ta kuulutaski , et on valmis ükskõik milliseks kaastööks . </s> <s> Mul tuli talle selgitada , et i g a s u g u s e k s kaastööks me teda ei vaja — informaatoreid leiab alati , ja need , kes raskeid ja eluohtlikke ülesandeid peavad täitma , on hoopis teisest puust mehed . </s> <s> Ning need mehed — küll ta aru sai , keda ma silmas pean — peavad end oma tööga nii siduma , et mitte millegi muuga nad enam tegelda ei saagi . </s> <s> Täielik pühendumus ! </s> <s> Ja et nende kohta käib tõesti see vanade roomlaste ütlemine , et " Memento mori ! " </s> <s> Ja kehtib koguni eriaspektidest . </s> <s> Ning siis ta üllatas mind jutuga , et on kuulnud ühest pisikesest filmirullist , mis näitab nende GRU-meeste saatust , kes vande on andnud , kuid vastu ei pea ja reedavad . " </s> </p>
<p> <s> " Katlamaja ... ? " küsis Bronislav kulme kergitades . </s> <s> " Kuhu üks reetur kanderaamiga heidetakse . </s> <s> Otse ahju ... </s> <s> Seda olevat teatud puhkudel näidatud tõesti proovikiviks . </s> <s> Aga kust võis poiss niisugusi asju näha ? " </s> </p>
<p> <s> Matrjoškin ei vastanud . </s> <s> Ju otsustas ta midagi enda teada jätta . </s> </p>
<p> <s> " See huvitab mind tõesti , kust võis üks Tartu tudeng seda filmijuppi näha . " </s> </p>
<p> <s> " Mina seda uurima ei hakanud . </s> <s> Aga , näe , teadjaid pidi olema . </s> <s> Maailmas polegi asju , mis ei lekiks ... </s> <s> Tema kuulutas , et teda ei hirmutavat miski . </s> <s> Mult nõudis tüki vaeva , et talle selgeks teha , et kõigest kõige vajalikumad on meile just tippteadlased . </s> <s> Eriti füüsikud , keemikud , bioloogid . </s> <s> Rääkisin , et bioloogilist sõda meie riik muidugi iial pidama ei hakka , aga kaitsta peame me end oskama . </s> <s> Pilt peab meile selge olema.Nii et bakterioloogid ja viroloogid — siis uuris Valerik just mingeid eriti jõledaid puugiviirusi — võivad meile oma töödega palju rohkem kasu tuua kui koputajad või löömamehed . </s> <s> Lõpuks ta sai aru ja nagu leppis . " </s> </p>
<p> <s> " Temasuguseid mehi pole Eestimaal arvatavasti palju . </s> <s> Minule jätab poiss usaldatava mulje . </s> <s> Ma loodan väga , et ma ei eksi . " </s> <s> See oli taas Bronislav . </s> </p>
<p> <s> " Mina usun teda raudselt ! </s> <s> Niisuguseid tundeid juba ei näitle , " kinnitas Grigori . " </s> <s> Loomulikult ei uskunud ma teda kohe esimesest pilgust . </s> <s> Me kohtusime tihti . </s> <s> Mängisime malet . </s> <s> Muidugi mitte seal " sinises majas " . </s> <s> Arutasime sadu asju . </s> <s> Kogu selle eestlaste niinimetatud " laulva revolutsiooni " ja vabariigi väljakuulutamise elas ta minu silme all väga valuliselt üle . </s> <s> Sellest mu usaldus tõusis . </s> <s> Vaevalt ta minu , ikka endast tükkmaad vanema mehega sidet oleks otsinud , kui tal kellegi teisega neid rahvuseasju oleks olnud arutada . </s> <s> Kuid sõpru tal minu teada polnudki . </s> <s> Eriti selliseid , kellega n e i s t asjadest rääkida . " </s> <s> Ja pärast hingetõmbepausi : " Muide ta on väga vaesest perest poiss . </s> <s> Ema kasvatas teda kusagil Tallinna agulis . </s> <s> Isa , nagu ma vist juba rääkinud olen , oli kusagil Siberis eesti külas sündinud ja kaunis kehva eesti keelega . </s> <s> Ja neid niinimetatud Venemaa eestlasi pilgatakse . </s> <s> Passi kirjutanud ta ise oma rahvuseks " venelane " . </s> <s> Nagu Valerigi . </s> <s> Ja et Valeril endal tõesti olnud ei õigeid eesti ega ka vene sõpru — ei võtnud teda , jah , venelased kah päris omaks , siis pühendas ta end oma bioloogiale . </s> <s> Tal olid juba siis suured eesmärgid , ning niisugused poisid asja katki ei jäta . </s> <s> Ripuvad selle küljes nagu ... pekingi lossikoer , pardon , kes millestki kinni haaranud . </s> <s> Ja siis muidugi ikka see lörriläinud esimese armastuse lugu selle oma praeguse patsiendiga . </s> <s> Vaadake , kus ikka alles kokkusattumus ... ! </s> <s> Ega Valeri — kinnine natuur , nagu ta on — mulle sellest pea midagi rääkinud , aga korra ta siiski nagu vihjas , et rahvusküsimusega olevat ta juba koolipingis kokku puutunud . </s> <s> Ja eks ta ju täna ise tunnistanud ka . </s> <s> Teie kuuldes ... " </s> </p>
<p> <s> See jutt pani mehed taas vaikima ja mõtlema . </s> </p>
<p> <s> " Eks see Issanda loomaaed ole kirju küll " arvas Viktor . </s> </p>
<p> <s> " Too mees võiks endale alati naise saada . </s> <s> Venelase või eestlase või kelle tahes.Ja just nisukse , nigu tahab , " porises Arseni . </s> </p>
<p> <s> Taas ilmus vaim-kelner , tõi joogile lisa , ja natuke aega vaikiti jälle . </s> </p>
<p> <s> " Jah , aga kas sa , Bronislav , seda seakasvatamise-laadanalja ikka tõsiselt võtad ? </s> <s> Kas inimese iduke ikka sea sees püsib . </s> <s> Ei taha nagu uskuda sihukest kuradi " sodomiiat " . </s> </p>
<p> <s> " Mina võtan seda täiesti tõsiselt . </s> <s> Sest vaata , Arseni , oluline polegi see , kaua see inimembrüo seal sea sees püsib . </s> <s> Oluline on vaid see , et press saaks teada , et Eestimaal leiti sigade emakatest naisterahva viljastatud munarakk . </s> <s> Sellest on rohkem kui küllalt . " </s> </p>
<p> <s> " Ma loodan , et mitte kuldi poolt üle käidud emisel ... " </s> <s> Samas tekkinud kujutluspilt naisest ja end tagajalgadele püsti ajanud ilase kärsaga kuldist tundus Arsenile lõpmatult naljakas . </s> <s> Ajas punapõskse taadi — noh , nimetame teda vahelduseks vanaks jäänud sumomaadlejaks — taas oma ohtliku moega sahin-kõhin naeru kuuldavale tooma . </s> </p>
<p> <s> Viktor muigas , Bronislav aga vaatas Arsenit ilmse põlgusega . </s> </p>
<p> <s> " Selline uudis plahvatab meedias küll nagu pomm . </s> <s> Kui veel midagi saaks videosse , " unistas Arseni . </s> <s> " Selle kuradi idukese võiks kas või kummiliimiga sea vittu kinni liimida , kui ta muidu ei püsi . " </s> </p>
<p> <s> Ei teeninud Arseni taas plusspunkti , mis teda nüüd juba päris ära pahandas — need mehed ei mõista head nalja — ja uuesti klaasi täitma pani . </s> </p>
<p> <s> " Aga kui see meie kallis Valeri paari päeva pärast oma jutuga Meri või Laari juurde läheb ? " </s> <s> Arseni ei saanud mitte vaiki olla . </s> </p>
<p> <s> " Millega ta oma juttu tõestab — ma mõtlen seda , et ta üldse meiega kohtus ? </s> <s> Ja kui ta o m a tööst räägib , saab ta sule sappa ning kohtuasja kukile , " oli Viktor loogiline . </s> <s> Tema lipsuots tegi järjekordselt taldrikuga tutvust . </s> </p>
<p> <s> " Sellest ei pääse ta kord nagunii , " võttis jutuohjad enda kätte taas Bronsilav . </s> <s> " Mees läheb täis panga peale . </s> <s> Aga ta teab hästi , et ega teadlasi eriti raskelt karistata . </s> <s> Teadus ju püha asi . </s> <s> Ja mis katseid kõik maailmas praegu tehakse — nii keelatuid kui lubatuid ... </s> <s> Ning ega need kuulsad füüsikud , need ülipommide isad , praktiliselt mingit karistust ju saanudki . </s> <s> Saladuse vargad — neid on elektritoolile saadetud küll . </s> <s> Mina olen kindel , et maailmas on küllalt maid , kus geneetik , kes inimese kloonimisega valmis saanud , otsemaid tööd leiab . </s> <s> Kas või uue passi ja vale nime all . </s> <s> Ausalt öelda , leiaks meilgi . " </s> <s> Bronislav jõi lonksukese mineraalvett . </s> <s> " Jah , kui ta Ameerika saatkonda läheks , " fantaseeris kõõrdsilmne kõrgem pealik edasi , " oleks asi komplitseeritum ... Võiks tulla jama , aga samahästi võiks ka kõik vaikuse eesriide taha jääda ja see Valeri ise töötaks varsti juba teispool ookeani ... </s> <s> Aga miks me ei või inimest enam natukenegi uskuda ? " </s> <s> Ta kõõrdsilmad naersid , kui ta lisas , et vana hea Jossif ju ütles , et inimest tuleb piiritult uskuda ja pidevalt kontrollida ... </s> <s> Ja nemad ju saavat kontrollida . </s> <s> Olevat teid , kuidas sellistest käikudest otsemaid teada saab . </s> <s> " Muidugi ! — me peame mõne mehe toda Repsonit siiski jälgima panema . </s> <s> Me peame teadma , kus ta käib ja mis ta teeb ja kes ta sõbrad on . </s> <s> Ja tema telefonikõnesid tuleb loomulikult pealt kuulata — kõiki ! — mäng on sedavõrd kõrge . </s> <s> Selle asja korraldad sina , Viktor , ära . </s> <s> Milleks meil muidu satelliidid taeva all on ? </s> <s> Sinu agentuuriandmed on seni alati usaldatavad olnud . " </s> </p>
<p> <s> " Saab tehtud ! </s> <s> Aga ainult siis , kui sa meiega kokku lööd ! " kuulutas Viktor . </s> </p>
<p> <s> " Olgu . </s> <s> Kuigi ma pean homme , mis homme , täna kell viis , Moskvas olema ja isakese Jevgeniga kokku saama . </s> <s> Tema on aga nii suur moslemite sõber , et viina lõhna ei salli nagu nemadki . </s> <s> Erandi teeb ta vahel ainult iseendale . </s> <s> Saddam Husseinile ehk ka . </s> <s> Meil tuleb nähtavasti teha juttu küllalt suurtest rahadest . </s> <s> Muidugi eeljuttu ... </s> <s> Õnneks ta plaanist , kärssninad muidugi välja arvatud , juba midagi teab ... Juba teisipäeval saatsin talle meili . " </s> </p>
<p> <s> Ent siis äkki välgatas Bronislavi kõõrdilmis mingi sära — jah , kahest ristuvast välgust võinuks juttu teha . </s> <s> Reeglina tähistas see nähtus uue hea mõtte sündi . </s> <s> Ning küllap see homset , ei juba tänast , kohtumist puudutaski . </s> </p>
<p> <s> Ja seepeale tõstis Bronislav , lõhe- ja tuuramarja ning ainult vaimukaid nalju armastav mees , oma pokaali üsna rõõmsal meelel ning lõi kokku nii Viktori kui ka Arseniga , kes sellest aust lausa hõõguma hakkas . </s> </p>
<p> <s> Ja Arseni julges koguni kuulutada : </s> </p>
<p> <s> " Võtame sigade terviseks , mehed ! </s> <s> Siga on inimese parim sõber ! " </s> </p>
<p> <s> Seekord naeratas Bronislav armulikult . </s> </p>
<p> <s> Klaasid kõlksahtasid taas kokku . </s> </p>
<p> <s> Kell oli juba pool kolm . </s> </p></div2>
        <div2 type="alaosa"><head> V I I S </head>
<p> <s> Reedel , 26. mail , kell 16.30 </s> </p>
<p> <s> Moskva </s> </p>
<p> <s> Nataša lakkis küüsi . </s> <s> Just nii , nagu tähtsate meeste sekretäre karikatuuridel tihti kujutada armastatakse . </s> <s> Ent tüüpsekretär Nataša muidugi ei olnud . </s> <s> Ta polnud enam hoopiski fotomodelli eas , vaid lähenes viiekümnele , ning ta jalad kippusid klaverijalgu meenutama . </s> <s> Pealegi veenikomudega klaverijalgu . </s> <s> Käed olid see-eest väikesed , hoolitsetud ja kaunid . </s> <s> Tüüpsekretär polnud Nataša aga ka juba seetõttu , et ta oskas peale laitmatu inglise ja prantsuse keele ka poolt tosinat idamaa keelt . </s> <s> Iraani filoloog pole just tavaline nähtus sekretäride planeedil , kus hinnatakse kõrgemalt ikka kõike muud kui pärsia või araabia keelt . </s> <s> Ning seegi pole tüüpiline , et kõrgpoliitikute tehnilised sekretärid üldse naised on . </s> <s> Enamasti ikka meesterahvad . </s> <s> Aga aastates Nataša oli juba veerand sajandit olnud ühe isanda , ja jumaldatud isanda teener . </s> <s> Oli seda peremehe peaministriks oleku ajal , on seda ka nüüd , küll pisut tagasihoidlikumal positsioonil ; kuid seda võib-olla ka ainult formaalselt , eks ole ta nüüd Venemaa ühe kõige mõjukama partei liider ja loomulikult on ta säilitanud ka kõik oma kunagised suhted teatud kõrgete ja salajaste ametitega . </s> <s> Tõeline väärikas aukandja on tema ülemus . </s> <s> Ja mis lahke , isalik inimene ! </s> </p>
<p> <s> Niisiis lakkis Nataša küüsi ja käis aeg-ajalt teekeeduaparaati kontrollimas ; kui pealik jälle uut kanget ja kuuma teed soovib — seda külalistele , sest tema enda roheline tee on kabinetis alati käepärast — , siis seda ta kohemaid ka saab . </s> </p>
<p> <s> Täna oli bossi juures kõõrdsilmne , vist Bronislavi nime kandev mees , kelle täpset ametit ja auastet Nataša ei teadnudki . </s> <s> Ühel pidulikul vastuvõtul oli Nataša teda kindralimundris näinud , mille lampassid viitasid mehe tegevusalale . </s> <s> Jah , kindraleid käis siin alatihti , kuid too viisakas kõõrdsilm , kes Natašale iial ei unustanud paari lille tuua , oli peremehe juures juba üle kahe tunni olnud . </s> <s> See küll tavaline polnud . </s> <s> Raske punasest puust ukse taga aeti asju tavaliselt palju kiiremini . </s> <s> Nähtavasti peetakse täna nõu millegi õige olulise üle . </s> </p>
<p> <s> Nataša laual helises telefon . </s> <s> Kas jälle teed ? </s> <s> Teed jah , kuid juba kahele , sest Natašal paluti helistada välismajandusse ja kutsuda kohe ka Gleb Moissejevitš . </s> <s> Tõeliselt oli Glebi ristinimi Leib , kuid kes siis poliitilistest tegijatest sellist nime kanda tahtis , mille kunagi Trotski ka ise oli ära põlanud . </s> <s> Ja vaevalt jõudis Nataša toru hargile panna , kui telefon uuesti helises — mahedalt siristas , sest Nataša oli ise ta heli oma maitse järgi timminud . </s> <s> Gleb Moissejevits võivat kaasa võtta ka mõne eksperdi , kes Eesti asjadega kursis on . </s> <s> Ja muidugi uurigu Nataša , kas nad rohelist teed joovad või eelistavad midagi muud . </s> </p>
<p> <s> Nii et nii Ameerika kui ka selle pisikese Eestimaa asjade head tundjat vajati . </s> <s> Eestis on kena kuurortlinn Pärnu . </s> <s> Vanasti oli ta suviti Pärnus pea üle iga aasta Ja järgmisel suvel läheb ta taas sinna . </s> <s> Esimest korda siis viisaga . </s> <s> Huvitav , milline see Pärnu nüüd välja võiks näha . </s> <s> Juba aastate eest oli seal teenindus rohkem Lääne kui meie kuurortide moodi . </s> <s> Ja sealsete sanatooriumide ravimuda oli Nataša jalgadele jumalikult mõjunud . </s> </p>
<p> <s> Nataša andis bossi soovid üle . </s> </p>
<p> <s> Ning jälle uus telefonikutsung ! </s> <s> Ikka selleltsamalt väikeselt ilusalt punaselt telefonilt , mille värviga Nataša oma küüntevärvi püüdis kokku viia . </s> </p>
<p> <s> Tohoh ! </s> <s> Seekord tundis boss huvi , kas Nataša saaks tunni aja jooksul välja selgitada , millised meie arstid praegu Lähis-idas töötavad . </s> <s> Tema käskija täpsustas , et teda ei huvita mitte meie saatkondades töötavad arstid , vaid need , kui neid peaks olema , aga vist on , keda idamaised isandad on oma ihuarstide hulgas soovinud näha . </s> </p>
<p> <s> " Äkki tead sa , Nataša , ise mõnda ? " </s> </p>
<p> <s> " Ma arvan , et selliseid on . </s> <s> Jah , ma ise tean ka ... kaht , ei , isegi vist kolme . " </s> </p>
<p> <s> " Noh , aitakski ehk esialgu . </s> <s> Kui ma mõne aja pärast peaksin meile appi kutsuma , siis ära imesta ... " </s> </p>
<p> <s> " Imestan ikka natuke ka ... " lubas Nataša endale väikese ebaformaalsuse , pisikese etiketiriku . </s> <s> Muide teadis ta , et tal olevat läbi telefoni päris tütarlapselik hääl . </s> </p>
<p> <s> Ameerika , Eesti ja äkki ... muhameedimaad . </s> <s> Kuidagi ei oska neid asju omavahel kokku viia . </s> <s> Mis nad seal täna küll võivad arutada ? ! </s> <s> Päris ootamatu kombinatsioon . </s> <s> Tuleb välja , et isegi tema , lihtsa sekretäri kõnesid tasuks mõnel kurikaelal pealt kuulata . </s> <s> Neis on mingi informatsioonialge täiesti olemas . </s> </p>
<p> <s> Juba tuligi Gleb Moissejevits . </s> <s> Nataša mäletab veel aegu , kus mehel ilusad mustad ja lokkis juuksed olid . </s> <s> Ning hoopis teistsugune vöökoht . </s> <s> Ja tollal oli sel mehel romaane , ning koguni välismaal , millest päris paksu pahandust tõusis . </s> <s> Ent head asjatundjat , kes kuude viisi New Yorgis või Washingtonis elas ning keda seal juba ammu tunti ning kelle kohta ainult kiiduväärseid andmeid laekus ( Nataša teab enam , kui temast arvata võib ) , need lood kohalt lahti ei kangutanud . </s> <s> Kuigi Vene riigi võimuladviku moraal on alati sama kõrgel tasemel olnud kui Vatikanis . </s> <s> Abielulahutuski oli varasematel aegadel peaaegu surmapatt . </s> </p>
<p> <s> Gleb Moissejevitš oli tõesti tähelepanelik mees : </s> </p>
<p> <s> " Huvitav , et telefon on vahepeal värvi muutnud — ta on eeskuju võtnud teie küünekestest , mu lemmik ... " </s> </p>
<p> <s> " Millist teed teed te soovite , meelitaja ? " </s> </p>
<p> <s> " Earl Grey " , kui teil peaks olema . " </s> </p>
<p> <s> " Teie jaoks on meil kõike . " </s> </p>
<p> <s> Glebiga kaasas olev blond kolge , kellel oli nimi , mida võimatu meelde jätta — niisugused on veel soomlastel — teatas , et tema teest ei hooli . </s> <s> Ärgu hooligu ! </s> <s> Olgu ilma . </s> <s> Nagu soomlased , nii ei oska ka see päratu kinganumbriga sasipea korralikult naeratadagi . </s> </p>
<p> <s> Nataša avas nikerdatud punase ukse ja juhatas tulnukad pealiku tööruumi . </s> <s> Ta oleks väga tahtnud teada , millest seal küll juttu tuleb , kuid paraku lubati teda , kui üldse , siis hiljem kutsuda . </s> <s> Noh , aga vahepeal on tal võimalus neile teed viia . </s> </p>
<p> <s> Seejärel läks Nataša puhveti juurde ja leidis otsemaid " Earl Grey " . </s> <s> Neil oli siin terve ekspositsioon kõikvõimalikest teesortidest . </s> <s> Jevgeni oli ses osa gurmaan . </s> </p>
<p> <s> " Muidugi on neil see AMERICAN AID " , vastas Ameerika majanduse asjatundja oma otsesele ülemusele , kui too oli ilmutanud huvi fondide ja organisatsioonide vastu , mille kaudu ameeriklaste abi teistesse riikidesse suunatakse . </s> <s> " Ja Ida-Euroopa riikide ja Baltimaade suhtes on nad üsna helded olnud , " teadis Gleb Moissei poeg . </s> <s> " Mul on kusagil täpselt kirjas ka see , kui palju nad kolmel viimasel aastal just nimelt Eestimaale abi on saatnud . </s> <s> Ja mis vormis . " </s> </p>
<p> <s> " Pole erilist mõtet uurida , " lausus Eesti majanduse ekspert . </s> </p>
<p> <s> " Miks nii ? " </s> <s> Boss kergitas kulme ja meenutas korraks kullilist . </s> <s> Ju vist oma suhteliselt väikese lõuapartii tõttu , mis eriti profiilis silma torkas . </s> <s> Ta silmis oli nagu ikka unisevõitu osavõtmatu eemalolija pilk , kuid oli teada , et need silmad ei jätnud midagi kahevahele . </s> </p>
<p> <s> Pilvis , kus ta mõte näis hõljuvat , märgati hiirepojukestki . </s> </p>
<p> <s> " Eesti Vabariik ütles , kas mitte üheksakümne seitsmendal , sellest abist vabatahtlikult ära . " </s> </p>
<p> <s> " Vaata , aga vaata . </s> <s> Kas see pole nagu ülbevõitu ? </s> <s> Millega neil nii väga hoobelda on ? " </s> <s> See oli Glebi seisukoht , kes millestki sellisest , nagu rahast äraütlemine , kuidagi aru ei suutnud saada . </s> <s> Ja ega see tõesti lihtne ole , kui sa ise pead nagu Mooses kaljust vett oskama välja nõiduda . </s> <s> Ja mitte vett , vaid dollareid , mis veelgi keerukam . </s> <s> Ning otsemaid talletas Gleb , kelle isa nimi kah just päris Moissei ei olnud , selle arusaamatu ja ennekuulmatu fakti oma uhiuude firmamärgiga elektroonilisse märkmikku . </s> </p>
<p> <s> Blond eesti soost mees , kes oma suuri ja pikki jalgu kuidagi madala laua alla ei osanud mahutada , mõistsis imelikku lugu aga selgitada küll . </s> <s> Ja nii kulliilmeline boss kui ka Gleb said kuulda , et Eesti president Meri ( " Lennart Meri , " teadis boss , kelle näost ikka tema hoiakut ei olnud võimalik välja lugeda ) olevat väitnud , et nemad ei vajavat kala , vaid õnge ... </s> <s> Millega vihjanud sellele , et nemad ei tahtvat enam kuuluda abimangujate hulka nagu näiteks Bulgaaria või Tadžikistan või ... — loetelu siiski enam ei pikendatud — , vaid igatsevad ise võrdse partnerina kõigest osa võtta . </s> <s> Jah , mitte lihtsalt raha , vaid investeeringud huvitavat neid . </s> <s> Eesti olevat koguni kuulutanud , et ta loeks end meelsamini nende riikide hulka , kes abi a n n a v a d . </s> </p>
<p> <s> " Jama , " arvati lõpuks siiski midagi päratu läikivmusta kirjutuslaua tagant . </s> <s> " Aga oma kavalus selles on . </s> <s> Rutem Euroopa Liitu . </s> <s> Rutem NATO-sse . </s> <s> See kõik on väga läbipaistev . " </s> </p>
<p> <s> " Aga fakt , et otsesest abist keelduti , ei tähenda loomulikult veel suhtete katkemist oluliste inimeste vahel . </s> <s> Need jätkuvad . </s> <s> Ning ega AID ja BALTIC PARTNERSHIP FOUNDATION ju kah eri planeetidel asu , " täpsustas kunagi Moskva Ülikoolis õppinud , seal oma doktorikraadi kaitsnud ning kohe ka MGU-sse tööle jäänud mees . </s> </p>
<p> <s> " Rääkige meile midagi BALTIC PARTNERSHIP-ist , Arnold Antonovitš ! " </s> <s> Hea mälu , imestas nimetatu , ning ta hakkaski rääkima fondist , mis loodi Ameerika valitsuse osaluse , küll mitte suurega — kusagil viis või kaheksa protsenti — , kuid fakt , et valitsus sellisest fondist osa võtab , tõstis silmapilkselt erafirmade huvi . </s> <s> Asi muutus usaldatavamaks . </s> <s> Tolle fondi loomisel olid kohal viibinud kolme vabariigi presidendid , kes saabusid igaüks koos lennukitäie ärimeestega . </s> <s> Kohalesõidul juhtunud eestlastel koomilisi äpardusi pagasiga — esindusülikonnad ! muigas sasipäine noor doktor — , kuid see polevat küll üldse mitte oluline . </s> <s> Oluline on aga fakt , et fondi põhimäärus annab kolme Balti riigi presidendile õiguse summade jagamisel tugevasti kaasa rääkida . </s> <s> Nemad otsustavad võimalike eriarvamuste puhul prioriteetide küsimuse . </s> </p>
<p> <s> See polevat halvasti välja mõeldud . </s> <s> Kuid kas see ei piira fondi võimalusi , huvitus Gleb , kellele Nataša just soovitud inglise tee tõi . </s> <s> Ja ennäe imet ! — eesti soost mehele toodi tass kohvi . </s> <s> Et eestlased suured kohviluristajad on , seda Nataša veel mäletas . </s> </p>
<p> <s> " Noh , muidugi on fondil oma nõukogu , keda keegi millekski kohustada ei saa . </s> <s> Tema on ikkagi lõppotsustaja . " </s> </p>
<p> <s> " Ja millist laadi abi on antud ? " </s> </p>
<p> <s> " Väga mitmesugust . </s> <s> Ma võin hiljem üskikasjalikult täpsustada . </s> <s> Aga eestlased on ise välja pakkunud mitmeid pilootprojekte . </s> <s> Ikka et : tulge ja proovige ! </s> <s> Tehke , mida heaks peate ! </s> <s> Huvitav on see , et minu andmetel on nad ameeriklastele pakkunud võimalust uurida Sillamäel asuvat vana jäätmetetiiki selles väikeses linnas põlevkivirajoonis — Liidu päevil suletud linnas , muide — kaevandati kunagi koos põlevkiviga veel ka uraani ja haruldasi muldmetalle : tantaal , nioobium ja teised . </s> <s> Mida kõike , seda mina ei tea , see oli juba tollal riiklik saladus . </s> <s> Kuid meil on kindlasti veel teadlasi , kellel on täisinfo . " </s> </p>
<p> <s> " Kas see asi ameeriklasi huvitas ? " </s> </p>
<p> <s> " Selle kohta oleme püüdnud teavet hankida , kuid kõik , mis kas või kaudselt radioaktiivseid aineid puudutab , on hästi salastatud . </s> <s> Ameerika saatkond Eestis muidugi teab . </s> <s> Aga mina isiklikult ei usu , et seni sel alal midagi suurt oleks käivitatud . </s> <s> Muide ka hiinlalased huvitusid Eestimaa muldmetallidest . </s> <s> Nemad on mõnede lantaniidide osas peamised tegijad . </s> <s> Ju kardavad konkurentsi . " </s> </p>
<p> <s> " Kui üks valitsus annab loa oma maal tegelda radioaktiivsete ainetega , on see muidugi fakt , mida tasub silmas pidada , " arvati kirjutuslaua tagant . </s> <s> Nüüd tõusis boss , kes jõi endiselt rohelist teed otse piaalist , mis kuulus väga hinnalisse serviisi — jordaanlaste kingitus — ja , pikast istumisest väsinuna , jalutas akna juurde ning vaatas lillakaspunasesse õhtutaevasse . </s> </p>
<p> <s> Pealinna hääled olid tuhmumas mahedaks sumaks , millesse aeg-ajalt lõikus mõni teravam miilitsa- või kiirabiauto sireen . </s> <s> Pehme pärsia vaip , kah lillakaspunane , mis kattis kabineti kogu põranda , summutas bossi sammud . </s> </p>
<p> <s> Sekretär oli taas leidnud ettekäände ülemuse kabinetti tulekuks — ta tõi nüüd selle ebasümpaatse eestlase kohvile koort . </s> </p>
<p> <s> Täna läheb hilja peale , arvas Nataša . </s> <s> Aga eks seda juhtunud tihti . </s> <s> Temal pole selle vastu midagi . </s> <s> Tal polnud ju suurt midagi peale töö . </s> <s> Hilisõhtul loeb ta pärsiakeelset luulet , teeb jalavanne ja peilib vahel välja raadiojaama , kust kõlab mõni turgi keel . </s> <s> Tema perekonna ainus liige — siiami kass — on peranaise hiliste tulekutega harjunud ... </s> </p>
<p> <s> Nii et millegipärast huvitutakse projektidest , mis Eestimaale kasulikud ? </s> <s> Kah nagu ootamatu . </s> <s> Selle taga on kindlasti midagi peidus . </s> <s> Ukselt sosistas Nataša bossile , et on kogu aeg eesruumis , kuna teda võivat vaja minna , nagu ta enne aru sai . </s> <s> Talle noogutati . </s> </p>
<p> <s> " Mnjaa ... </s> <s> Niisugused katsetamised võõral territooriumil võivad ameeriklastele huvi pakkuda küll . </s> <s> Sest nende omal maal tõuseb kõige natukenegi loodustreostavaga tegelema hakkamise peale kohe kole lärm , " lausus nüüd üle hulga aja midagi ka Bronislav . </s> <s> " Ökoloogia on omamoodi püha-lehma-kultus ... " </s> <s> Jah , ta oli olnud kaua kuulaja osas , kuid eks olnud just Bronislav esimesed kaks tundi ju vaata et ainurääkija . </s> </p>
<p> <s> " Rohelised kaitsevad juba laborirottegi ja lasevad vaeseid puurides vaevlevaid tsintsiljasid puuridest Jumala loodusesse vabaks , kus nad koos oma kuldaväärt nahaga otsemaid mõne suurema elaja kõhtu jõuavad . </s> <s> Või siis nälga surevad . </s> <s> Tänu taevale , et meil neid rohelisi hulle veel esiotsa palju ei ole . " </s> </p>
<p> <s> Ei olnud Gleb Moissei poeg suur loodusesõber . </s> <s> Ja tšintšiljadelt tuleb nahk ilusti seljast maha koorida ja tema tütrele Zojale kasukaks teha . </s> </p>
<p> <s> " Mõni ökoloogia aspektist kahtlasevõitu tootmistehnoloogiline või siis ehk koguni loomkatseid eeldav geneetikat puudutav pilootprojekt võiks just sellest aspektist päris hästi kõne alla tulla . </s> <s> Mida omal maal teha ei julgeta , sellega võib mujal , teise valitsuse egiidi all katsetada küll ... " </s> <s> Selle peale noogutas kõõrdsilmne Bronislav agaralt . </s> <s> " Eesti valitsus on nõus pea igale asjale alla kirjutama , kus Ameerika taga ning kust midagi pudeneda võib . </s> <s> Ja minuni jõudnud andmetel , nagu ma juba ka vist rääkisin , olid eesti geneetikud juba ENSV-ajalgi heal tasemel . </s> <s> Ja nende riigi infrastruktuur on kõvasti arenenud , seda tuleb kah tunnistada . " </s> </p>
<p> <s> " Nii et tolle BALTIC PARTNERSHIPi taga on palju erafirmasid ... " ruttas küsima rohelise tee pruukija . </s> <s> Oli ilmne , et ta otse geneetikast isegi kaheksa silma all rääkida ei taha . " </s> <s> Ei tea , kas ka farmaatsiakorporatsioone ? " </s> </p>
<p> <s> " Loomulikult , " laususid Leib Moiše poeg ja Arnold Antonivitš ühest suust . </s> <s> Ja iisraeli soost majandusasjatundja lisas , et tema arvates vast hiiglaslik CIBA-GAIGki , mis hiljuti veel paar väiksemat lisaks alla kugistas . </s> <s> Ka eesti doktoril oli elektrooniline abimees , mis seda siiski päriselt ei kinnitanud . </s> <s> " Farmaatsiagigandid on viimasel ajal eriti geeniprojektidest huvitatud — see tõotab tulevikus võimsaid kasumeid . </s> <s> Ja päris ükstapuha , kas CIBAlased sinna praegu kuuluvad või mitte — nad võivad alati fondis osaleda . " </s> </p>
<p> <s> " Haruldased muldmetallid jälle huvitavad korporatsioone , mis meditsiiniaparatuuri toovad . </s> <s> Neil lantaanirühma elementidel , niipalju kui mina tean , on väärt omadusi nagu ülikõrge korrosioonikindlus ja jube kõrged sulamistemperatuurid . </s> <s> Ses mõttes võivad Sillamäe jäägid , mis väga Soomet ja skandinaavlasi häirivad — too kurikuulus tiik on päris Soome lahe kaldal — , pakkuda paljudele riikidele ühist huvi . </s> <s> Ühtedele eeskätt selleks , et merereostust vältida , teistele aga puhtrakenduslikult . " </s> <s> See oli Arnold Antonovitši arvamus . </s> <s> Tal mõlkus ikka veel Sillamäe meeles . </s> </p>
<p> <s> Et asi peenmetallurgiale ja instrumenditööstusele pöördus , näis Jevgenile meeldivat , ja just siinkohal pani ta tühja pokaali lauale ning näis , et nõupidamine hakkab lähenema lõpule . </s> <s> Kuid siiski oli röövlinnu profiili , kuid täna üsna lahke olemisega peremehel veel paar küsimust . </s> </p>
<p> <s> " Kas selliste , kuidas see nüüd oligi ... jah , pilootprojektidega peavad tingimata välja tulema just baltlased ise ? </s> <s> Või on võimalik , et idee käivitub ka teistviisi ? " </s> </p>
<p> <s> " Oi , neid võimalusi on kümneid , " teadis Gleb Moissejevitš . </s> <s> " Täiesti võimalik on niisugune käik , et mingi huvitava ideega pöördub BALTIC PARTNERSHIP FOUNDATIONi poole mõni erafirma , kes leiab , et Eestis või siis Lätis või Leedumaal on midagi , millesse tasuks investeerida või see investeeritav objekt koguni ise luua . </s> <s> Sama ettepaneku võib teha ka näiteks spetsiaalne uurimisinstituut , neid on Ameerikas mitte kümneid vaid sadu . </s> <s> Takkatipuks veel ka väliseestlased . </s> <s> Ettepanek võib muidugi tulla ka Baltikumist , kuid ennekõike on määravad ikka dollarid . </s> <s> Balti presidendid vaevalt millelegi vastu vaidlevad . </s> <s> Nad muidugi võivad oma sõltumatuse rõhutamiseks paluda mõtlemisaega ja kohtumisi ning konsultatsioone asjatundjatega , kuid lõpplahendus on juba ette näha . </s> <s> . Nii on läinud alati , olgu tegemist elektrijaamadega Ida-Eestis või naftatöötlemistehastega Leedumaal , millises tehingus muide leedukad parasjagu lolliks tehti ... " </s> </p>
<p> <s> Boss tõusis ja lubas Eesti asjade eksperdil lahkuda . </s> <s> Loomulikult sai talle osaks tunnustav lõdvavõitu käepigistus . </s> <s> Kuid siinses kabinetis ei olnud kombekes kellelgi verd küünte alla pigistada . </s> <s> Gleb Moissejevitši ja kõõrdsilmalist kindralit paluti esiotsa veel jääda .. </s> </p>
<p> <s> " Kas meil on kedagi , kellel on sidemeid BALTIC PARTNERSHIPi juhatusega ? </s> <s> Või siis näiteks mõne tuntud farmaatsiafirmaga ? </s> <s> Noh , aitaks ehk ka teatud eriinstituudist . " </s> </p>
<p> <s> Leib Moiše poeg , kes istumise ajal oli mitmel korral trakse lõdvemale lasknud — tal oli selleks oma metoodika , mis seisnes selles , nagu otsitaks midagi hoolega pintsaku põuetaskust — , seekord elektroonilist abimeest ei vajanudki . </s> <s> Vähemalt mitte kohe . </s> </p>
<p> <s> " Üks minu kaugelt sugulane — tõsi , me pole teineteist aastaid näinud — Joseph Eidelkind , on ühe keskmise suurusega farmaatsiafirma asedirektor . </s> <s> Vist Nevadas . </s> <s> Ja mul on tunne , et tal on paljude fondidega olulisi sidemeid . </s> <s> Ma kontrollin . " </s> <s> Ta käsi lipsas pintsaku alla , kuid seekord polnud traksidega tegu , vaid hõbemusta mäluteenriga . </s> <s> Paari plõksatuse järel teatas imeriist peremehele ning see omakorda peaperemehele , et nimetatud Eidelkind ei elagi enam Nevadas , vaid on New Yorki kolinud . </s> </p>
<p> <s> " Upper East Side ... " pomises ekspert algul uskumatult ja siis juba teatud imetlusega . </s> <s> " Või jõuab pidada kahemiljonilist korterit ... </s> <s> Aga Bill Gates'i firma toode ilmutas lausa veelgi fantastilisemaid tedamisi : vanema Eidelkindi poeg Saul on mänginud ühe farmaatsiagigandi direktori pojaga samas pesapallimeeskonnas ... </s> </p>
<p> <s> " Sama pesapallimeeskond — see on Ameerikas midagi niisugust — ma ei oska head näidet tuuagi — nagu ... nagu meil olla võidelnud ... </s> <s> Suures Isamaa-asõjas samas tankipolgus . " </s> </p>
<p> <s> " Ma pean nentima , et te , Gleb Moissejevitš , otse erakordselt häid ja väga isikupäraseid paralleele oskate tõmmata . " </s> <s> Pealiku rohekais silmis säras naer — see oli sama jahmatav , kui näha naervat hiidkakulist . </s> <s> Gleb püüdis kaasa naeratada , kuid see ei tahtnud hästi välja tulla — ta ju teadis , et ülihea mäluga boss tundis tema ankeeti täpselt . </s> <s> Sealt võis leida päris uskumatuid asju küll , kuid need olid tankidiviisist kaugemal kui päike maast ... </s> </p>
<p> <s> " Te olete praegu vaba . </s> <s> Aga teie kauge sugulase teemal tuleb meile arvatavasti edaspidi veel rääkida . " </s> <s> Järgnes juba tüüpiline käesurumine , õigemini peopuudutus , mis isegi linnumunale , kui üks pooltest seda samal ajal peol oleks hoidnud , vähimatki viga poleks teinud . </s> <s> Ameerika Eidelkindi sugulast paluti , et ta Nataša Sergejevna korraks siia kutsuks . " </s> </p>
<p> <s> Viiv mõtlemiseks , ja siis lasti ka Bronislavil seekord minna . </s> <s> Lisati aga veel , et kindrali kodeeritud e-mail' i jäädakse pingsalt ootama . </s> <s> Ja kui peaks selguma midagi päris uut , siis oleks hea , kui Bronislav Jakovlevitš ise kohale sõidaks . </s> <s> Ning Grigori Aleksandrovitši paluti kah tervitada ning olla valmis , et tedagi siin meelsasti nähtaks . </s> </p>
<p> <s> Bronislav Jakovi poeg tõusis ja väljus . </s> <s> Ta heitis pilgu kellale ja raputas üllatusest pead . </s> </p>
<p> <s> Hetk varem lahkunud Moissei poeg seisis koridori akna all ja vaatas juba sügavasse hämarusse vajunud õhtusse . </s> <s> Aknalauale maandus küünteklõbinal tuvi . </s> <s> Kuid paraku polnud tal teateid vanahärra Noalt ... </s> </p>
<p> <s> Ent seltsimees Leib , kes midagi isegi ivriidist mäletas , nii et võinuks uudistest arugi saada , ei imetlenud Venemaa pealinna , vaid sügas oma roosatavat pealage , mida piirasid endise hiilguse jäljed — paar hõbedast lokki oimukohtadel . </s> <s> Ta ei saanud mitte kuidagi aru , mida kõrgemal pool parajasti plaanitsetakse . </s> </p>
<p> <s> Gleb , kes oli viimase aasta jooksul osavalt vormistanud paari Ameerika firma äraostmise Venemaale ühel puhul tuttava off-shore panga abiga , teisel aga otse BANK of USA teenusi kasutades , mõtiskles , et kas nüüd siis tahetakse , et eestlased ameeriklaste rahaga ehitaksid midagi , mis ise hiljem samuti ära osta ? </s> <s> Aga see on ju pretsedenditu . </s> <s> Praeguses rahvusvahelises olukorras kas ilmvõimatu või siis väga suurte raskuste ja metsikute altkäemaksudega korraldatav . </s> <s> Küllap on loodava uue firmaga , kui see ikka firma on , mingid hoopis ootamatud plaanid . </s> <s> Väga kogenud , ülimalt palju näinud ja teadev mees oli nõutu . </s> </p>
<p> <s> Siis lõi ta käega — noh , lõpuks pole see tema asi , kuid selge on see , et ta saab oma edasijõudnud sugulasele Eidelkindile nende sugupuu ammu-ammu emigreerunud kõrvalharust kasu tuua . </s> <s> Eks käsi peabki kätt pesema — üks ühte ja siis jälle teine teist . </s> <s> Tal on ehk kunagi veel Upper East Side'igi põhjust visiit teha . </s> <s> Kena ! </s> <s> Eidelkindide vanaisa oli ... mitte ei tulnud meelde , kes ta täpselt oli , aga igatahes oli ta o m a. </s> <s> Küllap Saara </s> </p>
<p> <s> Eliasovna teab . </s> <s> Peab kodus järele uurima </s> </p>
<p> <s> Ta ohkas , röhatas suurest teekulistamisest ja pidi paraku jälle , nüüd aga endisele vajadusele just vastupidisel eesmärgil , trakside kallale asuma — püksireväärid puhastasid juba parketti . </s> </p>
<p> <s> Nataša sisenes kabinetti , kuhu teda muuks kui teeviimiseks väga harva kutsuti — jah , välja arvatud need juhud , kui tegu oli Lähis-Ida šeikide , kuningate , sultanite , ajatolladega ja kes nad kõik veel olid . </s> <s> Siis meeldis bossil külalistele demonstreerida oma sekretäri hiilgavat turgi ja pärsia keelte tundmist . </s> </p>
<p> <s> " Teile , Nataša , võin ma päris kindlasti oma jooki pakkuda . " </s> <s> Kuum roheline tee oli siin alati käeulatuses . </s> <s> Ei tahtnud hea ülemus sekretäri üleliia jooksutada . </s> <s> Ja nüüd kallas boss ise talle teed ning koguni sellesse kallisse serviisi kuuluvasse piaali . </s> </p>
<p> <s> " Tuli teile mõni tohter meelde ? " </s> </p>
<p> <s> " Ma üritasin veel uusi kah leida , kuid eriosakonna kaadril polnud kõige uuemad andmed veel kataloogitud . </s> <s> Aga nad arvasid , et vaevalt Lähis-Itta viimasel ajal kedagi üldse on läinudki . </s> <s> Mina ise arvan sama , sest enamasti on minekuleseadjad enne minuga ikka konsulteerinud , kuigi ega mina kah palju õpetada tea — sealkandis muutub ju iga päev midagi . " </s> </p>
<p> <s> " Nii-nii ... </s> <s> Ja kes teile endale siis teada on ? " </s> </p>
<p> <s> " Üks kirurg , üks idapalavikele spetsialiseerunud terapeut-viroloog , kes ka nahahaigusi tunneb , siis veel silmaarst ja mees , kellel on eriti lai ampluaa , ehkki erihariduselt on ta uroloog . " </s> </p>
<p> <s> " On teil ka nende nimed ja asukohad teada ? " </s> </p>
<p> <s> " Kuidas muidu . </s> <s> Kõik on kirja pandud . </s> <s> Kuigi ka siin võib olla muutusi olnud . " </s> </p>
<p> <s> " Mind huvitab eriti kirurg ja ... siis veel uroloog ... " </s> </p>
<p> <s> Sekretär oli paberikese nimede , aadresside ja veel mitmete vajalike muudegi isikuandmetega , mis ta vahepeal kaadriosakonna abiga hankinud oli , juba bossi lauaservale poetanud ning kavatses tõusta . </s> </p>
<p> <s> " Noh , rüübake ikka tee lõpuni . </s> <s> Peame idamaa kommetest kinni , ja üks olulisemaid on neist , ah ... ? </s> <s> Teie arvates ... ? " </s> </p>
<p> <s> " Et kiirustamine ei vii kuhugi . </s> <s> Allah annab kõigeks aega . " </s> </p>
<p> <s> " Just nii ongi . " </s> </p>
<p> <s> Kuskil hakkas helisema kirikukell . </s> <s> Pikad , leinalised paugud kajasid üle kunagi nii korrastatud pealinna , mis nüüd oli mustusse uppumas . </s> <s> Moskva — palju idamaiseid nägusid oli iidse vene linna tänavapilti ilmunud . </s> <s> Neid ei sallitud . </s> <s> Ainult tema , Nataša , rääkis nendega alati heal meelel . </s> <s> Ja ükskõik , kust tulijad pärit olid , alati leidsid nad vähemalt mõne ühise dialekti , et üksteist mõista . </s> <s> Nood " mustad " käitusid süüdlaslikult . </s> <s> Neid ju seostati pommidega , mis viimasel ajal — tšetšeenia ikka veel veniva sõja ajal — aeg-ajalt rahvarohketes paikades lõhkesid . </s> <s> Oma südames Nataša ametlikke versioone ei uskunud — küllap on kõik teisiti , ja ta ka aimab , k u i d a s just , ent kellele sa omi kahtlusi avaldada võid . </s> </p>
<p> <s> Boss sirvis ikka veel paberilehte . </s> <s> Lõpuks küsis ta : </s> </p>
<p> <s> " Kes teile sinnasiirdunutest kõige enam meelde on jäänud ? </s> <s> Tunnete neist kedagi ehk lähemalt ? " </s> </p>
<p> <s> " Doktor Fektisoviga olime me üsna lähedased . </s> <s> Ta võttis mult isegi pärsia keele tunde . </s> <s> Ta on ilmatu kaua Iraanis olnud . </s> <s> Ei tea , kas me teineteist üldse veel ära tunneksimegi . " </s> </p>
<p> <s> Nataša ohkas , ja samas ehmus oma ohke üle . </s> <s> Doktor Fektisoviga sidus teda peale pärsia keele veel muudki . </s> <s> Küllap olid ta sääred siis veel siredamad ja komudeta.Too doktor oli tema viimane , noh...ütleme ... lähedane meestuttav . </s> <s> Ja kord oli ta isegi mõista andnud , et Nataša võiks temaga kaasa tulla ... </s> <s> Tema , loll , aga oli siis täis karjäärihimu . </s> <s> Teda , Ida Instituudi kuldmedaliga lõpetanut , kutsuti Välisminsteeriumisse . </s> <s> Koguni Kreml tegi pakkumise ... </s> <s> " Ehh , tõi duura ... ! " </s> <s> Ta pidi uuesti ohkama , ent sai sai sellest üle ja jätkas : </s> </p>
<p> <s> " Tal on Iraanis väga kõrge positisioon . </s> <s> Ta on ühe ajatolla ihuarst . </s> <s> Et Euroopa päritoluga arst vaimulikke abistama on usaldatud — päris imeasi . </s> <s> Pealegi veel mõneti diskreetsel alal — uroloogina . </s> <s> Ent ta on teinud hiilgavaid eesnäärmeoperatsioone . </s> <s> Ja ajatollad on ju pea kõik õige kõrges vanuses , mil see tõbi mehi tihti ohustavat . " </s> </p>
<p> <s> " Ei tea , millal doktor Fektisov viimati kodumaal käis ? " </s> <s> Eesnäärme teemal ei tahetud miskipärast pikemalt peatuda . </s> </p>
<p> <s> " Viimasel ajal ma ei tea . </s> <s> Enne käis ta ikka mind kah tervitamas . </s> <s> Ta tõi mulle koguni mu kassi . </s> <s> Sellega olnud piiril suuri raskusi . " </s> </p>
<p> <s> " Oma kassist olete korra isegi rääkinud . </s> <s> Kas te ei kutsunud teda mitte Atatürgiks ? </s> <s> Ma ei usu , et see meie paljudele sõpradest meeldiks , " naeratas tõesti lausa briljantse mäluga võimas ja võimukas mees , keda Nataša — võib-olla ka oma ea tõttu , aga see võib ka kauaaegsete sekretäride ühisjoon olla — viimastel aastatel peaaegu jumaldama oli hakanud . </s> <s> Ta oli palvetanud , et Jevgeni , keda mõned isakeseks kutsusid , presidendiks tõuseks . </s> <s> Polnud see üldsegi võimatu . </s> <s> Ja Natašat isegi solvas , kui ta sai teada , et Venemaa uus president on keegi Putin . </s> <s> Väga noor mees . </s> <s> Liiga noor mees niisugusele postile . </s> <s> Kuigi ta olevat ka Nataša peremehe hea tuttav . </s> </p>
<p> <s> Mõnes mõttes oli muidugi hea , et tema ülemus presidenditoolile ei jüudnud , sest see tähendanuks Natašale arvatavasti pensionileminekut . </s> <s> Enneaegset , jah , aga küllap täiesti kindlustatud vanaduspõlvega . </s> <s> Nii et Nataša palved ei olnud ikka päris siirad — Jumal küll , mis nad seal kodus kahekesi Atatürgiga peale hakkavad . </s> <s> Hirm kohe . </s> </p>
<p> <s> " Minu kass on ... väga uuendusmeelne . </s> <s> Ja talle meeldib turgi muusika , " üritas kohmetunud Nataša nalja teha . </s> </p>
<p> <s> " Ma ei ole kindel , aga võib-olla on meil varsti just toda teie vana sõpra vaja näha ... </s> <s> Ja eks siis näete teda teiegi ... </s> <s> Noh , see kõik sõltub paljudest asjaoludest . </s> <s> Kui mu jutt enneaegseks osutub , siis andke mulle tõesti andeks . </s> <s> Mul ... pole tihti võimalusi inimesi rõõmustada — eks see soov ajendabki asjade käigust ette jõudma ... </s> <s> Aga kui nüüd kuulutaksime päeva lõppenuks ? </s> <s> Ei olnud see kerge päev , eks , kullake </s> .... <s> " </s> </p>
<p> <s> Ta asetas piaali lauanurgale . </s> <s> See oli märguandeks , et Nataša võib nüüd minna . </s> <s> Kui mitte mujale , siis tõesti oma Atatürki rõõmustama ... </s> </p>
<p> <s> Nataša tõusis ja kummardas kergelt . </s> <s> Oh , kuidas need jalad on kangeks jäänud ! </s> </p>
<p> <s> Ja nüüd lõi kell Spasski tornis juba kümnenda paugu . </s> </p>
<p> <s> Üle õla tagasi vaadates nägi Nataša , kuidas tema kallis tööandja haigutas . </s> <s> Ei märganud ta seda peopesaga varjatagi . </s> <s> Sa arm ja halastus ! — kui riigi üks olulisemaid inimesi oma lõuad — pole ilus sõna , aga kuidas teisiti öelda ? — täiesti pärani ajas , oli see vapustav vaatepilt ! </s> <s> Võttis vaataja haiged põlved lõnkuma . </s> <s> Niisugust haigutust polnud truu sekretär veel enne näinud . </s> <s> Suur kull võivat priske roti ainsama ampsuga alla kugistada . </s> <s> Ei jää nad boamaole alla midagi . </s> <s> Jevgenil-isakesel oli tõesti iseäranis vägev neel </s> </p></div2>
        <div2 type="alaosa"><head> KOLMAS RAAMAT </head><head> Ü K S </head>
<p> <s> Laupäeval , 10. juunil 2000. </s> <s> New York </s> </p>
<p> <s> ( ehk ka ljarikuul 5761. aastal Maailma Loomisest ) </s> </p>
<p> <s> Gleb Moissejevitš Shvartsman jalutas ilusal päikesepaistelisel laupäevasel pealelõunal , niisiis sabati- ehk shabesi-päeval World Trade Center'i eest mööda ja silmitses pisut hardunultki hiigelhoonet , millega tal nii mitmeidki meeldivaid mälestusi oli seotud ... </s> <s> Aga , pagana pihta , miks peab ta olema mingi Gleb Moissejevitš ? ! </s> <s> Selles linnas , mille Vabadussambal on ikka ka mingi sisuline tähendus , riigis , kus tema rahvas rasketel aegadel alati mõistmist ja kaitset leidnud on , võib ta ju vabalt olla ka Leib Moše poeg Schwarzmann . </s> <s> Seda enam , et tema pintsaku rinnataskus on muuseas ka üks sellise mehe eksisteerimist tõestav nimekaart . </s> <s> Moskvas , endises võrdsete ja vennalike rahvaste suure ühise kodu hunnitus pealinnas , pole Gleb , ei ikka Leib , seda ealeski lehvitama kippunud ... </s> <s> Siin on aga sugu teistmoodi maailm . </s> <s> Ning eriti täna , mil tal täna on kavas lühike visiit oma naise veresugulasele — kõrges eas Joshua Eidelkindile , farmaatsiagigandi Eidelkind &amp; Eidelkind peadirektorile — , kes on oma nimele uhkesti kindlaks jäänud , Gospodin Schwarzmann meenutab püüdlikult kõike , mida ta oma rahvast ja tema iidsest kultuurist teab . </s> <s> Sest päris kindlasti on vanahärra üks kindel Siionile truuks jäänud hing . </s> <s> Pole ta muutunud mingiks Edenking'iks , ja muidugi ei ole tema iial ka Gleb , Lev või mingi Ossip pidanud olema ; kuigi , mnjaa , õigupoolest on vist temagi eesnimi kergelt deformeerunud — kas ta mitte Jehoshua ei peaks olema ? </s> <s> Ei , ei siiski mitte ! </s> <s> Tema , Leib vassib selle koha pealt ise . </s> <s> Sest ikkagi just Joshua ( Joosua ) oli Moosese truu abiline , kui too iisraeli rahva üle Jordani jõe tõotatud maale Kaananisse viis . </s> <s> Aga paljud Joshuad on oma õige ristinime siiski Josephiks muutnud ; neid elab nii inglise- kui prantsusekeelseis mais , sest eks ladina tähestik dikteerib ise kah midagi : Joshua näeb kena , silma- ja südantrõõmustav just kaunites heebreatähtedes kirjutatuna , Joseph on aga mujal maailmas Joshuast kindlasti loomulikum . </s> <s> Ja ärimehele on tavanimi tulusam , sest eks äri olegi üks täiesti kosmopoliitiline tegevusala . </s> </p>
<p> <s> Päris hea , et isa Moše-Moissei oma pojale siiski juudi ajaloost ja kultuurist mingit aimu on andnud . </s> <s> Oli nende kodus ka pühad raamatud humesh ja tanah' ki , ehkki kummutisahtlis puhta pesu all . </s> <s> Aga see , et nad seal peidus olid , ei aidanud suurt midagi : isa Moše Shvarzmann , kes oli kirjanduseinimene ( just nagu tema enda isa , noorelt surnud Ossip-Joshuagi — Venemaa juudikeelse kirjanduse üks poeete-klassikuid ) , pääses imekombel eluga kolmekümne seitsmendal-kaheksandal , kuid tõrjuti viiekümnendate algul pealinnast kõrvale . </s> <s> Talle pakuti iseenesest ju väga üllast võimalust teostada ennast arveametnikuna kommunismi suurehitustel Kasahhimaal . </s> <s> Aga eks igal asjal ole ka oma head küljed . </s> <s> Laulu- ja pühakirjaraamatud võidi siin , kahtlustavaist pilkudest kaugel , pesukapist välja võtta ning Glebi lugemisvara hulka kuulusid , mõnevõrra küll isa nõudmisel , kohustuslike nõukogude klassikute kõrval ka hoopis teiste klassikute raamatud . </s> <s> Mainiksime ennekõike viit Moosese raamatut — toda põhjapanevat pentateuhi . </s> </p>
<p> <s> Ent isa oli arukas mees ning mõistis , et kuigi pojal on ilus kõlav hääl , miska ta võiks hazn' 'ina sünagoogis Jahvetki kuulutada , on aja ja olude sunnil mõistlikum siiski koolis aktustel kuulajaile ette kanda seda . mida arvas suitsidist Majakovski oma lihtsameelsusepäevil näiteks nõukogude passist . </s> <s> Ja komsomolitöös tuli silma paista , sest ta teadis , et poeg peab elus edasi jõudma . </s> <s> Oh , pidi kallis poeg küll nii kõrgetest lennukaartest unistama ... </s> </p>
<p> <s> Oi , milliseid takistusi tuli ületada Leibil endal , et pääseda õppima välismajandust . </s> <s> Ta hing ihkas küll diplomaadikarjääri , kuid mis võimatu , see võimatu . </s> <s> Ei aidanud ka tema ülivarane naisevõtt , millel küll mingeid ( või siiski ? ) pragmaatilisi tagamõtteid polnud , oma kalli Saara Eliasovnaga , kes , kuigi Eidelkind , oli mingeis ülikaugeis sugulussidemeis , kujuteldagu vaid ! </s> <s> Kaganovitšitega , ju siis ka Lazar ( Lazer ) Moissei poja endaga . </s> <s> Eks olnud tema ju ainuke selle rahva esindaja kõige kõrgemal tasemel Keskkomitees . </s> <s> Ent see fakt oli siiski midagi , millest õnnestus õigeaegselt teavitada vähemalt Välismajanduse Instituudi vastuvõtukomisjoni üliusinaid ankeediuurijaid . </s> <s> Ja seal see ka mõikas . </s> </p>
<p> <s> World Trade Center — armas maja , hirme ja ootusi ja lootusi tekitanud maja . </s> <s> Kui tal raasukenegi rohkem aega oleks olnud , siis istuks ta viivu selle hiigelhoone ühel kõige kõrgemal korrusel , lausa pilvede keskel asuvas luksuskohvikus . </s> <s> Jaa — selle kohvikuga on tal seotud ka esimesed kohkumised tolles , hiljem nii tuttavaks ja armsaks saanud linnas . </s> <s> Juhtus see seik arvatavasti Hruštšovi ajal , kui ta esimest korda New Yorki välispraktikale tuli . </s> <s> Ning siis kutsusid paar New Yorgi juudisoost arhitekti teda korraks just sinna einestama . </s> <s> Esimest korda proovis ta homaari ja merekarpe , eks needki kohutasid algul ära , kuid tõelise vapustuse osaliseks sai ta ruumis , kus keisridki jala käivat . </s> <s> Tema , kes oma loomulikke vajadusi küll mitte ainult Moskva roppudes jaamahoonetes polnud pidanud rahuldama , vaid isegi juba bideed oma silmaga näinud oli , tardus siinsesse tualettruumi sisenedes soolasambaks . </s> <s> Ta ei uskunud üldse , et ta WC-s on . </s> <s> Uhketes pottides kasvavad troopikalilled ja isegi paar õieehtes tundmatut pisipuud , vaikne muusika ja oivalised peened parfüümid lõid ta juba uksel pahviks — see siin oli pigem mingi talveaed ... </s> <s> Tõeliselt ehmus ta aga siis , kui kaks eebenmusta ja hiigelkasvulist frakis neegrit , valged käterätid käsivarrel , talle ootamatult ligi astusid . </s> </p>
<p> <s> " Javnaja provokatsija ... " pomises Glebi kursusekaaslane , habras ja kartlik Ivan Ivani poeg Ivanov Tomskist , kes American English'iga hädas oli ja kõike siin linnas hirmsasti kartis . </s> <s> Otsemaid hakkas nende kursuse komsomolijuht , selg ees , ukse poole taganema . </s> <s> Kuid Leib Moše poeg oli julgem , tema astus vapralt pissuaari poole . </s> <s> Aga see , mis siis juhtus , ehmatas temagi ära — nimelt kummardus üks neegerkuningatest teda abistama püksinööpide lahtivõtmisel . </s> <s> Küllap oleks ta pisi-Leibki hellalt püksiaugust välja aidatud , kuid seda ei lasknud tolle elundi peremees siiski sündida . </s> <s> Sai ise toime . </s> <s> Ainult et ehmatuse peale oli loomulik tarve tükiks ajaks kadunud . </s> <s> Ent nüüd tõmbus mustanahaline , elukutselise raskekaalupoksija kehaehitusega härra diskreetselt kõrvale . </s> <s> Ja lähenes uuesti alles siis , kui noorhärra oma eesmärgi saavutanud oli . </s> <s> Ja Glebile ulatati nüüd järjepannu lõhnastatud vatitopsukesi . </s> <s> Ent nüüd oli Moše poeg juba tasemel , — ei , tema , ühe paljunäinud ja kiirestikohaneva rahva poeg , nii naljalt juba hätta ei jää : ning ta küsis uusi veel lisakski . </s> <s> Õnneks taipas ta ka kraanikausi juurde käsi pesema minna . </s> <s> ( Õigupoolest olnuks ta pidanud seda ka juba enne ülalkirjeldatud hügieenioperatsiooni tegema , kuid intelligentsed puuslikuilmelised tualetihaldurid olid ilmselt näinud suuremaidki etiketirikke , nii et nende näod ei reetnud , nagu oleks siin enne midagi natuke valesti toimunud . ) </s> <s> Ning seejärel ulatati talle valgeid osoonist lõhnavaid käterätte ning lõpuks veel piserdati Glebi sõrmi millegagi , mis lõhnas nagu ... mürr ja palsam , millest ühes ammu-uuritud raamatus tihti juttu tehti . </s> <s> Oeh ! </s> </p>
<p> <s> Võidukalt väljus Nõukogudemaa noor välismajanduse spetsialist rahvusvahelise imperialismi kantsi klantspeldikust , ise mitte küll päris kindel olles , kas see , et ta ühele oma abimeestest ka krabiseva rahatähe familiaarselt rinnataskusse suskas , päris õige tegu oligi . </s> <s> Pahaks seda siiski vist ei pandud . </s> <s> Kuigi ka heakskiiduga ei kviteeritud . </s> </p>
<p> <s> Ukse taga ootas teda õnnetu moega ja ilmselt ka teatud hädade käes vaevlev komsomoliliider Ivan Ivanovitš Ivanov kuulsusrikkast Tomski linnast , kes tunnistas , et kui ka tema püksiaugule oli lähenetud — Gleb seda üle õla ei näinudki — , siis oli ta arvanud , et nüüd on nõukogudevaenulikud organisatsioonid nende vastu midagi eriti hullu planeerinud . </s> <s> ( Kastratsioonist ta siiski juttu ei teinud ... ) </s> <s> Aga lauda too Ivan kah enam tagasi ei tulnud ning kiirustas pooljoostes lifti poole . </s> <s> Nendega emakesele maale tagasijõudmiseks tuli ka ümberistumisi teha : madalamaid korruseid ühendasid loomulikult suuremad liftid — esimene neist pilvede poole tuhisejaist küündis mahuldasa koguni keskmise metroovaguni lähedale . </s> <s> Nagu pärast selgus , tegi õnnetu Ivan nois labürintides mitmeid piinavaid üles-alla tühisõite ning tema murelik süda võis seejuures väriseda nagu talle saba . </s> <s> Igatahes pidi tomskilane olema kihutanud ilmatuma aja , sest kui Leib oma sõpradega vast veerand tundi hiljem tänavale jõudis , nägi ta veidrat pilti : mingid lõbusad demonstrandid haarasid vaesel Ivan Ivanovitšil parajasti poolvägisi käe alt kinni ja sikutasid ta oma kolonni . </s> </p>
<p> <s> " Sa ei pea võõral maal mitte mingitest demonstratsioonidest-manifestatsioonidest osa võtma , nagu ka mitte loteriipileteid ostma või hasartmänge mängima , ja oma käitumiselt pead sa olema tagasihoidlik ning sõbralik , aga mitte ka üleliia kontakteeruv ... " </s> <s> Oi , see oli hirmpikk käskude-keeldude koodeks , mis keegi kõikteadja kaadriosakonnast neile enne ohtlikku ja vastutusrikast väljamaalesõitu ette vuristas ning tungivalt täita palus . </s> </p>
<p> <s> Ent , ole lahke , nüüd sammub riigitruu Ivan mingis kolonnis , hasartmänge küll ei mänginud , kuid kontakteeruv peab nagu olema — ja mis sa , hing , teedki , kui sind käe alt kinni hoitakse . </s> <s> Oleks ta aimanud , m i s demonstratsioon see veel oli ; Gleb nägi kolonnipead , ja jahmatas temagi . </s> <s> Selle esimestes ridades sammusid paksult meigitud nägudega mehed , kes kandsid otse paljal ihul roosasid sukkpükse ... </s> <s> Ivan Tomskist oli enese teadmata liitunud oma inimõiguste eest võitlevate ameerika homoseksualistide ja transvestiitidega ... </s> <s> Lõpuks sai temagi nähtavasti aru , millisesse kohutavasse seltskonda teda kaasa oli sikutatud . </s> <s> Õhtul hotellis palus ta oma juudisoost seltsimehelt ja kursusekaaslaselt , et too tollest košmaarsest seiklusest mitte kellelegi ei räägiks . </s> <s> Et ta vaikiks nagu haud . </s> <s> Leib Schwarzmann võib tunnistada , et nood inimesed , kes sellest kentsakast aktsioonist kuulda ei tohtinud , Ivani saagast ka ei kuulnud . </s> <s> Kuid eks mõnele lähemale tuttavale tuli lugu Ivani vaprast protestimarsist " kõigi maade rõhutud peded , ühinege ! " siiski ette kanda . </s> <s> Kuidas sa saad niisugust lustilugu endale hoida , eriti kui selle peategelane on Juudas-mehike , keda kõik tundsid kui suurt pealekaebajat-keelekandjat . </s> </p>
<p> <s> Niisuguseid mõtteid heietas endamisi muigav Leib Moše poeg Schwarzmann tol ilusal pealelõunal linnas , kus ta oli hiljem õige tihe külaline . </s> <s> Peaaegu pärisasukas . </s> <s> Ja ta oleks tõesti tassikese capuccino't joonud , kui mitte kell juba viiele poleks lähenenud , mis oli aga aeg , mil lugupeetud pururikas vanahärra Joshua Eidelkind teda oma kodus ootama võis hakata . </s> </p>
<p> <s> Kunagisi tüüpilisi yellow cab' e , herilasekarva taksosid , milles sõitjaid ja taksojuhti lahutas kuulikindel klaas , neid kunagi linnale nii väga tüüpilisi sõidukeid , oli nagu vähemaks jäänud , kuid Leib sai ühe siiski peatada . </s> <s> Muidugi oleks ta võinud kasutada ka saatkonna masinaid , kuid vastik on istuda autosse , kui tead , et kõik , millest sa räägid , ka magentofonilindile jõuab . </s> <s> Esimest korda sai ta sellest teada just ühe mõistliku juhi enda käest , kes kohe , kui jutt lõbustuskohtadele kaldus , sõrme suule pani . </s> </p>
<p> <s> Tal oli meeldiv võimalus teatada sõidusihina maja Upper East Side'il . </s> </p>
<p> <s> Pärast seda kui keegi teenri funktsioonides härra , keda välimuselt ja esinduslikkuselt oleks võidud vabalt mõne riigi suursaadikuks pidada ( kuigi vist väheste riikide esindajad kannavad pealael tillukest mütsikest kipke' 't ehk yarmulke' t ) , oli Leib Schwarzmanni läbi lugematu arvu tubade juhatanud — kunstitundjal olnuks siin põhjust pea iga maali ees , ja neid oli päratu hulk , väike peatuski teha — , avati tema ees uks üsna väikesesse , koguni askeetlikult mõjuvasse poolhämarasse ruumi . </s> <s> Selle aknad olid eesriietega kaetud , väikesel lauakesel põlesid küünlad kahes küünlajalas , nende vahel oli aga midagi valge rätiga kaetut . </s> <s> Ja kusagilt mälusügavikest kerkis Leibi teadvusse veendumus , et see miski on eriline plehtsai ; niisuguse küpsetas sabatipäevaks ka tema ema-kadunuke , ja , selle valmis saanud , õnnistas oma kätetöö vaikse palvega . </s> </p>
<p> <s> Leib jäi uksele seisma , malbe ja tõsine . </s> <s> Ja , ennäe , temalgi oli paljakul juba kipke ! </s> <s> Ei olnud selle pintsaku põuetaskusse panemine , hea Saara Eliasovna soovitus , sugugi asjatu . </s> </p>
<p> <s> Pikk kõhn rauk , kelle pärgamentõhukese nahaga kaetud kolbast vaatasid vastu kaks tähtedena säravat tumedat silma , tõusis teise laua tagant — sellel olid avatud palveraamatud — ning astus talle lahkelt vastu . </s> <s> Aga ei olnud tema samm nõder ega vanainimeselik ; Joshua Eidelkindi selg oli sirge ja tema hapra kondise käe pigistus veel uskumatult tugev . </s> <s> Leib ju teadis , et Eidelkind senior pidi saama peatselt seitsmekümne seitsmeseks — iga , mil Kõigevägevam pühakirja järgi meid juba enda juurde ootavat — , kuid vanahärra Joshua särasilmist kiirgus veel küllaga erilist lummavat vaimujõudu ; kui tarvis , võiks ta juba homme — nagu tema nimekaim , Moosese järelkäija — oma valitud rahva läbi Jordani jõe viia , pillutada laiali viie vaenulise kuninga väed ja Jeeriku linna maatasa teha.Üks Joshua sai ju selle kõigega veel saja kümneselt toime ... </s> <s> Vaadates toda vaimuväge emiteerivat raugaeas meest , oli Leibil silmapilkselt selge , et just tema — kas telgi tagant või ka mitte , on ükskõik , — ohjab seni ise ning kindlal käel oma farmaatsiakuningriiki . </s> <s> See teine osa Eideldkindi , mis jääb märgi " &amp; " taha , ei saa olla esimesest olulisem . </s> </p>
<p> <s> Ning samas tajus Leib , igasuguseid peendiplomaatilisi vingerdusi-vangerdusi hiilgavalt valdav mees , et Joshuat ei tohi mitte proovidagi üle kavaldada — see oleks kindel läbikukk . </s> </p>
<p> <s> Joshua Eidelkind talutas Leibi lahkesti kõrge korjuga puutoolini — ses toas ei uhkeldatud naha ega vaipadega nagu teistes — ja palus tal lahkelt istet võtta . </s> <s> Ei tundunud ta hoopiski vanatestamentlikult karm olevat . </s> </p>
<p> <s> Joshual olevat suur heameel näha sugulasi . </s> <s> Kas poleks tema noor ( ? ) sõber täna nõus koos temaga maitsma sabatiroogasid ? </s> <s> Ta tahaks väga kuulda saada , kuidas elab armas Saara , kelle vanaema koos tema vanaisaga kord ammustel aegadel nii-öelda ühes liivakastis olevat mänginud ; tollal , isakese tsaari ajal , elatud Vitebskis , kust tema suguvõsa üks haru , nimelt tema vanaisa pere , juba enne punast revolutsiooni siia maale elama asus . </s> <s> Jaa — Eidelkindide kunagisest kodulinnast Vitebskist on temal ka mõned fotod , ning eks ole selle linnaga seotud ka too maal , mida külaline kõrvalruumis ehk märkas : miski tohutu kummaline mees kõnnib poolviltu üle vana linna panoraami ja sibultornide . </s> </p>
<p> <s> Leib tunnistas ausalt , et ta oli näinud tube läbides küll paljusid maale — ilmselt on keegi pere liikmetest eriti suur kunstiaustaja . </s> <s> ( " Elhonen , mu vanem poeg . " ) </s> <s> Vitebskit ta eriti ei tundvat , ju jäi selle tõttu ka maal märkamata . </s> </p>
<p> <s> " Selle maalis vist kõige kuulsam poiss suurest Shagal'ite valgevene " klannist " — jah , siin ja ka mujal maailmas on ta küll tuntud rohkem Marc Chagalli nime all , " sai Leib haridust juurde . </s> </p>
<p> <s> Ning siis võttis habras käsi taas Leibi randmest kinni , mingi eesriie lükati kõrvale ja selgus , et slle taga on veel üks väiksem ruum , ning koguni kaetud lauaga . </s> <s> Niisiis ootas neid ees sabati-söömakord . </s> </p>
<p> <s> Alustuseks hakkas silma täidetud kala — Gefilte Fisch . </s> <s> See olevat toodud juudi restoranist — Rosenhtalide juurest . </s> <s> Roog oli tõesti hoole ja armastusega tehtud . </s> <s> Kombekohaselt täidetakse haugi nahk , kuhu ka selgroog toeseks sisse jäetud , kaht erinevat sorti kalaga , kusjuures pole sugugi ükskõik millise kalaga , sest " kõik kes vees ja kellel pole uimesid ega soomuseid , olgu teile läila asi , " on ju lugeda Kolmandamast Moosese raamatust . </s> </p>
<p> <s> Leib tunnistas , et kalade osas on tema küll Moosese käskude vastu vahel oma nõrkuses eksinud . </s> <s> Väga armastavat ta mereande . </s> <s> Ka angerjat , mille tillukesi soomuseid Mooses küllap vist märgata ei saanud ning see imehea kala arvatavasti läilade hulka tuleb lugeda . </s> <s> Ja silmustki peab ta lugu , mis aga õnneks üleüldsegi kala pole , vaid mingi sõõrsuu , ja võib arvata , et Mooses sihukest pisielajat polnud näinudki . </s> <s> Ja ka homaarid ja krabid maitsevad talle . </s> <s> Midagi ei teadvat ta paraku öelda rohutirtsude kohta , mis endast küll kujutavat Moosese poolt tema rahvale lubatud ja soovitatud kraami . </s> </p>
<p> <s> Joshua pilgutas kavalasti silma ja rääkis , et nii on lood temagagi , kuid eks neil ole ju võimalus sünagoogis äralepituspalvet lugeda ja ohvriande tuua — küll mitte sikke ega lambaid , sest , kust neid võtta , aga mõistlikud vaimulikud saavad sellest aru ja lepivad rahagagi , ehk küll ka sellel soomuseid pole ... </s> </p>
<p> <s> Seejärel rüübati kalapuljongit väga peente nuudlitega . </s> </p>
<p> <s> " Kui mu mälu mind ei peta , " meenutas Leib , " siis tegi ka mu kadunud emake just niisuguseid väga peente nuudlitega puljongeid — nii kanast kui kalast — ja et poodides alati peeni nuudleid polnud , siis lõikas ta ise , oma käega , nad taignast välja . " </s> </p>
<p> <s> Eks nähtud vaev anna igale asjale väärtust juurde ; töö olevat omamoodi palve , arvas Joshua ja rääkis , et sabatisaia tegi jälle alati tema kadunud kaasa Hannah — jah , juba seitse aastat saavat tema surmast täis — kah oma kätega . </s> <s> Sellest hoolimata , et siin poode nende rahvuse erivajaduste tarvis leiab pea igas linnaosas </s> </p>
<p> <s> Kas Leib Moše poeg teab ja tunneb oma ja oma kaasa sugupuud ? </s> <s> Siinkohal pidi küsitu nukralt pead raputama ; lähedaseimaid muidugi , aga isegi vaarisast polevat tal suuremat midagi teada . </s> <s> Selle peale tõmbas Joshua kellanööri ning silmapilkselt ilmus uksele mees , kellele käsk anti tuua n e e d , millest ta oli enne rääkinud . </s> <s> Varsti saabuski teener , käes kaks üsnagi paksus nahkköites raamatut , millest Joshua ühe kohe oma noorele sõbrale kinkis . </s> <s> Eidelkindide kohta olevat selles üsna korralikud materjalid — kaksteist põlve , ja ehk rõõmustab too kink tema külalise auväärt naist . </s> </p>
<p> <s> " Kaks tublit meest nägid selle genealoogia kallal kõvasti vaeva . </s> <s> Neil läks korda isegi teie riigiarhiividest materjale saada . </s> <s> Koguni KGB-st — kõhh-kõhh ! — , kus ootamatult korralikud toimikud . </s> <s> Odavalt see kõik igatahes ei käinud ... " naeratas lahke kostitaja , ja ta tumedad silmad ilmutasid võimet koguni veelgi säravamaks muutuda . </s> <s> " Ja ühes asjas sain ma täisselguse kätte ... </s> <s> Nimelt kuulus meie suguvõsa kõrvalharru nii kange mees nagu seltsimees Kaganovitš ise . </s> <s> Me võime , ja peamegi ta hukka mõistma , sest palju patte on tolle mehe hingel . </s> <s> Ent jõuda ainukese meie rahva liikmena Keskkomiteesse — see on imetlusväärne . </s> <s> Ka miinusmärgiga . </s> <s> Sest mul on küll mulje , et kaamelil võis olla kergem läbi nõelasasilma pääseda , kui ühel Lazeril Venemaal poliitilise võimu juurde jõuda . </s> </p>
<p> <s> " Mul on koguni üks uusaastaõnnesoov tema naiselt Eidelkindilt — , kes olnud suur teatriarmastaja ning ka ise kenasti laulnud ... " jätkas Joshua </s> .... <s> " Kuidas see naine mulle küll sihukese kaardi saata julges ? </s> <s> Mis oleks tema mees sellest arvanud ? </s> <s> Aga mine sa tea ... " naeratas ta oma väga nooruslikku naeratust . </s> </p>
<p> <s> Kuid oli ka isand Schwarzmannil võimalus oma kostitajat millegagi rõõmustada — millegagi , mis talle ka endale head valgust heitis . </s> <s> Leibi diplomaadikohvrikesest ilmus kink , mis polnud vast küll nii kallis kui Eidelkindide kohta käiv uurimus , kuid rariteeti kujutas see endast küll : tema noorelt surnud vanaisa sajandi algul Tsaari-Venemaal ilmunud jidiš-luulekogu . </s> <s> ( Vaid kaks eksemplari neist veel olidki kodus riiulile jäänud . ) </s> </p>
<p> <s> See kink tuli tõelise üllatusena . </s> <s> Ja valmistas Joshuale , mehele , kes kirjasõnast — ja veel armsas kodukeeles ! — kindlasti lugu oskas pidada , palju rõõmu . </s> <s> Hellalt , lugupidavalt , liigutatult silitasid ta õrnad paberja nahaga kaet raugakäed just samasugust koltunud paberit . </s> <s> Ent muidugi ei olnud ta nõus raamatut enne vastu võtma , kui sai teada , et neid omanikule ikka endale kah jäi . </s> </p>
<p> <s> Ja siis asuti magustoidu juurde — porgandid mees . </s> <s> Seda rooga polnud Leib enne proovinud . </s> <s> Aga hea oli . </s> <s> Ja kuidagi — eks see või imelik tunduda — nagu kodune . </s> <s> Meest oskasid ju prohvetidki lugu pidada . </s> </p>
<p> <s> Kaks eakat meest , teine vast aastat viisteist noorem — " nooreks sõbraks " polnud teda keegi küll juba mitukümmend aastat kutsunud — maitsesid niisiis koos mesises rõivas porgandiviile . </s> </p>
<p> <s> Leibile tundus — muidugi on niisugusest mehest nagu Joshua raske aru saada — , et nende vahele oli tekkinud mingi peaaegu et isa ja poja vahekord . </s> <s> Vanuseid arvestades oli see küll mõeldamatu , kuid elukogemuste poolest , millest ka herr Schwartzmannil puudu ei olnud , ei saanud neid kaht meest siiski vist võrrelda . </s> <s> Vähemalt väga erilaadsed olid need kogemused — kogemused erinevates ühiskondades — , jah , aga kas sisuliselt nii väga suurt vahet ongi , k u h u sündida juudina ? </s> <s> Kes teab ? </s> <s> Aga siiski vist on . </s> </p>
<p> <s> Ja südames tänas Leib oma kallist kaasat . </s> <s> Esiteks too yarmulke , mis talle taskusse suruti , teiseks raamat , mis tõestas , et Schwartzmannid on juba mitmendat põlve intelligendid — ja eksivad need , kes arvavad , et juutidele on olulisim raha . </s> <s> Küllap aitas peale mingil määral ühise vere ka Leibi täpselt tempereeritud käitumine — tuleb olla lugupidav , kuid mitte pugev — , see avaldas mõju . </s> <s> Kuigi samal ajal oli kindlasti läbinähtav . </s> </p>
<p> <s> Leib Moše poeg arvas korraks , et nüüd on parim aeg alustada juttu , milleks ta siia üldse tuligi ; projekti , mille olid koostanud parimad asjatundjad ja kus geeniuurimist käsitleti otseselt farmakoloogiaga seotult , oli Joshua Eidelkind saanud kätte juba kahe nädala eest , ning küllap oli ta sellega ka tutvuda jõudnud . </s> <s> Ja päris kindlasti oli tal trobikond abilisi , kes olid hoolikalt uurinud asja tagamaid . </s> <s> Sest iseenesest oli too pilootprojekt ju küllalt ebaharilik . </s> <s> Kujutleda vaid : Venemaa palub investeerida Eestit ? ! </s> <s> See oli nii kummaline , et ei saanud ülimalt kogenud Leibki asja mõttest aru . </s> <s> Rahapesu see ju pole , kui just raha palutaksegi . </s> <s> Milleks , pagana päralt , niisugune plaan küll ette võeti ... ? </s> <s> Toetada ülbet riigikest , kes oma trikoloori põlisesse vene linna Narva-Naroovassegi üles on tõmmanud ? </s> <s> Glebi jaoks on Eestimaa iseenesest muidugi sümpaatne riik — Pärnus oli ta tihti suvitamas käinud , ning seal oli suviti üldse palju rahvuskaaslasi , eriti muusikuid . </s> <s> Ning Saara oli välja uurinud , et ka Eestimaal elab Eidelkinde . </s> <s> Meeldis seegi , et mitte keegi ei vaadanud neile kõõrdi nagu nii mõneski teises paigas päikese all . </s> <s> Kuid see ei puutu ju põhiküsimusse mitte raasugi . </s> </p>
<p> <s> Muidugi ei võta Vene ette mitte kui midagi , millest ta otsest tulu ei näe tõusvat . </s> <s> Aga mis tulu küll oodati , et asju selliseid labürinte mööda aeti ? </s> <s> Loomulikult oli välismajanduse spetsialistil ka mingi oma oletus : kui vene kapital on koguni New Yorgist viimastel aastatel paar firmat ära ostnud , siis midagi niisugust planeeritakse tõenäoliselt millalgi Eestiski teha . </s> <s> Ja eks ole ju kena , kui tulevane omandus ameeriklaste rahaga vahepeal väärtust juurde saab . </s> <s> Ning Baltimaid on Ameerika siiani korduvalt aidanud . </s> <s> Mnjaa ... </s> <s> Mingile väikesele erahaiglale suudetakse kindlasti käpp peale panna , kuid asutustele , mis töötavad Teaduste Akadeemia alluvuses ? ! </s> <s> Kahtlane . </s> <s> Aga äkki on nood eestlased , keda venelased muide valgeteks juutideks sõimavad , mingi uue leiutisega hakkama saanud ? </s> <s> Ja ehk on lootust sellele kuidagi ligi pääseda . </s> <s> Ei tea . </s> <s> Mitte ei tea . </s> </p>
<p> <s> Ja siis järsku taipas isand Schwarzmann , et seda juttu alustades teeks ta praegu jämeda vea . </s> <s> Parandamatu vea . </s> <s> Andestamatu vea . </s> <s> Ta tunneb diplomaatilist etiketti hiilgavalt , kuid eks ole ju iisraeli rahval omad kombed , mida ta unustada on jõudnud : mitte mingil juhul ei räägita sabatiajal äriasjadest ! </s> <s> Mingi tööalane jutt ei tule täna kõne allagi . </s> <s> Kurat võtku ! </s> <s> Miks ta , topakas , siis just tänase päeva välja valis ? ! </s> <s> Nemad võivad siin kahekesi palveraamatut lugeda ja laulda ja ka perekondlikest asjust juttu puhuda , aga äriasjade arutamine ei tule kõne allagi . </s> <s> Isegi telefonikõnesid ei võetavat sabatiajal vastu . </s> <s> See on ju ränk patt Kõigeväelise enda vastu , kes kah sel päeval puhkas . </s> <s> Ja päris kindlasti telefoni ei kasutanud ... </s> </p>
<p> <s> Jah , aga selles võivad nad ehk siiski kokku leppida , millal järgmine kohtumine aset leiab . </s> </p>
<p> <s> Näis , et Joshua loeb tema mõtteid . </s> </p>
<p> <s> " Täna pole aeg tööasju arutada . </s> <s> Aga ega meil seda eriti vaja olegi . " </s> </p>
<p> <s> Mis nüüd ? </s> <s> Mis nüüd siis saab ? </s> <s> Kas on projekt juba tagasi lükatud ? </s> </p>
<p> <s> " Minu andmetel peatute te oma saatkonnas . </s> <s> Ja eile , just enne sabati algust , saatsin ma teile sinna kulleriga ühe kirja . </s> <s> Ning sealt saate te pärast sabati lõppemist — esialgu tuleb uudishimu veel alla suruda ! — , " naeratas ta , " teada , mida minu peadirektorid asjast arvavad . " </s> </p>
<p> <s> Leib Schwartsmanil oli niigi suurepärane intuitsioon , ja eks see olnud pikkade tööaastate jooksul aina paranenud . </s> <s> Talle oli selge , et midagi ta siiski saab . </s> <s> Ja vist päris kena summa . </s> <s> Kindel see , et peadirektorid arvavad täpselt nii nagu nende nõtkemõistuseline raugaeas juht . </s> <s> Ja geeniuuringuteks on ju farmaatsiagigandid ennegi raha leidnud . </s> <s> Tema agentuuriandmed juba ei valeta . </s> </p>
<p> <s> Korraks muutus vanahärra Joshua mõtlikumaks , siis aga tundis ta delikaataset huvi , kas ka Schwartsmannide nooremas põlvkonnas on kedagi , kes geenidega tegeleb . </s> </p>
<p> <s> " Kõige lähemate hulgas paraku mitte , " vastas Leib diplomaatiliselt . </s> <s> Nii tundus targem vastata , ja ega ta ju tõesti ka valetanud . </s> <s> Ausalt öelda , ka kaugemate hulgas mitte . </s> </p>
<p> <s> " Aga BALTIC PARTNERSHIP FOUNDATION on teil hästi välja mõeldud . </s> <s> Et selles ka meie riik osaleb — vist kaheksa protsendiga — , siis peavad mu juristid asja kindlaks . " </s> </p>
<p> <s> Ja nüüd sulgus Joshua suu neis küsimustes sel pühal tunnil lõplikult ning avanes vaid mesiste porgandite vastuvõtmiseks . </s> <s> Kuid siiski mitte ainult . </s> <s> Jõudis kätte ka aeg , mil ta väikesest puhvetist võttis välja kaheksatahulise karahvinikese rosinanapsiga . </s> <s> Ning imeilusad pisikesed pitsid . </s> </p>
<p> <s> Ning siis laulsid kaks iisraeli meest tasakesi ja ühel meelel kelmikat joomalaulukest , kus kiidetakse hüva rüübet ja natuke ka iseennast ning oma rahvast — nemad juba , nagu mõned goi' d , end ogaruseni täis ei joo ... </s> </p>
<p> <s> Oi , shiker is a goi ! </s> * </p>
<p> <s> Shiker is er </s> </p>
<p> <s> Trinken mus er — </s> </p>
<p> <s> vail er is a goi ! </s> </p>
<p> <s> Geit a is in shenkl arain </s> </p>
<p> <s> in shenkl arain , </s> </p>
<p> <s> in shenkl arain ! </s> </p>
<p> <s> Trinkt er ous a glesele vain </s> </p>
<p> <s> a glesele vain , </s> </p>
<p> <s> a glesele vain ! </s> </p>
<p> <s> Oi , shiker is a goi ! </s> </p>
<p> <s> Leib võis olla kindel , et ta on oma missiooniga hakkama saanud . </s> <s> Ja kui isegi Moosesel endal olevat pale vahetevahel hiilanud , miks siis temal ei võiks ? </s> </p>
<p> <s> " Järgmine kord näeks ma teid meelsasti koos Saarakesega ... " olid Joshua Eidelkindi , maailma ühe võimsaima farmaatsiagigandi aju ja hinge viimased sõnad esikus . " </s> <s> Ja tema sõnad polnud muidu niisama lausutud . </s> </p>
<p> <s> Saatkonnas võttis aga Leib Schwarzmann end piirata ja piinata : tõepoolest ei avanud ta kenade , veidi vanamoeliste pitseritega suletud ümbriku enne kui hilisel öötunnil — siis , kui lugematutes juudi kodudes üle kogu ilma kustutati sabatiküünal kolme veinitilgaga . </s> <s> Esimeseks aastaks oli Eesti geeniuuringutele eraldatud neli miljonit dollarit ! </s> <s> Edasise toetuse suurus olenevat aga tehtavatest edusammudest . </s> <s> Pilootprojekti juhiks soovitati doktor Valeri Repsonit . </s> </p></div2>
        <div2 type="alaosa"><head> K A K S </head>
<p> <s> Neljapäeval , 29. juunil 2000. </s> <s> Tallinn . </s> </p>
<p> <s> Valeri jõudis tagasi Tartust , kus oli viibinud kolm pikka päeva ning ajanud korda palju vajalikke asju . </s> <s> Ta oli väga rahul oma seekordse käiguga . </s> <s> Käinud oli ta ülikooli molekulaarbioloogia laboratooriumis , Eesti Biokeskuses , EPA veterinaariateaduskonna dekanaadis , mitmes laboris ja eriti põhjalikult uurinud olukorda Ülenurmel . </s> </p>
<p> <s> Ei ilmutatud kusagil erilist imestust , kui ta oli tulnud välja oma sooviga teha paar immunoloogilist eksperimenti noorte , veel paaritamata emistega . </s> <s> Võiks öelda enamgi : EPA teadustöö juhi Valdekoga — tema kunagine kursusekaaslane — kohtudes jäi talle mulje , et iga tema pisimatki soovi käsitletakse vähemalt EPA-s praegu nagu vastuvaidlemisele mitte kuuluvat , lausa püha käsku , ja et tema siiani nagunii lugupeetud persoonist on saanud mõnede silmis suisa Püha Lehm . </s> <s> Mhmm ... </s> <s> Olla Püha Lehm veterinaaride keskel — omapärane statuut igatahes . </s> </p>
<p> <s> Ja ega siin midagi imestada onudki , sest just äsja oli EPA-sse ja ka Biokeskusesse saabunud Ameerika Saatkonna kaudu BALTIC PARTNERSHIP FOUNDATIONist kokku tervelt neli miljonit dollarit geeniuuringute toetuseks . </s> <s> Ja tolle , niinimetatud pilootprojekti juht ja tööde eest vastutaja oli kirjade järgi Valeri Repson . </s> <s> Vägev summa rabas tartukaid nagu selgest taevast ootamatult pähe sadama hakanud kullarahe , mille esilekutsumiseks nad ise lillegi polnud liigutanud . </s> <s> Tõele au andes , ega ju ka Valeri ise midagi ette olnud võtnud . </s> <s> Kõik rahaasjad ajas korda ( see eeldas muidugi ka kohalike olude põhjalikku tundmist — kust nad küll andmeid said ? ! ) mingi Venemaa spetside grupp , eesotsas kellegi Shvartsmaniga . </s> <s> Selline teave pärines sõbralt ( kui muidugi nii võib öelda ? ) — erukindral Matrjoškinilt eneselt . </s> </p>
<p> <s> Kui Valeri Valdeko kabinetiuksest sisse astus , võttis too vaata et valvelseisaku . </s> <s> Ja ta süda võis sees värisedagi , et äkki uhuvad dollarilained tema ta armsalt toolilt hoopistükkis minema , ja sellele partsatab hoopis uus inimene . </s> <s> On ju tihti nii , et rahavood kannavad juhtpositsioonidele ka uusi inimesi . </s> <s> Ent Valeri käitumisest ei saanud küll mingit sellist kavatsust välja lugeda . </s> <s> Tema — ehkki nüüd suure projekti juhiks tõusnu — oli täpipealt samasugune vaikne ja kinnisevõitu mees nagu varemaltki . </s> </p>
<p> <s> Ega seegi kedagi üllatanud , et pisike erakliinik FAVORIIT Tallinnas olevat saanud eriti kopsaka summa , kuigi seal teati töötavat vaid kolm rakubioloogi ning needki mitte fundamentaalteaduse enda , vaid pigem selle igapäevarakenduste kallal . </s> <s> Nagu kadedad tõsiteadlased irooniliselt ütlesid ( seda muidugi oma kasinamate sissetulekute tõttu ) " sokutavad nad seal naistele hirmsa raha eest kahtlasi kõrvitsaid põlle alla .. " Aga mis siin ikka imestada — Valeri ise töötas ju põhikohaga just nimelt seal . </s> <s> Imemees see poluvernik , see Valeri Repson ! </s> <s> Kust ja millal too vaikne ja näiliselt ambitsioonideta nohik sellise rahaaugu välja kaevas , sellest ei saadud kuidagi aru . </s> <s> Igatahes teati , et ta varasuvel ühel täiesti tavalisel sümpoosionil käis . </s> <s> Ja seda Sankt-Peterburgis , mitte New Yorgis . </s> <s> Milliste ropprikaste firmaesindajatega ta seal ta tuttavaks sai ning kuidas tal neid õnnestus ära võluda , see oli selge müstika . </s> <s> Räägiti farmaatsiagigandist JOHNSON &amp; MERK CONSUMERist ja PFIZERist , aga kõige enam siiski Ameerika vägevast EIDELKIND &amp; EIDELKINDist . </s> <s> Kes teab , kelle andmed need õigemad olid . </s> <s> Noh , oma vaatlejad olid neil superfirmadel , kes väiksemaid aina alla kugistavad , Piiteris arvatavasti kohal kõigil . </s> <s> Ja sellised esindajad ilmuvad lagedale just eesmärgiga leida paljutõotavaid ettevõtmisi . </s> <s> Ei me saagi vist teada , kuidas sel korral asjad käisid . </s> <s> Selge on ainult see , et Valeri kohta kehtib ütlemine " vaga vesi — sügav põhi " kõige kõrgemal määral . </s> <s> Võlus kõikenäinud supertegijad ära . </s> <s> Aga mil moel ? </s> <s> Kujutatagu ette , tema , kes ühegi neist asutustest , mida spondeeriti , pealikute kildagi ei kuulu , on äkki vägeva pilootprojekti juht ! </s> <s> Ja tema sõna tuleb kuulata , sest sõnal on raha taga . </s> </p>
<p> <s> Nii see p i d i olema , sest kuluaarides kõneldi , et igatahes paari farmaatsiakolossi juhatus ( Eidelkind &amp; Eidelkind kohe päris kindlasti ) olevat kombekalt nõu küsinud — see on küll ka nende põhikirjaline kohustus — koguni meie Lennart Merilt , et mida too ka asjast arvab . </s> <s> Noh , loomulikult olnud president kohe nõus ja rõhutanud , et geneetika on meie vana protoeuroopaliku rahva üks olulisimaid prioriteete ( kahjuks ei saanud ta küll väita , et juba muinaseestlased Kaali järve ääres ... ja nii edasi ) , kuid eks presidendi sõnadel ole ja peagi olema alati kaalu . </s> <s> Eriti siis , kui need firmade juhtkondade omadega risti vastupidised pole . </s> <s> Aga seda ju ei saagi juhtuda — milleks siis muidu lobby-tööd tehtaks ? </s> <s> Ning aruka mehena lausus härra president kindlasti ka mõne sõna doktor Repsoni võimekuse kohta , keda ta ise küll vaevalt tunda võis . </s> <s> Kuid lõppude lõpuks — kes saab sellele vastu vaielda , et eesti geenitehnoloogid edukad on : TÜMRI müüb sakslastele niinimetet superhiiri — teatud geenipuude või siirdega hiiri — , kusjuures ühe hiirepojukese hind on selline , mis mõnele humanitaarile elutööpreemiaks sobiks ... </s> <s> Ja jaapanlasedki olevat Eesti Biokeskuse poole pöördunud , et kas saaks teatud transgeenseid loomi tellida . </s> <s> ( Võimalik , et varsti peetakse mõnede loomaorganite inimesele siirdamist kaunis igapäevaseks asjaks ; muide ka nende kudede kunstlik kasvatamine on praegu päevakorral . ) </s> <s> Ja kui meie geneetikud sakslastega ja jaapanlastega äri suudavad ajada , siis see ikka midagi ka näitab ! </s> </p>
<p> <s> Ning eks furoori ole tekitanud ka see , et oleme lubanud oma rahva geenivaramu luua , kus iga Matsi ja Mari , aga ka Ivani geenid ( polda ju natsionalistid ! ) kirjas . </s> <s> Islandlased ja eestlased — väikesed rahvad — võivad sellise vägeva asjaga , tänu rahvaarvule , tõesti ka toime tulla ; farmakoloogidele oleks see aga ju tulevikus kolossaalne kasumiallikas . </s> <s> Kuna me oma valkude poolest kõik üksteisest erineme , eks siis või iga inimene teoreetiliselt vajada ju ka erilisi , just temale kohandatud ravimeid . </s> <s> Millist päratut ravimiportfelli see tõotab ! </s> <s> Ja milliseid kasumeid ! </s> <s> Tulevikus tuleb inimestel neid ravimeid siiski kuidagi hankida — maksku , mis nad maksavad — , sest mis sa , hing , teed , kui geenikaart näitab , et kui mõnd oma geeni või tema juppi kohemaid ei toetata , siis oled sa varsti hull või impotent või ajab cancer oma sõra su ninast välja . </s> </p>
<p> <s> Nii et Valerile leiti oma laboriruumid ja riistvara ilma pikema jututa . </s> <s> Raskem probleem oli personaliküsimus , kaadrivalik . </s> <s> Mis tal lihtabiliste vastu sai olla — ise kavatseb ta Tartust mitte kaugel olevas Ülenurmes käima hakata vast ehk kord nädalas , ja loomulikult mitte sigu talitamas . </s> <s> Aga muret tekitas talle muu : poolvägisi suruti talle abiliseks meest , kellest pidi loota olema , et temast varsti Valeri parem käsi saab , üht igati tublit magistranti Villet Põlvamaalt , kes parajasti just sigade immunoloogiast oma väitekirja kirjutas . </s> <s> Parem käsi on ju hea küll , kuid Valeri oli olukorras , kus ta pigem tahtnuks , et tema üks käsi teps mitte täpselt ei tea , millega teine tegeleb.Eks olnuks hea immunoloog kuldaväärt abiline tõesti , sest Valeri oli ju ekstra-huvitatud immunoloogiast ja nende sümpaatsete sõraliste immuunsuse omapäradest veel eriti . </s> <s> Ning võib julgesti öelda , et mitte enam ainult sellepärast , et seda kusagil väga kõrgel ja kaugel ülioluliseks peeti , selle nimel koguni dollarikuhjad liikuma pandi — teda kui teadlast oli tõeliselt huvitama hakanud , kuidas teatud lümfotsüütide ja antikehade mõju maha suruda nii , et sigade immunosüsteem emakasse siirdatud naisterahva viljastatud munarakust arenenud embrüo ( varasemas astmes — nn. blastotsüst ) peale otsemaid häirekella lööma ei hakkaks . </s> <s> Ei ole sihukest seakisa meile vaja ! </s> <s> Ja kui kõik nii läheb , nagu Valeri soovib , siis võiks seast ju kujuneda ammloom . </s> <s> Kui esialgu mitte veel praktilist , siis teoreetilist huvi pakuks see fakt küll . </s> <s> Võõrvalkude vastu sõdijaist oli vaja jagu saada , selge see , kuid kuidas seda tõenäoliselt väga pikka ja lähitulevikus üldse mitte eriti lootusrikast uurimistööd nii teha , et too ülitubli ja vinniline maapoiss Ville Känd asjast aru ei saaks ? </s> <s> Just seda ei kujutanud Valeri ette . </s> <s> Jah , Ville ise koguni meeldis talle — temal ja Villel võis iseloomude ühisjoonigi olla , kuid ... seda hullem ! </s> <s> Ja Ville Känd olevat koguni selline fanaatik , et väikesse valvurikongi välivoodi ja isegi mõningad laboriseadmed sisse lohistanud ja mõnikord ühiselamu asemel just seal , kallite sõraliste läheduses ööbivatki . </s> </p>
<p> <s> Kui Valeri esimest korda Ville Kännuga Ülenurmel kokku sai , pakatas noormees teotahtest . </s> <s> Ta oli nõus ka puhtpraktilistes küsimustes igati abiks olema . </s> <s> Ventilatsiooni oligi ta juba korda seadnud . </s> <s> Valeri arvas , et ilmselt tuleks ka valgustust parandada . </s> <s> Kuidas sa neid notsusid pimedas süstid ja uurid ? </s> <s> Ka seda oli Ville ette näinud , koguni võimsaid pirne niiskuskindlates soklites oli ta valvuriputkas nurgas terve suur virn . </s> </p>
<p> <s> " Ma oleksin kõik juba ammu korda teinud , aga elektrik aina lubab ja lubab tulla . </s> <s> Üks kuradi viinanina on ... </s> <s> Ja minul endal on üks loll viga küljes , " tunnistas liiga lühikestes dressipükstes vinniline mees , kelle juuksed kuidagi kammi sõna ei tahtnud kuulata . </s> <s> Ning ta lõi vist üle kogu näo õhetamagi . </s> <s> " Mina pelgan kõrgusi . </s> <s> Kõrgemale kui kolmandamale redelipulgale ma oma jalga tõstetud ei saa — pea hakkab ringi käima ... </s> <s> Päris häbi kohe . </s> <s> Ja mu teine vend turnib , konksud jalas , elektriposte mööda ja tegi juba kooliajal haltuurat kirikutornide värvimisega . </s> <s> Mitte ei tea , miks mina ses osas nii äpu olen ... " </s> </p>
<p> <s> Valeri trööstis teda , öeldes , et Villesuguselt ootab ta kõige vähem redelitel turnimist , tema seadku oma ette teised kõrgused — ikka teaduslikud . </s> <s> Ja eks ta vist praegu olegi sigade immuunsüsteemi ja nende tõuaretuse parim tundja . </s> </p>
<p> <s> Ah-jaa — veel midagi oli Valeri oli saanud Villelt teada . </s> <s> Midagi temale tulevikus väga oluliseks osutada võivat . </s> <s> Ülioluliseks ! </s> <s> Veterinaarid saavad nimelt kunstliku seemendamise puhul valida järglase sugu — nad oskavad isasembrüo pinnalt leida spetsiifilise H-Y-antigeeni . </s> <s> Miks ei peaks sama võimalik olema teha inimese viljastatud munarakuga ? </s> <s> Aga imelikul kombel polnud Valeri inimese geneetikat ja embrüoloogiat puudutavast kirjandusest midagi selletaolist leidnud . </s> <s> Kas neid katseid üldse tehtud on ? </s> <s> Arvatavasti küll , kuid ju on asi otsustatud salastada . </s> <s> Aga kes keelab temal endal — ta peab end natukene täiendama — ise kõiges selgusele jõuda ? ! </s> <s> Ta teebki seda . </s> <s> Teatud kindralitele võib asi väga suurt huvi pakkuda . </s> <s> Kuid — ja see on veel olulisem — ka temale endale pakub . </s> </p>
<p> <s> Ja veel midagi kuulis ta samuti Villelt . </s> <s> Asi puudutab kimääre , mis tekkivad siis , kui viia enne siirdamist üht tõugu looma embrüosse teist tõugu looma loode . </s> <s> Neid olevat saadud hiirel ja koguni veisel ! </s> <s> Kui Valeri küsis , kuidas on seakestega lugu , siis Ville naeratas kavalalt ... </s> <s> Ja ta täpsustas , et sigade puhul olevat õnneks tegu ikka tõugudega , sest immuunsus segavat , jumal tänatud , vähemalt veel seni pole karta mingite õudusttekitavate uute loomaliikide loomist . </s> <s> Mis siis küll saaks , kui seda osataks ? ! </s> <s> Nii arvas dressipüksitruu põlvakas . </s> <s> Ning küllap ta mõtles seda tõsiselt . </s> <s> Valeri arvas , et ta suudab kujutleda vaikse loomuga maapoisi unistusi . </s> <s> Ju need ikka uutest vägevatest seatõugudest on . </s> <s> Igal fantaseerijal on oma kaliiber , mõtles Valeri kerge pahelise üleolekutundega . </s> <s> Tema oma plaanidest Villele rääkida ei või . </s> <s> Poiss peaks teda ohtlikuks psühhopaadiks , mida ta ... küllap ongi . </s> </p>
<p> <s> Noh , muidugi ei olnud Valeril ka vähemalt esialgu veel kloonitud munarakke kusagilt võtta . </s> <s> ( Üks ainumas ju oligi Inna rindade all elus ja sirutas praegu oma lootekaari laiali . ) </s> <s> Muidugi üritab Valeri kõik kunagise ime toimumise parameetrid taastada , kuid esiotsa tuli noorte " ilmsüüta " emiste emakaisse aspireerida ikkagi viljastusnõu ja termostaadi tavatoodangut , kusjuures munarakud tuli hankida Reinus kahtlusi äratamata , See oli omaette probleem , sest selline näppamine võis varem või hiljem mingil moel ka päevavalgele tulla . </s> <s> Spermaga oli asi lihtsam — sperma toodi teatud pornokaunitaride ruumist ju ikka kõigepealt Valeri enda kätte . </s> <s> ( Just nendes , juba korduvalt mainitud sinikaanelistes purgikestes . ) </s> <s> Sperme jagub õnneks miljonite kaupa , sest ühes kuupsentimeetris tubli mehe spermas — jah , aga paraku mitte tema enda omas — on teatavasti 60-120 miljonit vilkalt siputavat spermi . </s> <s> Nii et need pornopiigad , kes videofilmidel aplalt mehenestet kugistavad , on ikka kohutavad Moolokid küll : ei võinud mõni oraalseksile pühendunud paljastiss-punasukk ise arvatagi , et tema makku jõuab nädalas vaata et terve meie maamuna elanikkonna arvule lähedane hulk potentsiaalseid lapseidusid . </s> </p>
<p> <s> Noh , see selleks . </s> <s> Kuigi jube ta on ! </s> <s> Ent spermidest õnneks veel puudust karta pole . </s> </p>
<p> <s> Imelik oli see Valeri hetkeseis — ühest küljest nagu õnne tipul , teiselt poolt aga on too õnne tipp kohutavalt lähedal hukatusliku kuristiku äärele . </s> <s> Mida teha ? </s> </p>
<p> <s> Ville silma all oli võimatu meie armsate naisterahvaste munarakke seaihhu implanteerida . </s> <s> Noh , muidugi polnud sellel normaalsele ristiinimesele jõleda ja kuratliku protsessiga esialgu veel eriti kiire . </s> <s> Villele sai ka selgitada , et teda huvitab tulevaste organisiirdamiste nimel ( aga , kurat võtku ! , miks seegi Valeri profiiliga meest eriti huvitama pidi ? ! ) transgeensete notsude loomine . </s> <s> Maksasiirdamistest oli too noor mees kindlasti ka kuulnud . </s> <s> Aga ega siis keegi mõtle ometi naisterahvale sõralise munasarju või emakat siirata ? ! </s> <s> Sama kriminaalne ja paranoiline oleks ka vastupidine — proovida sigadele midagi naisterahvalt pärinevat ümber istutada . </s> <s> Niisugused mõtted võinuks tulla vaid Hieronymus Boschi , Salvador Dali ja vast ehk ka Eduard Viiralti ajju . </s> <s> Ainus , mida Valeri esiotsa teha võis , oli seanoorikuitele näiteks erinevaid supressante — 6-merkaptopuriini , kloorbutiini — oh neid aineid juba jätkus — , süstida , et immuunsuseasja uurida . </s> <s> Ja mis tal süstlas on , seda võis ju varjata . </s> <s> Aga mis siin ikka varjata — immunoloogilisi loomkatseid on ju alati tehtud . </s> <s> Oletada võis , aga ainult oletada , ei enamat ! — , et ehk on meie armastatud omaeneseihugatoitja — kodusea ( Sus scrofa domesticus ) rivist välja viidud immunosüsteem pärast seda niivõrd sassis , et võtab naise viljastatud munaraku omaks . </s> <s> Ei saa enam arugi , mida oma ihus tõeliselt kasvatab . </s> <s> Veelgi huvitavam oleks proovida geenisiirdeid , kuid millest alata ... ? </s> <s> Jah , kõiki neid eksperimente oli siiski targem teha poolsalaja . </s> <s> Aga nisuke pettusevärk on ju tüütu ja ohtlik ja vastik ! </s> </p>
<p> <s> Kuid esmalt tuleb neetult palju asju kõigepealt iseendale selgeks teha . </s> <s> Ka inim ja sealoote emakasse kinnitumises on erinevusi . </s> <s> Kuidas neist üle saada ? </s> <s> Kirjanduses ja internetis on muidugi materjali küllaga , kuid kõige selle uurimine võtab roppu moodi aega , sest eks nõua ju Inna üsas võrsuv ikkagi praegu Valeri esmatähelepanu . </s> <s> See on lõpuks esimene kloonitud inimlaps maailmas . </s> <s> Ja pealegi tema enda toodang ja looming ühekorraga . </s> <s> Sellele titele on kogu too miljonitevärk ju rajatud . </s> </p>
<p> <s> Muide on Valeril veel üks plaan , väga salajane ja ka ohtlik , ning veel võikamgi kui ülal jutuks olnud noorte daamide spermofiilia . </s> <s> Sulg tõrgub seda kirja panemast , öeldi vanasti . </s> <s> Kirjamehe kompuuter tahaks sihukese jõleduse otsemaid delete'ida , võiks kaasajal öelda . </s> <s> Kuid esiotsa Valeri Repson omi mõtteid veel kirja ei pane . </s> <s> Võib-olla tuleb selleks kord küll aeg , mil ta seda lausa tegema p e a b . </s> <s> Ja ehk isegi seda organiseerima , et tema laboripäevikud just nimelt leitakski . </s> </p>
<p> <s> Mis jubedused siis Koplist pärit bioloogil veel plaanis on ? </s> </p>
<p> <s> Ütleme kohe , et jubedad on nad tõesti . </s> </p>
<p> <s> Eks vist igamees tänapäeval tea , mis asi on too hirmus sajanditõbi AIDS , mida levitab HIV-iks kutsutav retroviirus . </s> <s> AIDS on haigus , mis nullib immuunsuse , teeb nii-öelda kutuks meie kaitsjad , vaprad leukotsüüdid T4 . </s> <s> Valeri arvab , et tollest tõvest nakatatud organism ei suuda ega mõistagi enam pea mitte millegi vastu võidelda . </s> <s> AIDSI peaksid haigestuma peale inimeste ja inimahvide ka muud imetajad , nende hulgas sead . </s> <s> ( Neid andmeid meie AIDSI-keskused ega ka sugu- ja nahahaiguste dispanserid paraku küll ei korja . ) </s> <s> Kui emis on AIDSI nakatatud , kas ta siis inimembrüo vastu enam sõda oskab alustadagi ? </s> <s> Ja kas loomade ja inimeste AIDSI viirustel on mingi vahe ? </s> <s> Olevat ju inimesteltki leitud juba vist neli erinevat retroviirust . </s> </p>
<p> <s> Aga , oh sa armas aeg ! </s> <s> Mis küll ette võetaks , kui kuulda saadaks , et keegi plaanib sigu , meie potentsiaalseid toidulauakatjaid HIV-i nakatada ! </s> <s> Mida arvataks kohtus ? ! </s> <s> Ei julge mõeldagi . </s> <s> Niisugune patoloogiline kretiin ja inimvärdjas loobitaks rahva poolt juba enne kohut kividega surnuks.Ei jõuaks ta arvatavasti õigusemõistjate palge ettegi . </s> </p>
<p> <s> Selge , et sellest plaanist ei tohi ta mitte kellelegi , eriti veel Villele , hingatagi . </s> </p>
<p> <s> Kuid ehk annaks noorteadur Kännule siiski kuidagi selgitada , et tal on plaanis mõnd teist viirust emiseplikadele tagumenti süstida ? </s> <s> Sellest saaks ta aru küll , sest niinimetatud retroviirustega viiakse ju ühest organismist ka pärilikkus teise üle . </s> <s> See ju see insenergeneetika ongi . </s> <s> Tolle olendi rakk , mida pisike virion tabab , jätab omaenda plaanid kus seda ja teist ning hakkab kuulekalt täitma just seda programmi , labasemalt ja piltlikumalt öeldes , keetma just neid valgusuppe , mis tema tilluke käskija käsib ja soovib . </s> </p>
<p> <s> Ning siis korraks kerkis tema ette üks mitteammu nähtud pilt : nood neli kõrgpoliitilist isandat , kes lausa möirgasid naerda , kujutledes , kuis inimlapsukesed emise platsentast sitastele õlgedele kukuvad . </s> <s> Ja muidugi ajas neid ilkuma ka kujutlus mehest , kes selle pasa sees püüdlikult tolberdab . </s> <s> Politrukkide peened naljad ! </s> </p>
<p> <s> Ja nüüd naeris juba Valeri ise . </s> <s> Vihast , võidukat , üleolevat naeru . </s> <s> Kõik see võib ju nii välja kukkudagi , et ta nende , vabandust , seapersete kallal vaeva näeb . </s> <s> Kuid pärast-naerja naerab paremini . </s> <s> Kuidas nad küll aru ei saa , et tema , Kopli-poiss , pole mitte vahend nendele , vaid nemad just nimelt temale . </s> <s> Nemad on etturid ja tema mängujuht . </s> <s> Ei aita siin GETRSOGOVINA FLORId ega GLENGLASSAUGH'd midagi . </s> <s> Nüüd tantsitakse juba tema taktikepi järgi . </s> <s> Valeri võidaks kas või giljotineerida — nii inimsõbralikku elulõpetamiseriista need mehed muidugi ei tunnegi — , kuid märk ajalukku jääb maha ikka temast , mitte nendest . </s> <s> Matrjoškinid ja Bronislavid ja Arsenid on ümmargused nullid . </s> <s> Temal on aga oma suurus ja tähendus . </s> <s> Esiotsa veel miinusmärgiline , kuid kes teab , kuhu inimkond kord välja jõuab . </s> <s> Ja milliseid saavutusi tulevikus hinnatakse ! </s> </p>
<p> <s> Kui Inna just samal päeval FAVORIITI end taas näitama tuli — tasapisi lähenev emadus oli ta siiski nagu kuulekamaks teinud , lülitus Valeri seaküsimusilt naisküsimusele üle . </s> <s> Kui vaene Inna niisugust odioosset mõttemodulatsiooni oleks aimanud , mis ta siis küll sellest arvanud oleks ? ! </s> <s> Valeri elus juhtus harva õnnelikke kokkusattumisi . </s> <s> Ta oli , jah , kõike muud kuid õnneseeen , ja sellega ka juba ammu leppinud . </s> <s> Kuid , näe , üks asi läks siiski märki . </s> <s> Valeri oli saanud teate , et lähipäevil saabub Tallinna dr. Zuckermann . </s> <s> Saabub Moskva ülesannetega — teadagi millistega . </s> <s> Ta tahab saada Inna tulevaselt lapselt ja muidugi ka Valerilt endalt materjali testimiseks . </s> <s> Moskva peab olema kõiges absoluutselt kindel . </s> </p>
<p> <s> Valeri oli pidanud juba mitu päeva aru , mis ettekäändel Inna FAVORIITI kutsuda . </s> <s> Temalt tuleb ju võtta blastomeer . </s> <s> Asi polnud küll eriti raskesti korraldatav — esiteks tundis Valeri eukat , filmitähevälimusega Jakob Zuckermanni päris hästi ; nad olid mitmel sümpoosionil kohtunud — Zuckermann oli kõike muud kui püstolit viibutav politruk ; teiseks oli Zuckermann pärilike haiguste tuntud spetisalist — fenüülketonuuria suur asjatundja ning tema õigeaegne sekkumine oli kümneid lapsi päästnud haigusest , mis lõpeb reeglina , juhuil , kui õige ajal ei sekkuta , idiotismiga . </s> <s> Päris kindel seegi , et ükski ema ei protesteeri analüüsi vastu , mis tehaks tema tulevase lapse tervise nimel . </s> <s> Aga Valeri teadis ka Inna tujukust . </s> <s> Tulen siis , kui aega saan , võib ta halvas tujus olleks kuulutada , ning oodaku nad siis koos Zuckermanniga tont teab kui kaua . </s> <s> Ent Jakobi-sugustel meestel pole aega oodata . </s> </p>
<p> <s> Ent õnneliku juhuse tõttu astusid nad üle FAVORIIDI läve just samal päeval . </s> <s> Loomulikult protesteeris Inna algul selle vastu , et üks võõras mees kavatseb teda süstlaga torkida , kuid anglofiilist Zuckermann võlus ta otsemaid ära . </s> <s> Juba samal päeval olid vajlikud rakud spetisaalsel fileterpaberil ning dr. Zuckermann kihutas Moskvasse tagasi . </s> <s> See asi läks küll imehästi kombe . </s> <s> Ei tekkinud ka kohapeal raskusi . </s> <s> Et kolleegid ja konsultandid majaga tutuvuda tahvad , see ju tavaline asi . </s> </p>
<p> <s> Muide , õnnelik ei tundunud Inna olevat . </s> <s> Kas ta Andruselt seda last nii väga tahtiski , nagu algul oli tundunud ? </s> <s> Lapsega naine ei ole vaba naine . </s> <s> Ning et ta emaks saab , sellest polnud enam kahtlust . </s> <s> Ja isegi enneaegsed lapsed jäävad suures enamuses ellu ; elule on päästetud isegi alla kaheksasaja grammiseid tittesid . </s> </p>
<p> <s> Andrus käis aga Inna kõrval nagu õnnelik paaž . </s> <s> Ta oli vahepeal Valeri ees oma endiste " jubedate plaanide " ( tema enda sõnad ) pärast vabandust palunud . </s> <s> Tema näost võis lugeda muide ka suurt soovi Valerile üht ümbrikku pakkuda . </s> <s> Kuid praegu , jah , vist esimest korda elus , tundunuks too , arvatavasti soliidne summa , Valerile naeruväärne . </s> <s> Tema enda jalajälgi võinuks nüüd ju tähistada tuhandedollariliste rahapakkidega . </s> <s> Ärgu öeldagu , et annet ei saa müüa ! </s> <s> Ent muidugi , eks ta ole andega koos ka oma ihu ja hinge müünud . </s> <s> Ja jõududele , mis ... ah , ei taha sellele mõeldagi . </s> <s> Aga miks nii ? </s> <s> Just tuleb julgeda mõelda . </s> <s> Tuleb mõelda uhkusega ! </s> <s> Eks tegele ta nüüd asjadega , mille suurekaliibrilisus kõik habemikud bioloogiaklassikud kahvatama paneks . </s> <s> MOTT . </s> <s> ( Mida oligi tarvis tõestada ! ) </s> </p>
<p> <s> Valeri oli endiselt truu oma hilistele töötundidele . </s> <s> Ega see kedagi ka imestanud . </s> <s> Ja nüüd valmistas ta ette munarakkusid , kelle emad olid küll teada , kuid isadest polnud aimugi . </s> <s> Ka oli Valeri nüüd paaril korral Reinu ultrahelinõela-tööd vaatama tulnud . </s> <s> " Miks see sind nii väga huvitab ? " ei saanud Rein aru . </s> <s> Rutiinne töö ju . </s> <s> Ei saanud Valeri anda midagi peale umbmääraste vastuste . </s> <s> Ja kas sellest pealt vaadates ametiõppimisest tulevikus mingit tulu võis tõusta , seda ei teadnud ta ise ka . </s> <s> Võib-olla oleks õigem kõigepealt püüda targemaks saada sigade kunstliku seemendamise metoodika ja tehnoloogilise külje alal ? </s> <s> Mis riistu selleks kasutatakse ? </s> <s> Küllap märksa teistsuguseid , kui kasutab Rein . </s> <s> Vast tuleks veel mingid uued riistadki leiutada ... </s> <s> Kurat teab ! </s> <s> Ja ega see olnudki üks lihtvandumine — niisugused eksperimendid ja uurimused peaksid tõenäoliselt kuuluma ju just sarvilise enda ampluaasse . </s> <s> Olgu , kuis on . </s> <s> Aga siiski on tema , Valeri , astunud üksi kõigi teiste , võiks öelda , kogu inimkonna aadete vastu . </s> <s> Imelik küll , aga inimkonnale kui tervikule on siiani veel siiski miski püha ... </s> </p></div2>
        <div2 type="alaosa"><head> K O L M </head>
<p> <s> KATAR ; Doha ; reedel , 30. juunil 2000. </s> </p>
<p> <s> ( ehk esimese rabi kuu 27-ndal päeval 1421.a Muhamedi lahkumisest Mekast ) </s> </p>
<p> <s> Üsna väike riik on see Araabia Emiraatide Föderatsiooni kuuluv Katar . </s> <s> Pole tema pindala täit kahtteistkümmet tuhandet kilomeetritki . </s> <s> Ja rahvaarvult jääb ta näiteks hoopis teises ilmakaares asuvale pisikesele Islandilegi alla . </s> <s> Kuid jõukuse poolest küll mitte — päris marurikas riik on Katar . </s> <s> Söögikraami poolest saab Katari põllumajandus ära toita vast küll ainult kümnendiku osa oma rahvast , kuid pooltuhat kilomeetrit torujuhtmeid viivad riigist välja naftat ja gaasi miljardite dollarite eest aastas . </s> <s> Ja ei ole Katar ka kitsi riik — üle seitsme protsendi igal aastal kogutud varandusest saadab ta vaesematele araabia veliriikidele suuremeelselt ja -jooneliselt kinkeabiks . </s> <s> Teist niisugust Araabia riiki polegi . </s> </p>
<p> <s> Katari pealinn on Doha , kus elab üheksa kümnendikku elanikest ; loomulikult ka mees , kellele kuulub riigis täisvõim . </s> <s> Absoluutne võim . </s> <s> Üle veerand sajandi on emiir Halifa ibn Hamad at-Tani valitsenud riiki , kus pole ühtki poliitilist parteid ega loomulikult ka mingit parlamenti . </s> <s> Aga kui riik on rikas , kes siis selliseid jututubasid nii väga igatsebki . </s> </p>
<p> <s> Rahvas oma valdavas enamikus jumaldab riigi esimest meest ; ehkki on ka ortodoksse , kes heidavad talle ette nii tema Oxfordi haridust , kui ka sõbralikke suhteid lääneilmaga . </s> <s> Erilist edu neil fundamentalistest vastalistel siiski pole , sest kõige baasiks on , nagu juba Marxki kuulutas , siiski majandus , ja kelle muuga sa seda majandust siis edendad kui mitte nendega , kellel raha jagub . </s> </p>
<p> <s> Ning keegi ei saa heita emiir Halifale ette , nagu ei hoiaks ta aus oma võimuka vanaisa — suure Kasim ibn Muhammad at-Tani mälestust . </s> <s> See vägev mees rajas at-Tan'ide dünastia , sai jagu nii va türklastest kui ka kavalatest naftamaiastest inglastest ning allutas oma võimule kogu poolsaare . </s> <s> Au talle ! </s> <s> Ja islami seadused on siin riigis pühad , vahhabiidid täidavad neid pedantsemaltki kui paljud teised sektid . </s> </p>
<p> <s> Halifa ibn Hamad at-Tani on aga täna tujust ära . </s> <s> See küll juba üle kuuekümnene , kuid endiselt tugev , araablase kohta ka pikakasvuline ja ülimalt toimekas mees on tujust ära juba mitu head nädalat . </s> <s> Sest mis tujust saab rääkida , kui mingid vastikud paised ja karbunklid sind kimbutavad . </s> <s> Kaelal on neid tervelt kolm tükki . </s> <s> Ja igavesed jõmakad ! </s> <s> Olgugi et Halifa ihurätsep — parim rätsepate seast — on tema burnuse kraele õmmelnud peenimast siidist voodri ( tavaliselt on burnused ikka villasest kangast ) , hõõrub see karbunkleid ikkagi , ning need , va vastikud , vastavad sellele mingi vere- ja veeseguse lima väljaajamisega . </s> </p>
<p> <s> Praegu istub Tema kuninglik kõrgus , puusadest saati paljas , omaenda näpunäidete järgi ehitatud supersaunas ; õigem oleks seda vee- ja auruprotsesside tarvis ehitatud luksuslikku hoonet nimetada pigem küll " termid " , sest at-Tani'de järeltulija vihkab , nagu õige araablane peabki vihkama kõike ( peale keele ) , mis on natukenegi türgipärane . </s> <s> Niisiis otsustas emiir ehitada mitte tavapärase türgi tüüpi sauna , vaid võtta eeskuju vanadelt roomlastelt — igati lugupidamisväärseilt isandailt . </s> <s> Ta ei ole just suur ajalootundja , kuid ühest Nero-nimelisest imperaatorist on ta muidugi lugenud , ja see , et üks riigipea luuletas ja mingit keelpilli mängis , on igatahes märkimisväärne . </s> <s> Seda enam , et küllap oli tegu sisemise vaimusunniga , sest riigi esimesest mehest , teadagi , ei peeta lugu ju mitte pillitinistamisekunsti järgi . </s> <s> Ja kui ta peaks kiitust ihkama , siis sellest pole ju midagi lihtsamat . </s> <s> Kuigi niisugusesse kiitusesse eriti tõsiselt uskuda ei saa . </s> <s> Aga see selleks — saunad olid Nerol igatahes vägevad , kuigi mees ise ka jubedate tegudega hakkama sai . </s> </p>
<p> <s> Nüüd on emiir higistamisruumist ( laconicum ) läbi leige ruumi ( tepidarium ) jõudnud oma kümbluskorraga — ainult kaela ei tohi emiir märjaks teha ! — jaheda vee basseinini . </s> </p>
<p> <s> Teenrid on siia toonud hõbevaagnaid kõikvõimalike hõrgutistega , kuid ei emiir taha nende poole vaadatagi . </s> <s> Söök ja naised , millest-kellest emiir oskab muidu vägagi lugu pidada , ei huvita teda praegu raasugi . </s> <s> Ja naistele mõeldes läheb ta meel koguni kurvaks ja kurjaks — need on temale juba seitseteistkümmend tütart ( ! ) sünnitanud ( seda arvu peab ta juba saladuses pidama , et mitte pilkajate keelepeksu alla sattuda ) ning ei ühtki poega . </s> <s> Nii et troonipärijat polegi . </s> <s> Kas lasub temal , Halifal , mingi needus ? ! </s> </p>
<p> <s> Emiir ootab oma arsti tulekut . </s> <s> Mingit abi peab ju nende jäledate karbunklite vastu saama ! </s> </p>
<p> <s> Doktor Fektisovist räägitakse imeasju . </s> <s> Ta olevat Iraanis terveks ravinud mitu kõrget vaimulikku mingitest põiehädadest ( või oli see mingi alumise kehapoole nääre , mis vajas opereerimist ? ) — ja õueastroloogid pidasid sedagi väga tähtsaks , et enne lõikusele asumist doktor alati nendelt kuuseisu kohta aru päris . </s> <s> Täiskuu ajal ei tohtivat noaga inimese ihu kallale minna . </s> <s> Jaa , see peab olema üks tark tohter , kes taevakehadelt nõu ei häbene küsida . </s> <s> Halifa eelmine , inglise arst , kuulutas taevamärgid tobeduseks . </s> <s> Ei paistnud too mees millegi muuga silma , kui vaid sellega , et ta kõige paremad road oma käskijale ära keelas ja naistegi pruukimisel käskis piiri pidada . </s> <s> Va eluvõõras könn ! </s> <s> Kellele niisugust eskulaapi vaja on ? ! </s> <s> Ja ega emiir ju inglasi , oma vanaisa vaenumehi , südames ka eriti armastada saanud . </s> </p>
<p> <s> Kui kaheksakümnendate aastate teisel poolel Katar Venemaaga , see tähendab Nõukogude Liiduga , diplomaatilised suhted sõlmis , hakkas emiir kohe huvi tundma vene arstide vastu . </s> <s> Ja selgus , et niisuguseid on mitmel pool Lähis-idas küll . </s> <s> Enamasti saatkondades , aga mõned ka ülikute õukondades . </s> <s> Ent kuidas sa arstiga räägid , kellel araabia keelest aimugi pole ? </s> <s> Inglise keelt ei taha Oxfordi haridusega mees põhimõtteliselt pruukida , ja kuidas prantsuse keeli , mida ta ju suvatseb mõneti kah osata , haiguste ja peenemate kehaorganite nimedki on , seda ei tea Halifa küll teps mitte . </s> <s> Dumas' " Kolm musketäri " on ta ise läbi lugenud — aga selle põneva loo kangelastel justkui ihuhädasid polegi . </s> <s> Peale mõõgahaavade muidugi . </s> <s> Kuid siis jõudsid kuuldused venelasest Fektisovist , kes araabia rõivast ei häbene kanda ja ennast koguni Arhip ibn-Semjoniks palub kutsuda , juba ka siiamaile — Iraanis oma praksist alustanud ja sealt sõbralike saudide juurde edasi rännanud tohter , hakkas Halifale huvi pakkuma . </s> <s> Saudide ( eks ole nad ju veel ka sama usku kui emiir ja tema alamadki ) soovitused on ikka ja alati head olnud . </s> <s> Arhip ibn-Semjon oli Saudi-Araabias ravinud mitmeid idapalavikke ja ka nahahaigusi , mis siin mail küllap ilmastikust ja vahel ka kehvast joogiveest tingitult nii sagedased on . </s> <s> Ise see tohter end nendel aladel suureks asjatundjaks ei pidavat , kuid teed targasti , kui usud ikka just tagasihoidlikke mehi , kes end ise ei kiida , kuid oma oskusi tegudes välja näitavad . </s> </p>
<p> <s> Ja nüüd on see tore , ligi temavanune mees , juba ligemale pool aastat emiiri ihuarst . </s> <s> Et sellist ametit saab pidada ainult ümberlõigatu , siis sooritas ta , ibn-Semjon , selle rituaalse operatsioonikese ise . </s> <s> Väärt arst : ei käskinud ta ranget dieeti pidada — ikka mõõdukat — , ja naised pidid mehe tervisele ja närvidele ikka ainult head tegema . </s> <s> " Pealegi , " naeratas doktor , " pole idamaa naistel ka nääklemiskommet , mis Euroopas ja Ameerikas meeste närvid võib tuksi keerata . " </s> </p>
<p> <s> " Kui mul selline haram oleks , nagu türgi sultanil Mehmetil Searilis viieteistkümnendal sajandil , siis võiks see ehk hulluks ajada kah — ikkagi nelisada naistetuba , arvutult odaliske , orjatüdrukuid , üheksasada valget ja musta eunuhhi . </s> <s> Serail oli intriigide pesa . </s> <s> Kuid minu naistemaja on ainult sümboolne , pigem muuseumi tähenduses — neli põhinaist , neli ikbal'i — lemmikut , kaksteist odaliski , mõned valvurid ja kogu lugu . </s> <s> Ja minu auväärt ema valide sultana on kõike muud kui terrorist ja salaplaanide sepitseja . </s> <s> Teda võiks võrrelda pigem mõne inglise hertsoginnaga , kes on pühendunud heategevusele ja kogub kuulsa ajalooga portselani , " oli Fektisovile jutustanud Katari vägevaim mees sõbralikult . </s> </p>
<p> <s> Ning , näe , sealt Arhip ibn-Semjon juba tulebki , kena sinine burnus seljas , valge rätt kombe kohaselt pähe seotud — tuleb justkui oma vend . </s> <s> Tõsine mees , viisakas mees , aga mees , kes ka naljast aru saab . </s> <s> Aupaklikult tervitab ta emiiri ja tal on ka uusi võideid oma käskijale üle anda . </s> </p>
<p> <s> " Need on parimad salvide seast , mis praegu leida . </s> <s> Nende hulgas on ka rohte , mida kutsutakse antibiootikumideks ; üha paremaid leiutatakse neid küll juurde , kuid ... " </s> </p>
<p> <s> " Kuid ? " </s> </p>
<p> <s> " Kuid andku valitseja mulle andeks , mina nende nii suur kummardaja ei ole kui paljud teised . " </s> </p>
<p> <s> " Ja mida siis sina , Arhip ibn-Semjon , mulle soovitad . </s> <s> Ei oska ma enam elust rõõmu tunda , ei maitse mulle söök ega jook . " </s> </p>
<p> <s> " Mõnikord unustavad inimesed oma suures uue leiutamise tuhinas ära vanad raviviisid , mida sadade aastate jooksul eduga kasutatud . </s> <s> Mina , valitseja , tahaksin sulle vana kombe järgi aadrit lasta — inimene peab pahast verest vabaks saama . </s> <s> Ja kasutaksin mina kaanisid , kes just ilusad loomakesed pole , kuid kellel on oma imemiseriistades rohtu ja abi rohkema arvu tõbede vastu , kui ma sõrmedel kokku suudan lugeda . " </s> </p>
<p> <s> Ei armastanud Halifa ibn at-Tan mingeid protseduure , kus verega , ja just tema enda verega , tegu . </s> <s> Isegi hambaarsti kartis julge mees oma südames pisinatuke . </s> </p>
<p> <s> " Oh , ibn-Semjon , hea meelega näeksin neid elajaid Jussufi kõri kallal . </s> <s> Kui Jussuf korralikult ette valmistada , ega sa siis meie kahe vahel vahet vist teekski . " </s> </p>
<p> <s> Jussuf oli emiiri teisik . </s> <s> Ei vajanud Halifa teisikut tihti , ent sellise mehe olemasolu oli siinmail kirjutamata seaduseks . </s> <s> Paaril-kolmel korral oli Halifa Jussufi enda asemel saatnud rahva auavaldusi vastu võtma , ja siis oli ta tõesti ise pooltõbine olnud või sedavõrd kõigest tüdinud , et ta mitte kedagi näha ei tahtnud . </s> </p>
<p> <s> " Ma peaksin oma ameti maha panema , kui mina teid ei eristaks . </s> <s> Kõrgeauline , sinu arst tunneb ja teab sind paremini kui sa ise . </s> <s> Võimalik , et sinu lemmiknaisedki teil vahet ei teeks . </s> <s> Mina aga teen . " </s> </p>
<p> <s> " Tema minu naiste juurde ei kipukski . </s> <s> Tema vaatab ainult heledatverd valgepäiseid euroopa litsikesi . </s> <s> Mul on andmeid , esiotsa veel mitte päris kindlaid , et öö varjus tema maja just üks niisugune aeg-ajalt külastabki . </s> <s> Mingi Vene saatkonna kirjutajaplika . " </s> <s> Emiir oli ilmselt tusanenud . </s> <s> " Ja ma ei saa aru , miks ma üldse ses osas midagi ette pole võtnud ? ! </s> <s> Vähemalt see on hea , et teda keegi ilma paruka ja valehabemeta ning ka tubli grimmita minuga üldse seostada ei oska . </s> <s> Aga jälk on kogu see asi ikkagi . </s> <s> Kohe , kui ma tema asemel kellegi parema leian , saadan ma tolle neetud Jussufi trellide taha . </s> <s> Oma kõlvatuste tõttu tuleks tal õigupoolest küll juba timukaga tutvust teha .. " </s> </p>
<p> <s> " Liig heasüdamlik oled sa , päikesesarnane , tõesti . </s> <s> Ja ei ole midagi inimlikku sulle võõras ... " </s> <s> ( Muidugi teadis Arhip ibn-Semjon , et sedasorti epiteedid tema käskijale raasugi ei meeldi , kuid nende harv pruukimine omavahelises suhtlemises kujutas endast midagi mängu taolist ) . </s> <s> Ja mul poleks selle vastu midagi , et kaanid Jussufi verd imema panna , kuid ma ei tea ainult seda , kuidas ma nood sinu paised selle mehe kaela peale peaksin üle kandma . " </s> </p>
<p> <s> Halifa naeratas , siis noogutas , siis haigutas — tavajärjekord ... </s> <s> Jussuf oma saatusest ei pääse , arvas ta , ning vahetas teemat . </s> <s> Teda huvitas nüüd mihukesed elajad need kaanid ikka õieti on ? </s> <s> Kas väga suured ja vägevate ... nendesamuste imemisriistade ehk lontidega ? </s> <s> Ja kas ta neid enda kallale lastes äkki koraani vastu ei eksi ? </s> </p>
<p> <s> Koraani tundis Arhip ibn-Semjon põhjalikult — ei puudutanud see raamat ju mitte ainult usuasju nagu eurooplaste Piibel , vaid andis tululisi näpunäiteid pea igaks elujuhtumiks . </s> <s> Ja arstiameti pidamine koraani tundmata , on muhamedimaades ilmvõimatu . </s> <s> Koraani kasutatakse kohtuteski , sest eks islami õigus — šariaat — ole ju midagi koraani ümberjutustustuse taolist . </s> <s> Ja ega mingeid päriselt koraanist lahus seisvaid kriminaal- või tsiviilkoodekseid araabiamaades , kus Arhip pea poole oma teadlikust elust elanud on , ju tuntagi . </s> <s> Ja paistab , et ega neid eriti ka vaja pole . </s> <s> Ei prokuratuure , notareid ega kõiki neid tähtsaid asjamehi , kes eurooplase ihul mõnes mõttes justkui kaani tööd teevad — kuid anna neile üks karbunkel kätte , ja pole neist kasu midagi . </s> <s> Nemad ikka puhta vere imemise peal väljas . </s> </p>
<p> <s> Koraanis polevat kaanidest juttu , seletas nüüd ihuarst Arhip , sest neid loomakesi kõrbetes ega ka mitte soolases vees ei elagi . </s> <s> Ei nemad seepärast ka Allahi tähelepanu väärinud . </s> <s> Arhip ibn-Semjon aga tellis nad Moskva linna eriapteegist , ja nad saadetakse kohale torukestes , kust nad vaid oma napakese välja saavad pista . </s> <s> Pisikesed , vast pliiatsisuurused on need kasulikud imetegijad . </s> </p>
<p> <s> Kas Arhip ibn-Semjon arvab , et temal , at-Tanil , kelle juured ulatuvad koguni nende ususekti looja Muhammad ibn Abdul-Wahhabi'ni , siis tõesti halb veri võib olla ? " küsiti peaaegu valvsalt . </s> </p>
<p> <s> Loomulikult mitte , ei kahelnud Arhip ibn-Semjon vastusega hetkegi ; kindlasti on emiiri , tema käskija , veri iseäranis suurepärane , kuid just tõeline mehejõust pakatav ja rammurohke veri võivat teinekord soontes nii-öelda kobrutama hakata ning väljapääsu nõuda . </s> <s> Kas või karbunklite ehk koeranaelte näol . </s> <s> Ja Arhip ibn-Semjon lisas , et mõnikord soovitaks tema isiklikult vere üleliigsest vägevusest jagusaamiseks just naissoole suurema tähelepanu pööramist . </s> <s> Eks nemad , justkui kaanidki , ime meid üleliigsest tühjaks . </s> </p>
<p> <s> See vastus rahuldas emiiri . </s> </p>
<p> <s> Ent aadrilaskmine tekitas siiski temas veel mingit kõhedust . </s> <s> Kui palju seda verd siis välja tuleks lasta ? </s> <s> Ega ometi mitte päris ämbrite kaupa ? </s> </p>
<p> <s> Oh ei , piisavat palju vähemast — noh , tavalise teepiaalitäiest . </s> <s> Kui paised kuidagi alla anda ei taha , eks siis või ju veel teistki korda verd lasta . </s> </p>
<p> <s> Noh , niisugust pisikest vereloovutamist ei sobinud emiirisugusel mehel karta , sest eks olnud tema esivanemad ju kuulsad sõdalased . </s> <s> Ning need pakatavad karbunklid on sedavõrd tüütud , et nendest lahtisaamiseks on emiir valmis suurematekski ebamugavusteks . </s> </p>
<p> <s> Aadrilaskmiseks olevat taevamärkide järgi parim päev just täna , lausus Arhip ibn-Semjon . </s> <s> Vanades kalendrites olla selleks ettevõtmiseks sobivad päevad isegi eraldi välja toodud . </s> <s> Kui emiirile sobib , võiks ta enne õhtusööki oma tohtrikohuseid täitma asuda . </s> <s> Ja enne aadrilaskmist poleks soovitav süüa . </s> </p>
<p> <s> Ja õhtusel ajal toimuski see protseduur . </s> <s> Emiiri peaaegu isikliku sõbra tasemele jõudnud Arhip soovitas vereandmist loomulikult läbi viia palvevaibakesel põlvitades ja näoga , teadagi , kuhu poole vaadates . </s> </p>
<p> <s> Ning järjekordselt kahetses emiir oma südame salajasimas sopis , et tal kindlasti nii uhket palvevaipa pole kui kas või Iraani vägevatel . </s> </p>
<p> <s> Esimest korda oma ajalikus elus pidi Halifa ibn Hamad at-Tani ligilähedasi tundeid üle elama siis , kui ta oma uhkeid terme ehitama asus . </s> <s> Miks küll ei või tema endale midagi niisugust lubada , nagu teiste sektide muhameeldased , kas või iraanlased ? ! </s> <s> Miks olid vahhabiitide usule alusepanijad , igavene kiitus neile muidugi ! , nii ranged . </s> <s> Olgu nüüd pühakute austamisega — mida vahhabiidid ei tunne — nagu on , kuid igasugune välisele ilule rõhupanemine , reliikviate austamine ja tubakapruukimine ( õnneks saab siin keskteed leida , sest kanep pole ju ometi tubakas ) mõisteti Abdul-Wahhabi poolt karmilt hukka . </s> <s> Ei võinud Halifa endale oma kuningliku sauna ehitamisel lubada mingeid minarette ega koguni pildilisi seinaornamente . </s> <s> Tõsi , ega Rooma imperaatorite termidki välise sära poolest hiilanud . </s> <s> Kuid mis võis olla Allahil — His Name , the Compassionate , the Merciful — nagu võttis vaevaks isegi see inglasest doktor koraanipäraselt öelda , ehkki võõras keeles , — olla minarettide vastu ? </s> <s> Nagu ka kõigi ornamentide , mis just tähtedest välja ei kasvanud , teisisõnu arabeskid polnud . </s> <s> Kõik niisugune , kaunilt sakiline ja minaretjas , on ju araablase südamele armas ! </s> <s> Iraanlaste Ispahani peamošee arkaadid on ju oma võluvas hambulisuses ülemlauluks idapärasele ilule . </s> <s> Ja tähelepanuväärt on seegi , et tema haram' i lemmiknaised seda otse intuitiivselt tajusid — Shahrazad ja Dunjazad olid alles siis tippõnnelikud ja uskusid oma valdja tungide sügavuse sisse — sõna " armastus " on nagu kunstlikuvõitu ja peps — , kui emiir lõbutsemise kõrgtipul oma hambajäljed — tahes-tahtmatult nagu sakilisevõitu — nende rindadele või tuharale armastuse märgiks maha jättis ? </s> <s> Eks neid armuarme kaks naist omavahel armukadedalt — see sõna siiski sobib — vist võrrelnudki . </s> </p>
<p> <s> Ent oli vaibake põlvede all milline tahes , vereandmine polnud üldsegi valus — doktor tundis oma tööd ; kaanidele ei heitnud emiir pilkugi — vastikud elajad — , kuid nemad paistsid tema paisetest väga hoolivat ja võtsid oma imemisetööd tõsiselt . </s> <s> Mõnusasti nakitsesid nad , ja kui Arhip ibn-Semjon emiirile pärast peeglist karbunklikohti näitas , ei tahtnud Katari vägevaim mees oma silmi uskuda — pisikestest kaanidest olid saanud vägevad karmiinpunased jurakad . </s> <s> Ka väljanägemiselt vastikud loomad võivad kasu tuua . </s> <s> Ei ole Looja midagi mõttetut elama määranud . </s> </p>
<p> <s> Arhip ibn-Semjonil oli nüüd teepiaali täis — õige mitusada milliliitrit — oma käskija , aga ehk koguni sõbra , verd . </s> </p>
<p> <s> Moskva on sellest verest huvitatud . </s> <s> Miks küll ? </s> <s> Sellele küsimusele ei osanud ka Nataša , tubli idakeelte tundja , kellesse ibn-Semjon kunagi isegi mingil määral armunud oli olnud , Arhipi hiljutisel Moskvas käigul vastata . </s> <s> Vene riiki huvitab muidugi raha . </s> <s> Midagi iseenesestmõistetavamat ei saagi olla . </s> <s> Ja eks nemadki tea seda , et siin , Kataris , raha on , ja kohe küllaga . </s> <s> Tema , kuninga ihuarst , saab siin näiteks seitse korda kõrgemat palka kui Iraanis . </s> <s> Järelikult rahas , nagu ikka , on Moskva ettevõtmise peamine mõte . </s> <s> Ent näib , et midagi on kõige selle taga veel . </s> </p>
<p> <s> Arhipilt päriti , muidugi ümber nurga , kas tema käskijal on ehk ka midagi mania grandiosa taolist . </s> <s> Idamaa diktaatorite seas olevat see kaunis tavaline . </s> <s> Mitte raasugi , vastas Arhip puhtast südamest , sest vähemalt idamaa mastaapides polnud Katari esimesel mehel seda kompleksi tõesti mitte . </s> <s> Pigem just Kremli isandad ise kipuvad tohtri meelest selle all kannatama . </s> <s> Ei ole Halifa end tahtnud kellekski jumalasarnaseks pidada ega lasknud selleks kuulutada . </s> <s> Ka ei tunnista Katari riigiusk mingit imaami — Muhamedi troonipärijat — , kes kunagi mahdi' na siia ilma tagasi tulevat , et kaunis traditsioonilisel kombel , Piiblistki tuttaval , lahutada sikud lammastest . </s> <s> Nii arvavad , jah , šiiidid , mitte vahhabiidid . </s> <s> Vahhabiidid ei tunnista mingit sidemeest Allahi ja inimese vahel . </s> <s> Selles ongi tolle ortodoksse islamiharu võlu . </s> <s> Mingit silda mõistusvälise ja mõistusliku vahel pole püütudki luua . </s> <s> Ei too mingitel kompadel kõndimine meile taevariiki lähemale . </s> </p>
<p> <s> Nii et midagi maniakaalset polnud Katari kõrgeima ihuarstil oma käskija kohta välja pakkuda . </s> <s> Kuid üks fakt mõjus moskoviitidele — ennast luges Arhip juba pigem idamaalaseks — igatahes ootamatult vägevasti . </s> <s> Nimelt see — pooljuhtumisi ütles selle mõneti salastatud tõsiasja Arhip ise välja — , et kõrgeaulikul Halifal on seitseteistkümmend tütart , kuid poega , troonipärijat veel mitte . </s> <s> Ja ta on juba eakavõitu mees kah juba , kuigi veel õnneks täies jõus . </s> </p>
<p> <s> Seepeale lasksid kõrgpealikud Arhipi tunniks ajaks vabaks , et omavahel aru pidada . </s> <s> Ja eks siis otsemaid tuntud ka huvi , kas Katari kõigevägevam võiks ehk ihata , et ta edaspidi ka poegade isaks saab . </s> <s> Olevat võimalik — kaasaegse geneeetika edusammudele tuginedes — ( oh mis teadlike nägudega talle seda kuulutati , kusjuures lugupeetavad riigimehed ise tõenäoliselt sõna " geneetika " täit tähendustki vaid vaevaliselt teadsid — oli see ju pealegi kunagi ebateadusekski tunnistatud ) olevat , jah , täiesti võimalik järjekordse tütre sünd välistada . </s> <s> Ning sümpaatne idariik saab siis lõpuks ometi endale troonipärija . </s> <s> Vaja olevat vaid pisut emiiri verd saada . </s> </p>
<p> <s> Ning siis ütles Arhip ibn-Semjon võimuritele päris otse , et iseenesestmõistetavalt saab kõike korraldada . </s> <s> Ja õnne eest poja isaks saada , on emiir küllap valmis ka vajalikeks kulutusteks . </s> <s> Aga see ei olenevat enam lugupeetud koosviibijate tahtmisest , vaid ainuüksi Tema Kõrgusest Halifa ibn Hamad at-Tanist enesest , parimal juhul ehk pisinatuke ehk ka temast , Fektisovist , sest Allahi nimel — ja ta lausus koguni et " in the Name of Allah , the Compassionate , the Merciful " — mitte kedagi teist polevat võimalik leida , kes sellise jutuga üldse tohiks lagedale tulla . </s> <s> Ja väga palju olenevat kõigepealt sellest , kuidas taolistesse kunstlikesse sündidesse suhtub Koraan . </s> </p>
<p> <s> " Vene riigi arvates , " — ja järsku tundis Arhip , too vene nimega veneverd mees , ennast absoluutselt sõltumatu ja iseseisvana " võib ehk Koraani suhtuda nagu mõnda Riigiduuma kehtestatud uude seadusesättesse , kuid nii ei ole see teps hoopiski mitte ! " </s> </p>
<p> <s> Eks niisuguse jultunud mõtteavalduse peale tehtud jällegi veerandtunnine vaheaeg , kus arvatavasti arutati just Arhip ibn-Semjoni , ütlematult lugupidamatu ja eneseuhkust täis mehe personaalküsimust . </s> <s> Kuid doktor Fektisov teadis , et nende kõrgpealikute otsus ei saa endast mitte midagi sisuliselt olulist kujutada . </s> <s> Neil ju raha vaja . </s> </p>
<p> <s> Ja seejärel teatas doktor , et nüüd tuleb lugupeetavail koguni teda ennast pool tundi oodata . </s> <s> Tal on vaja kord o m a riigi saatkonnast läbi astuda , sest emiir ootavat tema telefonikõnet . </s> <s> Ja emiiri tervise eest hoolitsemine on ju tema esimene kohus . </s> </p>
<p> <s> Noh , mis see siis olgu ! ? — peaaegu et röögatasid lugupeetavad . </s> <s> Ent üks neist siiski mitte ... </s> <s> Just too seltsimees , keda telegrammides Gribojedoviks tuli nimetada ning kes nii idakeeli ja -vaimu hästi tundis . </s> </p>
<p> <s> " Kas seda tuleb nii mõista , et Arhip Semjonovitš on kodakondsust vahetanud ? " küsis ta idamaise viisakusega . </s> </p>
<p> <s> " Paraku jah . </s> <s> Ning , kui ma õigesti mäletan , oli just selline Välisministeeriumi teatud talituse soovitus ... </s> <s> Meie , Katari saatkonna autot ei lastud täna miskipärast maja ette sõita . </s> <s> Muidu jõuaksin ma ehk ruteminigi tagasi . </s> <s> Siit hoonest mind aga Katari helistada ei soovitatud . </s> <s> Ja seda soovitust võtan ma täiesti tõsiselt . " </s> </p>
<p> <s> Kuidas nad küll tema sõbra ja käskija verd kasutada mõtlevad . </s> <s> Kas on tõesti midagi päris uut leiutatud ? mõtiskles uroloog , kuid teatavasti ka paljusid muid tõbesid tundev Arhip , Katari saatkonna pruun-valget lippu kandavas autos . </s> <s> Ja need kaks värvi olid teineteisest lahutatud justnimelt sakiliselt-hambajäljeliselt ... </s> </p>
<p> <s> Aga järsku on vene geneetikutel õnnestunud tõesti inimest kloonida ? </s> <s> Sel juhul oleks kõik täiesti arusaadav . </s> <s> Kuid kui kusagil mujal maailmas , ja palju paremate võimaluste juures , pole sellega veel hakkama saadud , siis vaevalt küll . </s> <s> Kuid järsku on kusagil mujal , päris ootamatus paigas , millest Moskva on , nagu öeldakse , haisu nina saanud , inimese kloonimisega juba siiski toime tuldud . </s> <s> Varem või hiljem juhtub see nagunii . </s> <s> Ning küllap kõige lähemas tulevikus . </s> <s> Ja siis võidakse tõepoolest valmis saada mitteüksi poisslapsega , vaid koguni tema isanda Halifa geneetilises mõttes täpse koopiaga . </s> </p>
<p> <s> " Sõida niisamuti üks pool tundi ringi , " andis Arhip ibn-Semjon autojuhile käsu . </s> <s> " Ma tahan , et mu endised peremehed mind ootama peaksid . " </s> </p>
<p> <s> Selline käsk oleks ajanud iga eurooplasest autojuhi muigama , ent araablane oma tundeid nii labasel kombel juba välja ei näita . </s> <s> Võimalik , et ta silmis mingi naerusäde sähvataski , kuid kohe oli mees taas surmtõsine . </s> <s> Ning tegigi nii-öelda tühisõitu . </s> </p>
<p> <s> Ja nüüd mõtles emiiri ihuarst oma kunagisele pruudile Natašale . </s> </p>
<p> <s> Öeldakse , et idamaadel vananetakse kiiresti . </s> <s> Ju see nii võib ka olla . </s> <s> Kuid siredast Natašast oli vahepeal saanud tõeline vene mammi . </s> <s> Ei ehmatanud Arhipi , keda ootamatult Moskvasse välja kutsuti , mitte oma kunagise armastatu vahepeal klaverijalastunud , veenikomulised alajäsemed , vaid fakt , et truu sekertär oli vahepeal oma käskija Jevgeniga ka päris ühte nägu läinud . </s> <s> Just profiilid olid peaaegu kattuvad . </s> <s> Koer minevat ajapikku oma peremehe nägu , ja muidugi ka peremees koera nägu — ju kehtib see seaduspära ka inimeste kohta . </s> <s> Kuidas lood kaameliga on , pole teada . </s> </p>
<p> <s> Kuid Nataša teemadel ei tasunud praegu enam pikemalt mediteerida . </s> <s> See kunagine ilus , pea kõiki emiraadis räägitavaid keeli ja dialekte justkui õhust haaranud tüdruk , cum laude-tüdruk , oleks pidanud temaga kaasa tulema . </s> <s> Siis olnuks Arhipil kellegagi oma armast , juba ununema kippuvat emakeelt rääkida . </s> <s> Tema on ju ikkagi venelane ja selleks ta jääbki . </s> <s> Ta oleks võinud nädalavahetusel seljankat ja pelmeene süüa , ja nende lapsed saanuks parima hariduse Oxfordis , Cambridge'is või kus tahes . </s> <s> Neist oleksid saanud maailmakodanikud . </s> <s> Jah , aga mis kunagi tegemata jäi , seda on võimatu enam muuta . </s> <s> Ja Arhipil oli valus , tõesti valus , mõelda sellele , kuidas vananev naine oli püüdnud end ikka veel talle meeldivaks teha . </s> <s> Isegi triibuga sukad , mis olid nende nooruses moes , oldi kusagilt välja otsitud . </s> <s> Ning tollased parfüümid taas kasutusel ; Araabia mehe , ja eks ta ju seda faktiliselt praegu olnud , nina on ses osas ülitundlik . </s> <s> Küllap kuivast õhust ja kõrbetest uhkavatest peaegu lõhnatutest tuultest . </s> </p>
<p> <s> Kui Arhip Venemaa peremeeste juurde tagasi jõudis , oldi tema suhtes lausa piinlikult viisakad ja mõistvad . </s> <s> Ning ta lubas neile , et emiiri verd nad tõenäoliselt saavad — kui emiir peaks olema tõesti huvitatud omale väärika pärija saamisest , siis ei jää ka rahad tulemata . </s> <s> Kuid midagi ta garanteerida ei saavat — ta lihtsalt ei kujutavat ettegi , kuis jutt nii delikaatsele teemale viia . </s> <s> Ning lõpuks palus Arhip ibn-Semjon edasi anda oma imetluse ja siiraimad õnnitlused mehele , kes on inimese kloonimisega toime tulnud . </s> <s> Kindlasti tuleb niisugust asja praegu saladuses hoida , kuid päris selge , et ega teda muidutühja Moskvasse poleks kutsutudki . </s> </p>
<p> <s> Selgus , et ta oli Moskvast ja Venemaast aastakümnete jooksul võõrdunud . </s> <s> Kuidas oli see küll võimalik ? </s> </p>
<p> <s> Täna mäletas Arhip imeselgesti oma esimest päeva Bandore Anzali sadamalinnas Iraanis . </s> <s> Nad maabusid väikese vene arstide grupiga ühel lõunaaegsel tunnil silmisöövitavalt valge linna ees , mis oli otsekui lõõmav terendus kõrge värvitu taeva all . </s> <s> Selle kuumuslõõsk rabas neid , mere pisut malbeimast auranguist saabunuid , otsekui nuiahoop tapaletoodud loomi lagipähe , ja Arhip arvas , et ta ei suuda sellesse miraažlikku Araabia-maailma nädalakski jääda . </s> <s> Värvide puudumine , tänavate surmlik endasseimev tühjus , ja kusagil taamal aina liiv ja liiv ning mingid virvendused ... </s> <s> Ei , tema siin vastu ei pea . </s> </p>
<p> <s> Kuid , näe , pidas ! </s> <s> Ta muretses endale kohe araablase riietuse , millesse mõned kolleegid algul halvustavalt suhtusid , ja harjus kõigega . </s> <s> Koguni hakkas seda maailma armastama . </s> <s> Ja selle maailma alus — Koraan — oli tõesti tark raamat . </s> </p>
<p> <s> Ent Arhip ibn-Semjon kiskus end mäletsusist lahti . </s> <s> Tal seisab ees keerukas vestlus emiiriga . </s> <s> Kuidas üldse alustada ? </s> </p>
<p> <s> Aga see , kuidas tollele delikaatsele teemale läheneda , ei kujunenudki probleemiks . </s> </p>
<p> <s> Kõigepealt tuli Arhip välja ideega , mis Halifale ülimalt meeldis . </s> <s> Mida arvaks emiir , kui ta näiteks sõbralikku Liibanoni saadaks paar katseklaasikest oma käskija verega ? </s> <s> Iiisrael on liibanonlasi taas barbaarselt pommitanud . </s> <s> Üks , ja muidugi ülitähtis asi , on rahaline abi araabia vendadele , kuid kui Katari emiir on ise oma püha verega nõus doonoriks olema ning oma seda kannatanute heaks ohverdama , eks oleks see ju fakt , mis üldist vaimustust ja üksmeelt tõstab , ajakirjanduses ilmtingimata ülistamistki leiab . </s> <s> Ja nii edasi ja nii edasi . </s> <s> Tähtis pole mitte paar katseklaasikest verd , vaid sümboolne akt . </s> <s> See oleks samm , mida seni veel keegi emiraaadi valitsejatest teinud pole . </s> </p>
<p> <s> " Ja verekest mul ju natuke ikka varuks on , " lisas Arhip kavalasti muiates . </s> </p>
<p> <s> " Kas me nüüd lõpuks ei peaks midagi sööma ? " küsis emiir , kes aadrilaskmise-eelset näljakäsku oli nii tõsiselt võtnud , et ta kogu vahepealse aja vältel ainult peotäie datleid oli söönud . </s> </p>
<p> <s> " Aga loomulikult . " </s> </p>
<p> <s> " Kas sinu- või minupäraselt ? " </s> <s> Halifa silmad olid kavalad . </s> <s> Selle küsimise mõttest sai emiiri ihuarst aru küll . </s> </p>
<p> <s> " See on sinu valida , käskija ... " </s> </p>
<p> <s> " Ja üleüldse , võta teatavaks , ei taha ma sulle olla mingisugune käskija , Arhip Semjonõtš .. " Emiir Halifa laskis käel libiseda üle oma kaela . </s> <s> Karbunklid olid päris kadunud . </s> <s> ( Aga Arhip Semjonõtšiks kutsuti teda tõesti esimest korda . </s> <s> Millist sõnastikku oli Halifa küll suvatsenud kasutada ? ) </s> </p>
<p> <s> Nende esimene koossöömine oli tõesti midagi sellist , mida ihuarst hästi meenutadagi ei taha . </s> <s> Ehkki nüüd juba kannataks ta selle välja . </s> </p>
<p> <s> Neile oli toodud vaagen valget riisi.Üle vaagna ääre rippusid lamba kintsu- ja küljetükid . </s> <s> Ent midagi ehmatavat , igasugust söögiisu äravõtvat oli vaagna keskel — nimelt kaks keedetud lamba pead oma kaeltel kikkpüsti , lõdvad kõrvad ulatumas riisile . </s> <s> Lammaste ammuli suud vahtisid ülespoole , just nende poole , ja nad olid spetsiaalselt lahti kistud , et näidata kurku ja alumisi hambaid ning muidugi keelt , mis alles roosa ... </s> <s> Ja millise uhkusega see roog köögist kohale toodi ... </s> </p>
<p> <s> Ihuarst soovis datleid , mett ja ei midagi muud . </s> <s> Ja veidike ehk ka rosinatõmmist . </s> <s> Sõna vein oli siin mail keelatud . </s> </p>
<p> <s> Rosinatõmmisega oli ka Halifa nõus , sest eks olnud ta ju verd andnud . </s> </p>
<p> <s> Ja nendevahelise jutu teine pool läks ootamatult sujuvalt . </s> <s> Halifa armastavat oma tütreid väga , kuid mis tal võiks ka poja või koguni poegade vastu olla . </s> <s> Ei annaks ta käsku nende tapmiseks , mida tegi Mehmet Vallutaja , trooni kaotamise hirmus . </s> <s> Ka mitte kuldpuuris ei hoiaks ta neid , nagu kohustas Selim Teise edikt sada kümme aastat hiljem . </s> <s> Seal elanud printsid küll luksuslikes ruumides , neile lubati ka mõnd konkubiini pidada , kes eelnevalt munasarja või emaka eemaldamise teel viljatuks olid muudetud . </s> <s> Kui mõni neist aga imekombel siiski rasestus — paaril korral olevat see nii juhtunud — , uputati too naine viivitamatult . </s> <s> See oligi mustade eunuhhide hool ja amet . </s> </p>
<p> <s> Kuldpuuri elanikud ei teadnud vähimatki sündmustest väljaspool haaremi müüre ja nende elu mürgitas pidev surmahirm . </s> <s> Kui Murat IV — jutt on ikkagi loomulikult Türgist — 1640.a. suri , tundis tema järglane Ibrahim I Kuldpuuri juurde talle sultaniks saamist kuulutama tulnud rahvahulga ees sellist hirmu , et barrikadeerinud oma toa ukse ja keeldunud väljumast . </s> <s> Mis valitsejat sellisest sai tulla ... </s> </p>
<p> <s> Tema , Halifa , pojad saaksid hariduse maailma parimates ülikoolides , õpiksid teadusi ja ka valitsemiskunsti , et ühel päeval tema koht täita . </s> </p>
<p> <s> " Jah , aga neid poegi pole teps mitte , " ohkas emiir . </s> </p>
<p> <s> Ning kui ihuarst selgitas , et nüüd olevat poegade saamine võimalik — veel enam , tegu polevat mingi lihtpojaga , vaid tema , Halifa ibn Hamad at-Tani enda täpse koopiaga — just nagu tema enesega uuendatud väljaandes , siis ilmutas emiir kas just suurt usku , kuid igatahes suurt huvi asja vastu küll . </s> <s> Ja tema ihunestet polevat vajagi ? </s> <s> Aitavat verestki . </s> <s> Lausa uskumatu . </s> <s> Ainult see tegevat talle muret , kas inimeste oskused mitte liiga kaugele ei jõua . </s> <s> Allah on andnud inimesele imetabaseid võimalusi . </s> <s> Kuid kõigis neis peitub ka oht . </s> <s> See võivat kaasa tuua hukatuse . </s> <s> Aatomis on tohutud jõud , kuid kas me end sellega ei hävita ? </s> <s> Isegi tavalise elektriga võib valgustada mošeed , kuid ta sobib elektritoolis ka inimese tapmiseks . </s> <s> Noh , siinmail pole need toolid siiski levinud ... </s> <s> Rahvas , kahju küll , tahab hukkamisi oma silmaga näha , mistõttu timukas täidab oma ülesanded linna peaväljakul . </s> </p>
<p> <s> " Nii et inimest saab siis luua peaaegu et kunstlikult , " pöördus emiir endise teema juurde tagasi . </s> <s> " Kui Allah seda poleks tahtnud , siis muidugi ei saaks . </s> <s> See teadmine on rahustav . " </s> </p>
<p> <s> " Kas minu pojast saab täpselt minusugune mees ? " küsis ta siis ootamatult , ja isegi nagu mõningase murega . </s> </p>
<p> <s> " Igatahes kõik eeldused on selleks täiesti olemas ... " </s> </p>
<p> <s> " Aga mina , mu sõber ja arst , olen ju täiuslikkusest lõputult kaugel . </s> <s> Kas temast võib ka keegi , kes minu varju jätab , kasvada ? " </s> </p>
<p> <s> Niisugust küsimust polnud Arhip oodanud . </s> <s> On see riukaline küsimus ? </s> <s> Ei tundunud olevat — emiir Halifa sügavpruun pilk oli isegi tõsisem kui tavaliselt . </s> </p>
<p> <s> " Ei määra ihuline samasus veel kõike . </s> <s> Määrab ka kasvatus ja haridus . " </s> </p>
<p> <s> " Nii et , kui ma loon talle paremad võimalused , võib ta meie inimestele minust rohkem kasu tuua ... ? </s> <s> Miks sa vaikid ? ! </s> <s> Ma tahan ausat , mitte keerutavat vastust ! </s> <s> Värsse minu vägevatest tegudest võivad minu luuletajad sinust paremini kirjutada ! " </s> <s> Ta hääles oli juba pahameelenootki . </s> <s> " Vähemalt sina ära minu ees keeruta ! " </s> </p>
<p> <s> " Ma ei näe mingit põhjust , et see ei võiks nii minna . " </s> </p>
<p> <s> See vastus näis emiiri rahuldavat . </s> </p>
<p> <s> " Milleks meile koopiad , Arhip ibn-Semjon ? </s> <s> Allah tahab , et maailm saaks paremaks . </s> <s> Ja alles siis , kui ma südames võin uskuda , et minu kännust kasvaval võsul on võimalik minust kaugemale ja kõrgemale tõusta , jah , et tema võimalused pole milleski minuga piiratud , tunnen ma südames , et ma ei tee pattu iseenda , pühakirja ega Allahi vastu . " </s> </p>
<p> <s> Vaata , kuhu oli välja jõutud ! </s> <s> Küsimuse niisugust püstitamist poleks ühelt absoluutselt monarhilt küll osanud oodata . </s> </p>
<p> <s> " Me oleme juba niikaugele jõudnud , et see peaaegu hirmutab mind , " lausus emiir tasa . </s> </p>
<p> <s> Ja nad vaikisid tükktükk aega . </s> <s> Oli kuulda õhtupoolikul tugevaks paisunud kõrbetuule samuumi ühetoonilist , katkematut üminhala . </s> </p>
<p> <s> " Aga naist ikka läheb vaja ? </s> <s> Või saame juba varsti ka selleta hakkama ? " </s> </p>
<p> <s> " Naist läheb loomulikult vaja . " </s> </p>
<p> <s> " Siis ... siis olen ma sinu plaaniga nõus , Arhip . " </s> </p>
<p> <s> Ning seejärel sai ta Arhip ibn-Semjonilt kuulda , et kui vääriline neitsi välja valitud , siis tuleb too Venemaale saata , õigemini küll ühte pisiriiki , mis nüüd iseseisev , kuid varasematel aegadel Nõukogude Liidu osa oli . </s> <s> Just seal töötavat praegu kõige oskajamad arstiteadlased sellel alal . </s> </p>
<p> <s> " Mhm ... ma usun sinu juttu küll , kuid kuidas saan ma teada , et laps ikka just minu laps on ? </s> <s> Lapsed ju habemikena ei sünni , ja selleks ajaks , kui poeg meheks kasvab , on Allah minu arvatavasti juba enda juurde kutsunud . </s> <s> Nii et minu silmad teda ei pruugi nähagi , et ma saaksin meie sarnasuses täiesti veendunud olla . " </s> </p>
<p> <s> Niisuguse jutuga ei saanud ihuarst muidugi nõus olla , ja ta arvas , et tema käskija elab veel kaua-kaua . </s> <s> Saab ehk sajasekski . </s> <s> Kuid ta selgitas ka seda , et praeguseks ajaks on ka iseäralikud analüüsimisetehnikad leiutatud , mille järgi isadust otsemaid tuvastada saab . </s> <s> Just kohtutes kasutatavat neid . </s> <s> Jah , aga selleks , et kõrgeaulisele emiirile kõigest sellest täpsemalt rääkida , kuluks tal vist nädalapäevad . </s> <s> Ja ega ka tema ise tunne kõiki peensusi , sest temal ju teine arstieriala õpitud . </s> </p>
<p> <s> " Ma usun sind , mu arst ja sõber . </s> <s> Miks peaksidki sa mulle valetama . " </s> <s> Ja Halifa ibn at-Tani silmad särasid lahkelt . </s> <s> Saada lõpuks poeg — tulevane valitseja — eks see olnud tema suurim soov . </s> </p>
<p> <s> Ent kui ihuarst arvas , et nüüd ollakse jutuga lõpuni jõutud , siis ta eksis . </s> </p>
<p> <s> " Aga kas on üldse vaja , et too naine siit , minu lemmikute hulgast nii kaugele maale saadetaks . </s> <s> Ma usun , et korralikke muhameedlasi on maailmas kõikjal . </s> <s> Ja ka Euroopa igas paigas , kuigi mõnel pool väga vähe . </s> <s> Kuid ühtainust naist me ju vajamegi , ibnArhip . </s> <s> Ei ole mu mullad küll paljugagi rahul euroopa kommete osas . </s> <s> Kuid mina arvan , et aus meie usku naine võib olla oma südames Allahile truu ka siis , kui ta teatud määral selle maa kommetega kaasa läheb , kus elab . </s> <s> Ma koguni kardan , et siinsed sarikandjad võivad kaugel põhjas hoopis hätta jääda . </s> <s> Olen käinud paljudes riikides , kus millegagi suuremal määral silma ei saagi paista , kui just oma näo peitmisega ... </s> <s> Kui too , minu tulevase poja ema ainult soovib , siis võtan ma ta siin rõõmuga vastu ja teen temast lugupeetavaima teiste seas . </s> <s> Ning tema sünnitamisvaevad saavad suurejooneliselt tasutud . </s> <s> Sa tead , et ma pole oma kingitustega kitsi olnud . </s> <s> Aga oma lõpliku otsuse teatan ma sulle siiski homme , sest võib-olla nopin ma soovitud roosi siiski omaenda lillepeenralt . " </s> </p>
<p> <s> Kuid et olla lõpuni aus , tunnistas emiiri ihuarst , et paraku ei saa ta mingit absoluutset garantiid anda . </s> <s> Ses osas küll , et tütart ei sünni , kuid alati juhtub ju ka küllalt nurisünde . </s> <s> Nende eest pole keegi kaitstud . </s> </p>
<p> <s> " Ju on see siis nii ette määratud ning mul tuleb oma saatusega leppida ... " </s> </p>
<p> <s> Ja päris lõpetuseks volitas emiir oma arsti pöörduma kõigis rahasse puutuvates asjades oma kõrgemate ametnike poole , kes neis asjus pädevamad . </s> </p>
<p> <s> Nii tol õhtul , pärast rituaalseid viisakuslauseid jumalaga jäetigi . </s> </p>
<p> <s> Oma ruumidesse jõudnud , silmitses doktor Fektisov uhkuse ja ka mõningase murega viit katseklaasi oma käskija verega . </s> <s> Tumepunane , kuninglik veri . </s> <s> Tema alamaile loomulikult lausa püha veri , sest pärimuste järgi ühendasid veresidemed Halifa Hamad ibn at-Tani koguni Muhamedi enda väimehe Aliga . </s> <s> Kuna Muhamedil endal poegi polnud , siis olid need sidemed kõigist võimalikest kõige vägevamad . </s> </p>
<p> <s> Aukartlikult ja õrnalt pani Arhip ibn-Semjon nood spetsiaalsed , niinimetatud EDTA katseklaasid , mille põhi ja seinad olid tootjafirma poolt kaetud konservandi etüülamiini kristallide õhukese kihiga , erilistesse styrox-karbikestesse ning need omakorda oma termostaati . </s> <s> Ühe neist katseklaasidest saadab ta hommepäev DHL-i erikulleriga Abu Dhabi ülikooli , et sealsed eriteadlased teeksid korralikud DNA-analüüsid . </s> <s> Ei või doktor Fektisov kõiges hästi usaldada oma kallist kodumaad ... </s> <s> Kui siia Katari kunagi üks kuninglik poisslaps peaks toodama , tuleb kontrollida , kas tema isa ikka on emiir ise . </s> </p>
<p> <s> Ülejäänud katseklaasid annab ta üle tollele mehele , kes Venemaalt siia sõidab ja õilsa vere sinna saadab , kus seda oodatakse . </s> <s> Küllap ikka kloonimiseks , mida siis tõesti juba nähtavasti osatakse . </s> </p>
<p> <s> Seejärel läks doktor akna juurde — nimelt võis emiiri ihuarst põiki üle iluaia näha emiiri elu- ja magamisruumide aknaid . </s> <s> Ei jõudnud ta tol õhtul ära oodata , mil tuled seal kustunud oleksid . </s> <s> Ta nägi Halifa ibn at-Tani liikumatut tumedat varju , mis kumas läbi siidkardinate , kuni kuu , idamaine kuu , millega Arhip juba harjuda oli jõudnud , tuhmuma hakkas . </s> </p>
<p> <s> Doktor arvas aimavat , mille üle tema käskija mõtiksles . </s> </p>
<p> <s> Järgmisel hommikul kutsuti ta juba ennelõunal emiiri ruumidesse , kus tema käskija talle teatas , et ta on neiu , keda ta oma poja emana tahaks , siiski omade seast välja valinud . </s> <s> Too odalisk kandvat nime Gülbahar . </s> <s> Ta polevat tüüpiline poolunine marulaisk haareminaine , vaid tragi ja õpihimuline neiu . </s> <s> Temale olevat emiir õpetajaidki palganud , sest too tüdruk tunneb ebatüüpilist huvi võõrkeelte ja Euroopa kultuuri vastu . </s> <s> Südames siiski oma usule truuks jäädes . </s> <s> On arvata , et ta võõrsil kenasti toime tuleb . </s> </p>
<p> <s> Doktor Fektisov tunnistas , et arvab , end valitut teadvat . </s> </p>
<p> <s> " Kuidas on see võimalik ? " imestas Halifa . </s> </p>
<p> <s> " Vaata , ka mina käin aeg-ajalt Ameerika saatkonna tenniseväljakuil . </s> <s> Ja see on peaaegu avalik saladus , muidugi ainult saatkonna rahva seas , et kord nädalas saabub Tema Kuninglik Kõrgus sinna limusiinis , millel tumedad kardinad ees , ning astub välja ilmselt araabiaverd neiuga , kes kannab euroopalikku tenniseriietust — lühikest valget tennisekleiti , mis lausa ennekuulmatu asi vahhabiidide maal . </s> <s> Mängitakse tunnike tennist . </s> <s> Ja siis lahkutakse taas salapärase autoga , mille roolis — kah ennekuulmatu asi — , istub emiir ise . " </s> </p>
<p> <s> Emiiri huultele ilmus temale ebatüüpiline kohmetu naeratus . </s> </p>
<p> <s> " Näed nüüd — mul olevat oma riigis võimutäius , kuid mis võimutäius see on , kui ma mõnd asja pean nii ajama , et mu vaimulikud isandad sellest õhkagi kuulda ei saaks . </s> <s> Ma loodan , et seni on see õnneks läinud , sest muidu oleks mul tulnud mullade-ajatolladega pikki ja raskeid vaidlusi pidada . </s> <s> Ja vaevalt ma neis väitlemistes peale jääksin , sest Koraan on naise osa täpselt kindlaks määranud . </s> <s> Igatahes oleks sari'ta naine — aga kuidas , tahan ma teada , saaks keegi , sari silme ees , rabakuid lüüa ? ! — midagi ülimalt siivutut ja täielikku hukkamõistu väärivat ... </s> <s> Ja samal ajal on too naine veel ka tennisekleidis , mis põlvigi ei kata ... </s> <s> Hirmus asi ! </s> <s> Aga mul on muidugi ka õigustus — Allah , olgu ta nimi igavesti kiidetud — ei teadnud tennisest midagi , sest tema ajal ju sellist mängu veel polnudki . </s> <s> Ehk oleks ta tennise osas mingeid mööndusi teinud ... </s> <s> Jah , vähemalt niiviisi mõelda ei saa mind keegi keelata . " </s> </p>
<p> <s> " Nii et siis too Gülbahar , kes suurema osa ajast su kõrgestisündinud ema lõbustab , ongi siis sinu lõplik valik ? " </s> </p>
<p> <s> Emiir noogutas jaatavalt . </s> <s> Loomulikult jäävat ta lootma doktori konfidentsiaalsusele . </s> </p>
<p> <s> Ent üllatused polnud veel lõppenud . </s> <s> Gülbahari saadab tol pikal reisil kuhugi Hüperboreasse ei mitte keegi muu kui Tema Kuninglik Kõrgus ise ... ! </s> <s> Loomulikult ei jäävat ta sinna kaugele maale kauemaks , kui hädapäraselt vaja . </s> <s> Ta tahab silmast silma näha inimesi , kelle kätesse ta oma lemmiku usaldab . </s> <s> Ning kindlasti sõidab ta kaugele Põhjamaale Gülbaharile ja — annaks Allah ! — ka oma pojale sinna taas ise järele . </s> <s> Ainsaks prob leemiks , mida ta praegu veel kuidagi lahendada ei oska , olevat see , et kindlasti tuleb tal sõita inkognito . </s> <s> Teisiti on see kujuteldamatu . </s> <s> Aga kuidas seda küll korraldada ? </s> </p>
<p> <s> Doktor arvas , et selliseid sõite on ju ennegi tehtud , ja ta avaldas lootust , et Ameerika saatkonnast leiaks emiir kindlasti hea nõustaja , kel aimu , kuis taolisi asju diskreetselt korraldada . </s> <s> Vene saatkonnast soovitas ta emiiril aga küll suure kaarega mööda sõita . </s> </p>
<p> <s> Ent siis tuli ihuarstile veelgi parem idee : kuigi emiir teatud küsimusis peab vaimulike ja rahvaga arvestama , siis kindlasti mitte kõiges ; igatahes ei kujutavat tema , Arhip ibn-Semjon , ette , et emiirile piiritult truu politseiteenistus ei suudaks hakkama saada nii lihtsa asjaga nagu pass , millel emiiri foto , kuid mingi teine nimi . </s> <s> See ei oleks mingi valepass , vaid täiesti õige ja kehtiv pass , mida emiir kasutab siis , kui ta tahab reisida inkognito , ja just selleks , et vältida teatud paratamatuid tseremooniaid , mida ükski tsiviliseeritud riik nii kõrge isiku nagu emiiri küllasõidu puhul kuidagi vältida ei saa . </s> <s> Tema teades on taolist mimikrit kasutanud paljud kroonitud pead , et end veidigi vabamalt tunda . </s> </p>
<p> <s> " Muidugi on sul õigus , mu arst ja sõber . </s> <s> Just nii ma teengi . " </s> </p>
<p> <s> " Ja ma arvan , et passi vajaks ka ekstsellentsi väljavalitu . </s> <s> Passi , mille järgi ta vähemalt kaheksateistkümnene on , sest enamikus riikides ei lubata enne abielule mõelda . </s> </p>
<p> <s> Ning , mul on küll häbi emiirile mingeid tingimusi seada , aga neiu peab kaugele Eestimaale saabuma kui just mitte süütu , siis igatahes mitte rasedana . </s> <s> Vastasel korral võib Allah Katari emiiri taas tütarlapsega õnnistada . " </s> </p>
<p> <s> " Kõik sünnib nii , nagu sa soovitad . " </s> </p>
<p> <s> Emiiri kastanpruunes silmis säras siiras tänutunne . </s> <s> " Milleks , pagana pihta , ma üldse tollele Venemaalt peatselt siiasaabuvale välisministeeriumi-mehele neid emiiri verega katseklaase andma pean , kui Halifa ise Eestimaale sõidab , " mõtiskles doktor Fektisov oma kabineti poole sammudes . </s> <s> " Aga see , et AbuDhabi teadlased praegu emiiri DNAd uurivad on vajalik küll . </s> <s> Allah teab , et on eesmärke , mille nimel kõiksugu valskusi võidakse plaanitseda , ja hea on , kui alati kohe isadust kontrollida saab . </s> </p></div2>
        <div2 type="alaosa"><head> N E L I </head>
<p> <s> Neljapäeval , 27. juulil 2000. </s> <s> Tallinn . </s> </p>
<p> <s> Raske olnuks leida Arkadi Mustonenist malbemat inimest . </s> <s> Ja Mustoneni asemel sobinuks tollele kondiitriametit pidavale kuldses keskeas mehele perekonnanimeks näiteks Valgonen kohe palju paremini : Arkadi oli nimelt klassikaliselt puhas albiino . </s> <s> Ta piimvalge nahk oli ütlemata päikeseõrn , juuksed linavalged ja silmade vikerkest peaaegu värvitu . </s> <s> Kuna bürokraadid ametlikes dokumentides värvituid silmi tunnistada ei taha , siis kirjutati ankeetides sellekohasesse lahtrisse ikka " helesinine " Jaa — kui meie Arkadi oleks küülikuks sündinud — see sobinuks tema tasase loomuse ja range vegetarismiga igati kokku — , siis olnuks ta silmad eeldatavasti punased ; kuid , oh häda ! — kas ta sellisel juhul ka poolkurt ei pidanuks olema ? </s> <s> Paljudel puhkudel käivat , ja isakasside puhul lausa reeglina , see viga albinismiga käsikäes . </s> <s> Kuid kurt ei olnud Arkadi hoopiski — otse vastupidi , ta oli väga ja väga musikaalne mees , kes lausa virtuooslikult balalaikat mängis . </s> <s> Kuna Eestimaal tegutsevates Soome ja Karjala-Soome rahvusühendustes ( Arkadi oli muide ilmavalgust näinud Viiburis ) selle imekauni , varjunditeküllase instrumendi mängimist eriti ei harrastatud , siis võttis Arkadi agarasti osa Talllinna Vene Rahvuskultuuri Seltsi tööst . </s> <s> Tolle lojaalse ja rahumeelse ühenduse pidulikel õhtutel esitas ta traditsiooniliselt ja ikka suure eduga ilusat vene rahvalaulu õitsvast lodjapuust — " Eh , tsvetjot kalina ... " — , kodus aga harjutas märksa suuremat professionaalsust nõudvat balalaikakontserti , mille ( nii mõnelegi väliseestlasele ootamatult ja ninakirtsutamistpõhjustavalt ) oli kirja pannud meie rahvuslik uhkus Eduard Tubin ise . </s> <s> Oma salaunistusis lootis Arkadi , et et äkki avaneb tal kunagi võimalus seda suurepärast helindit ette kanda koguni solistina , sümfooniaorkestri saatel . </s> <s> Dirigendipuldis , miks mitte näiteks Andres Mustonen , kellega tal oli küll sama perekonnanimi , kuid ei mingeid sugulussidemeid . </s> </p>
<p> <s> Muidugi teadis Arkadi , et unelmaks see jääbki , kuid sellest hoolimata ei puudunud kondiitermeister Arkadi ühelgi reedel seltsi muusikaringi kokkutulekult — rohelisest sametist pillivutlar kalligraafiliselt väljaõmmeldud monogrammiga kaenla all , oli ta alati täpselt kohal . </s> <s> Nagu kunagi Immanuel Kanti , nii nüüd Arkadi Mustoneni liikumiste järgi oleks kohalikud elanikud võinud oma kelli täpseks seada . </s> </p>
<p> <s> Arkadil oli veel teisigi harrastusi , üks olulisem neist filateelia . </s> <s> Linnumarke kogus härra Mustonen , ja neid oli tal juba mitu albumitäit . </s> <s> Õhtuti imetles ta meie kõikvõimalikke sulis-sõpru kujutavaid postmarke — talle meeldisid eranditult kõik linnud , alates pisukesest pöialpoisist kuni uhke parasjagu jubeda , sakris sulgkraega musta raisakotkani , kes Eestimaalgi haruldase eksikülalisena gastroleerinud on ; luup käes , vaatles Arkadi sulelistele pühendet pisigraafikaväärtteoseid ja kordas armastusega lindude ladinakeelseid nimesid — Regulus regulus või siis Aegypius monachus . </s> </p>
<p> <s> Terviklik , täiuslik inimene oli Arkadi Mustonen . </s> <s> Ja oma kutsetööd armastas ta mitte vähem kui oma harrastusi . </s> <s> Ei suutnud keegi kapriissest tordipritsist osavamalt ja ülima , lausa matemaatilisele valemile vastava täpsusega välja manada kõikvõimalikke geomeetrilisi põhikujundeid — nii tasapinnalisi kui ruumilisi . </s> <s> Kui aastate eest võideldi veel vabariigi kutseala parima nimetusele , siis pälvis tema valmistatud tort — Pikk Herman koos Toompea lossi ning Patkuli trepiga — austava peapreemia . </s> <s> Paraku on kulinaaria šedöövritel oma triviaalsevõitu saatus . </s> <s> Varem või hiljem süüakse nad ära . </s> <s> Louvre'i või Ermitaaži nad ei jõua . </s> </p>
<p> <s> Kuid eksisid need , kes toda lühikest saledat meest haprakeseks ja jõuetuks pidasid . </s> </p>
<p> <s> Kus sa sellega . </s> <s> Terve vaimu ja terve keha eeldatava sünkretismi nimel käis Arkadi kord nädalas mitte ainult musitseerimas , vaid ka jõusaalis . </s> <s> Kuna tema üle kaheksakümnene ema ( poissmees Arkadi Mustonen elas lapsest saati truult koos oma sünnitajaga ) niisugust aja- ja raharaiskamist ealeski poleks lubanud — tema arvates võidi duširuumidest ka kohutavaid naha- ja suguhaigusi saada , siis pidi Arkadi , kes ema arvamusi hea viiekümnendates aastates pojukesena ikka kuulda võttis , neid käike salaja , võimalik et ka valutava südamega sooritama . </s> </p>
<p> <s> Kui ta esmakordselt koos oma rohelises vutlaris balalaikaga jõusaali astus — just muusikatunnist ta saabuski — , vaatasid tursked atleedid teda otsekui veidrat ilmutust . </s> <s> Pärast seda , kui Arkadi aga , end enne viisakalt tutvustanud ja kõik nõuetekohased arstitõendid esitanud , palus luba seliliasendis jõutõstmiseks üht parajasti vaba päratut tõstekangi proovida , tõmbusid turskete higihaisuste härgmeeste näod naerule . </s> <s> Noh , poisid , nalja saab ! </s> </p>
<p> <s> Kui raualade aga ilma erilise pingutuseta tugedelt kerkis , oldi rabatud . </s> <s> Seejärel heitis Arkadi spordidressi maha , ja nüüd oldi ehk veel enam vapustatud : ideaalsemat kehaehitust — lüheldane sale mees , nii-öelda läbinisti tailihane poiss , musklid nagu atleetvõimlejatel — , polnud tolle rammula seinte vahel veel nähtudki . </s> <s> Kuis küll nii ? </s> <s> Aga miks ka mitte . </s> <s> Emake polnud Arkadil keelanud hantlite ja sangpommidega kodus harjutada , ja seda oli ta teinud ka varsti juba kolmandik sajandit järjepannu , just niisama visalt ja meelekindlalt nagu harjutanud balalaikapassaažegi . </s> <s> Rammumeeste parajasti kohalviibinud juhendaja , kunagine meistertõstja , vangutas uskumatult pead — tollest ennenägematult valgeverelisest mehest oleks aastate eest vabalt võidud Eesti kärbeskaalu meistri koolitada . </s> <s> Pärast üha suuremate ja suuremate raskuste ülespunnitamist soovis soome aktsendiga mees ka liikuval kummilindil , kuidas seda nimetatakse , seda ta ei teadnudki , paigaljooksu harjutada . </s> <s> Seda ta tegigi , kuid siin oleks peaaegu õnnetus juhtunud , Arkadi aina lippas ja lippas . </s> <s> Kuid kuna temas juba imemeest nähti , ei märganud keegi teda ka üsna metsikus tempos toimuvat jooksmist lõpetama manitseda . </s> <s> Arkadi jooksis ja jookis , kuni ta kokku varises . </s> <s> Ent enne seda ei olnud ta juures märgata mingeid väsimuse jälgi — Arkadi linavalge juus oli ikka veel kuiv ja laitmatus seitlis , vahepeal selgatõmmatud valgel spordisärgil ei ainsamatki higijälge — jah , kes oleks arvata võinud , et too hirmus visa mees oli end juba poolsurnuks jooksnud . </s> </p>
<p> <s> " Aga , kulla härra , teil pole ju higilõhnagi juures , " imestas teda toetama tõtanud treener . </s> <s> Ja siis tunnistas tuikuv Arkadi , et tema on juba nii loodud , et üleüldse ei higistagi . </s> <s> Selles osas oli meie Arkadi tõesti nagu koer , kuid paraku selle erinevusega , et ei saanud ta penide kombel ka keelt suust välja riputada ; koertel ju higinäärmeid polegi ja just keel nende osa täidabki . </s> </p>
<p> <s> Miks Arkadi füüsilistest imevõimetest nii pikalt pajatada ? </s> <s> Eks ole seda ju lugejal õigus teada saada . </s> <s> Paraku tuleb vastus ebamäärane . </s> <s> Ütleme vaid niipalju , et peale oma ema , muusikaõpetaja ja kunagise kuulsa meisterkondiitri , kes teda oma troonipärijaks pidas , oli Arkadi Mustonenil veel teisigi autoriteete . </s> <s> Ja need olid rõhutanud hea kehalise vormisoleku suurt tähtsust . </s> <s> Et ihutugevusel , osavatel kätel ja ka Arkadile juba loomuomasel vilkusel mõnede keerukate ülesannete täitmisel ülisuur tähtsus on , see tõsisasi leiab peatset kinnitust . </s> </p>
<p> <s> Juba järgmisel hommikul helistatakse Arkadi Mustonenile . </s> <s> Ka tema mobiiltelefoni olemasolust ei tea hea emake õhkagi ; ja ega kurdi vanainimese eest seda vajalikku riista ju raske varjata olegi . </s> </p>
<p> <s> Tõsiselt kuulab Arkadi temale kõneldavat . </s> <s> Imelik ja absoluutselt arusaamatu oleks võimalikule pealtkuulajale kondiitermeistrile määratud venekeelse teksti mõte . </s> <s> Räägitakse küll kasutades täiesti tavalisi sõnu : mingi kraani kinnikeeramine olevat vajalik kohe esimesel võimalusel , hea , kui juba täna õhtul . </s> <s> Ning sellest , et mingist kotist ei tohtivat vähimaidki jahujälgi maha jääda ja ikka samas stiilis edasi . </s> <s> Jonathan Swifti " Gulliveri reisides " pajatatakse kellelegi läkitatud teatest , kus juttu mingi onukese hemorroididest , aga näe , osavad dešifreerijad lugesid sellest välja , et kavatsetakse hoopis atentaati ( või oli see koguni valitsuse kukutamine ? ) . </s> <s> Nii võimekaid krüptogrammide lahtimõistatajaid aga meie meisterkulinaar ei vajagi . </s> <s> Ta näos on tõsidus , aga samas ka vaikne rõõmuhelk ; tundub , nagu oleks ta sellist kõnet juba ammu oodanud ning hakanud juba muretsema , kas see tulebki . </s> <s> Selgub , et Arkadit ei ole unustatud . </s> </p>
<p> <s> Varsti saab vanaproua Mustonen kuulda , et tema pojal on töögraafiku muutumise tõttu vaja varsti tööle minna ning jääda sinna , mine tea , vast kaheks vahetuseks järjepannu . </s> <s> Ega see emakest üllata — niisuguseid asju on ju ka enne juhtunud . </s> <s> Need meie kodulinlased , kes juba varahommikul midagi magusat hamba alla ihkavad , peavad seda ka saama . </s> </p>
<p> <s> Ja kohe pärast seda kaob Arkadi oma tuppa . </s> <s> Päris ootamatult selgub , et küllalt mahuka tammise kapi , kus Arkadi oma margialbumeid ja maiusroogade kohta käivat kirjavara hoiab , on mõnel sahtlil kahekordne põhi . </s> <s> Seal on peidus mõned päris ootamatud esemed — paar nii vahedaks ihutud teraga nuga , et isegi kärbsel neile eluohtlik maanduda oleks ; üks kõver nuga kannab asjatundjate hulgas nime kukri " , nood asjatundjad on paraku sagedasemad just islami terroristide hulgas . </s> <s> Parim riistapuu kõri kõrvast kõrvani läbilõikamiseks ongi just see kukri .. </s> </p>
<p> <s> Kondiitritöös on sedasorti terariista kasutamine küll kujuteldamatu . </s> <s> Kuid ega Arkadi toda terariista täna oma väikesse kulunud nahkportfelli panegi . </s> <s> Küll aga leiab selles koha umbkaudu kolme sõrme laiune ja oma pooleteist meetri pikkune langevarjusiidist riba , mille mõlemas otsas kenasti väljanikerdatud vandlipulgad , mille vahelt siidiriba , tänu teravmeelsele konstruktsioonile , mahedal sahinal läbi jookseb . </s> </p>
<p> <s> Ka rullikest head kleeplinti peetakse reisule minnes vajalikuks . </s> </p>
<p> <s> Ja ühest teisest salasahtlist ilmub lagedale tulirelv , mida küll ülivähesed meie riigis näinud on — 9-millimeetriline poolautomaatne summutiga GLOCK — keraamilisest materjalist laskeriist , mida muide ka metallidetektor avastada ei suudaks . </s> <s> Kuid pärast lühikest järelemõtlemist ei võeta seda imerelva siiski kaasa . </s> </p>
<p> <s> Ja siis asub hea poeg Arkadi teele . </s> <s> Porfelli jätab ta seniks esikusse , kui emale kombekohast põsemusimopsu anda . </s> <s> Ning seejärel seatakse sammud maaliinide bussijaama poole . </s> </p>
<p> <s> Varsti istub valgetverd mees bussis ja vurab Tartu poole . </s> </p></div2>
        <div2 type="alaosa"><head> N E L I ( järg ) </head>
<p> <s> Reedel 28. juulil 2000 ; Ülenurme . </s> </p>
<p> <s> Suveõhtud on sumedad — eks august ootab juba ukse taga . </s> <s> Ville istub oma pisikeses valvuriruumist ümberehitatud laborikeses . </s> <s> Siin on ainult kõige hädapärasemat varustust , kuid seda enam kirjavara , mida noor teadusemees usinasti , mõnikord pea hommikuni uurib . </s> <s> Siin on ka tema välivoodi . </s> </p>
<p> <s> Kui ta mõnikord päris sügavaid ekskursse monograafiais ja erialaajakirjades teeb — mõnuga , põhjalikult , märkmeid tehes — fantaseerib geenide crossing-over' ist , kõikvõimalikest transduktsioonidest , konjugatsioonidest , mis on võimalikuks saamas mitte ainult raku- , vaid juba ka kõrgemate organismide tasemel , siis täna on Ville laual päris igapäevased veterinaariakäsiraamatud . </s> <s> Ja närviliselt keerab ta lehekülgi , lahkub siis pooljoostes taas oma kindlusest , et neljajalgsetele hoolealustele pilk heita . </s> <s> Askeldab süstaldega , katse- ja kraadiklaasidega . </s> <s> Midagi hullu on lahti ! </s> <s> Aga mis siis õieti ? </s> <s> Viiest emisekesikust , neist , kelle tulevastest emikpõrsastest unistab Ville kunagi transgeensigu — mõeldagu vaid ! -sigu , mitte -hiiri kasvatada — on kolm tõsiselt haiged . </s> </p>
<p> <s> Ville helistas sellest ka Valerile , kes ülehomme kohal lubas olla . </s> <s> Ta olnuks ehk nõus ka juba homme tulema , kuid Ville ütles , et pole vist mõtet . </s> <s> Homme läheb ta täna tehtud kõikvõimalike analüüsidega hommikul vara Tartusse viroloogide jutule . </s> <s> Ja ega enne ülehomset , sedagi parimal juhul , nad mingeid vastuseid anna . </s> <s> ( Ta oskaks ka ise mõningaid analüüse teha , kuid ega siia Ülenurmele tasu siiski kõige kallimat laboritehnikat soetada . </s> <s> Tartu ju siinsamas . ) </s> <s> Kui aga seakesed selleks ajaks hoopis hinge ei heida ... </s> <s> Igavene loll lugu , et ta vahepeal kaks nädalt gripi tõttu siit ära oli.Valeri käis siis ise Ülenurmel , seda Ville teab , ja võimalik , et ta on mõne eksperimendiga juba alustanud . </s> <s> Ta rääkis kord retroviirustest . </s> <s> Et huvitav oleks nendega katsetada . </s> <s> Kuid rohkem jutu tasemele see tookord jäi . </s> <s> Ja ka immunosupressorid on kõne all olnud . </s> </p>
<p> <s> Äkki on Valeri vahepeal loomadele juba midagi süstinud ? </s> <s> See variant ei tulnud talle algul suure ähmiga meeldegi . </s> <s> Nii ta seda siis telefonikõnes ei küsinudki . </s> <s> Sest talle viirastusid kõigepealt ikka punatõbi , leptospiroos , koguni sigade katk . </s> <s> Ärgu arvatagu , et sigadel tõbesid vähem on kui inimestel ! </s> <s> Notsudel tõusis palavik , nende nahale ilmusid laigud-lööbed , lümfinäärmed paistetasid ; esimest korda elus nägi Ville ( lugenud oli ta sellest muidugi ) , et ka seakärsast võib pursata tohutult verd ... Üldse tuli tal endale tunnistada , et kui ta teooriavallas päris tugev oli , siis õige tõpratohtri praktikat ega kogemusi tal siiski veel polnud . </s> <s> Mõni velskergi võis talle praktikas silmad ette teha . </s> <s> On mehi , kes esimese pilguga ütleksid ära , mis notsudega lahti on . </s> </p>
<p> <s> Ville proovib Valeriga veel korra telefoniühendust saada , aga nüüd on tema enda lauatelefon tumm . </s> <s> Vaikib . </s> <s> Ja sead piinlevad . </s> </p>
<p> <s> Ent kus häda kõige suurem , seal abi kõige lähem , mõtleb Ville Känd rõõmuga : nagu tellitult koputab ta uksele lüheldane valgetverd mees — vähe öeldud , päris albiino — , kes end montöörina tutvustab ja pärib , kas on ehk ka siin telefoniga midagi lahti . </s> <s> Mitu naabrit olla kaevanud ; eks ta siis tulnud vaatama . </s> <s> Kas teil siin mõnda ülemust ka on , tunneb montöör huvi . </s> <s> Pärast oleks allkirja vaja . </s> </p>
<p> <s> " Nii õigel ajal tulite , " rõõmustab Ville . </s> <s> Ja ta teatab , et temal endal on allkirjaandmise õigus olemas . </s> <s> Seda enam , et õige juhataja elab hoopis Tallinnas . </s> <s> Ta siin puha üksinda . </s> </p>
<p> <s> " Kas teil on pidev toon peal või tuututab kogu aja ? " pärib tulija . </s> </p>
<p> <s> " Enne oli päris vait . </s> <s> Ma proovin ... " </s> </p>
<p> <s> Korraks pöördub ta mehe poole , kes midagi oma portfellist näib otsivat , seljaga ... </s> <s> Ei jõua Ville veel telefoni hargilt võtta , kui kostub nagu siidisahinat . </s> <s> Ja siis on midagi laia heidetud ümber ta kaela ning see lai pingutub nii , et ei saa Ville enam õhkugi ahmida , tõmbleb nagu jõekaldale heidetud kala . </s> </p>
<p> <s> " See mees on hull ! </s> <s> Milleks kägistada t e d a ? ! " </s> </p>
<p> <s> Korraks õnnestub tal pöörduda ja ta näeb mehe peaaegu värvitute silmade täiesti rahulikku , õige pisut ehk uudishimulikku pilku . </s> <s> Ja äärmiselt asjalikku , kus puudub igasugune viha , sadism , tapanauding . </s> <s> Ville püüab sõrmi pringi , plingi siidiriba vahele ajada , kuid muidugi asjatult . </s> <s> Ja ta näeb , kuidas kaks imekena , justkui idamaise ornamentikaga elevandiluust nikerdet kepikest — umbes nii suured , nagu need , mis plikade hüppenööridel — pingulduvad ja siis järsult omavahel ristasendisse keeratakse . </s> <s> Kas nende pilt klaasistub nüüd tema silmisse ? </s> </p>
<p> <s> Ta unearter on kinni pigistatud . </s> <s> Ville teab , et nüüd ei saa ta käsi enam õlgadest kõrgemale tõsta . </s> <s> Eks sellepärast enesetapukatsed poomise läbi nii kergesti korda lähegi , jookseb mõte läbi aju . </s> <s> Nõrkev mõistus teab — ent juba liiga hilja — , et olnuks õigem kohe algul mitte püüdagi oma käsi lindi vahele toppida , vaid hakata mehe sõrmi ükshaaval lahti murdma ; siis kui õhku veel oli . </s> <s> Kuid sellest teadmisest pole enam kasu . </s> <s> Ville kuuleb , et ta kukub , telefoni ja tooli kaasa tõmmates . </s> <s> Imelik on kuulda iseenese kukkumist ja seda mitte tunda ... </s> </p>
<p> <s> Aga seda , mis edasi hakkab toimuma , too mees , kelle dissertatsioon on nüüd määrat igavesti lõpetamata jääma , enam ei näe . </s> <s> Otse hella hoolitsust ilmutab albiino . </s> <s> Ta võtab taskust stopperi ja hakkab lugema Ville pulssi . </s> <s> Tundub , et ta ei taha jätta Villele mingeid lämbumisevõimalusi ; eks selleks vist oli ka too noormehele kaelaheidet lingjas siidiriba nii pehmest materjalist , et mingeid kägistamisjälgi ei jääks . </s> <s> Üks käsi pidevalt pulsil , lohistab ilmselt eritreeningu läbi teinud mees tursket maapoissi ilma erilise vaevata mööda lühikest ühenduskoridori lauda poole . </s> <s> Võib arvata , et siinne situatsiooni on talle juba tuntud — kas uuris ta seda hoolikalt läbi akna , või on ta katselaudast juba enne tapatööle asumist läbi hiilinud . </s> <s> Ja muidugi telefoni tummaks teinud . </s> </p>
<p> <s> Ville Känd lohistatakse kõrge raudtrepi juurde , mis kunagi viis üles nende pooltõbiste põrsakeste juurde , keda nakkusohu tõttu tuli oma lustilistest eakaaslastest lahus hoida . </s> <s> On olnud juttu selle pika ja kitsa trepi ohtlikkusest ning mittevastavusest töökaitse seadustele , kuid siiani pole midagi muudetud . </s> <s> Seda enam , et tol tinglikul ülemisel korrusel üldse väga harva käiakse ; põrsaid seal kah juba enam ammu ei hoita ; tühi , lage ruum , vaid paar kiinimuhulist hobusenahka pennide külge kuivama riputatud . </s> </p>
<p> <s> Nüüd võtab Arkadi , balalaikavirtuoos , Ville käte alt kinni ja tirib ta treppi mööda üles . </s> <s> ( Ling on ikka veel ümber kaela , ning korraks tõmbab lillemarkidefänn selle pingumalegi . ) </s> <s> Kummikindad on ta muidugi eelnevalt jõudnud kätte tõmmata . </s> <s> Ja mis siis edasi ? </s> </p>
<p> <s> Ville keeratakse näoli . </s> <s> Jah , see tirimistöö oli nagu päris mõttetu , sest nüüd nügitakse noormeest trepist alla . </s> <s> Enne on aga Arkadi hoolega sättinud Ville pea just nii , et raudpulgad noormehe allasõidul tema näo kallal võimalikult suurt laastamistööd teeks . </s> <s> Hopp ! </s> <s> Ville läkski ! </s> </p>
<p> <s> Arkadi ronib ettevaatlikult — ikka pagana ohtlik trepp ; et selliseid üldse lubatakse ! — talle järele . </s> <s> All , kivipõrandal keerab ta Ville selili : jaa — raudredel on teinud vägeva kraasimistöö . </s> <s> Päris siledaks on küntud nooruki nägu , üks suunurk peaaegu et kõrvani lõhki rebit . </s> <s> Lükkamine on korda läinud , kuid siiski mitte täielikult — Arkadi palvetas südames , et poiss murraks ka kaela . </s> <s> Kuid seda pole juhtunud . </s> <s> Ka koljupõhimiku murret pole , sest muidu valguks Ville ninast ja kõrvust juba sogast ajuvedelikku . </s> <s> Seda on nähtud . </s> </p>
<p> <s> Pea viltu , peab Arkadi Mustonen nõu . </s> <s> Ta silmitseb Ville verist , laastatud nägu nagu mõnda oma kondiitritööd , kus palju punast želatiini kasutatud . </s> <s> Kas või toda kunagist premeeritud punalipulist Toompead . </s> <s> Ja siis kummardub ta ; tema tundlikud balalaikamängija sõrmed kompavad tähelepanelikult lamaja kaelalülisid . </s> <s> Ning viivu pärast võib kuulda vaikset , kuid täiesti selget krõpsatust — tuli siiski natuke kaasa aidata ... </s> </p>
<p> <s> Arkadi loeb taas Ville pulssi . </s> <s> See on ikka veel alles . </s> <s> Süda lööb isegi kiiremini kui enne . </s> <s> Noh , mitte enam kaua . </s> </p>
<p> <s> Mis nüüd ? </s> <s> Ettevaatus ennekõike ! </s> <s> Ses osas ei tee küll küllale liiga . </s> </p>
<p> <s> Arkadi taskust ilmub šaholl , mida võis enne pidada sulepeale määratuks . </s> <s> Ja sealt võtab ta süstla . </s> <s> Hoolikalt , otsekui valutavat hammast blokeeriv stomatoloog , viib ta süstla Ville verdtäisvalgunud suukoopasse . </s> <s> Ning ta süstib midagi kurgulakke . </s> </p>
<p> <s> Päris kindlasti ei leia kohtuarstid ei süstlajälge ega suuda kohtukeemikud määrata mürki , mis varsti süütuteks algkomponentideks laguneb . </s> </p>
<p> <s> Korraks heidab Arkadi veel uuriva pilgu üle ruumi . </s> <s> Siis pöördub ta laborisse tagasi ja tõstab telefoni taas lauale ning tooligi sinna , kus see varem oli . </s> </p>
<p> <s> Aga kas ei võida imestama hakata , miks noormees üldse sinna üles ronis ? </s> <s> Seal oli rida suurepirnilisi valgusteid . </s> <s> Vast oleks mõistlik mõni lamp välja keerata ja uus kusagile lähedusse pingiotsale panna . </s> <s> Ja õnneks oli seal ülal ka mingi puuredel , mille saab just lambipesa alla panna ja siis ümber lükata , nagu oleks lambivahetaja seda kasutanud , seejärel koos redeliga kukkunud ning siis juba suurest raudredelist alla veerenud . </s> <s> Selle kõige korraldamine võtab natuke aega , kuid Arkadi on rahulikkus ise . </s> <s> Kõik saab korda seatud . </s> <s> Ei ole pisiasju meie töös . </s> <s> Ja ka lauatelefon , mille tummaks tegemisest kogu operatsioon algaski , tuleb jälle tööle panna , nii et ükski ekspert ei märkaks ei juhtme katkilõikamise kohta ega ka selle parandamist . </s> <s> See kõik võtab aega , kuid on loota , et kedagi täna õhtul enam siia ei tule . </s> <s> Ja kui tuleb , siis on tol tulijal neetult halb õnn ... </s> </p>
<p> <s> Nüüd Ville süda enam ei löö . </s> <s> Selles veendunud , võib Arkadi minekule asuda . </s> </p>
<p> <s> Kuid äkki kuuleb ta mingit korinat . </s> <s> Kust see siis nüüd veel ? ! </s> </p>
<p> <s> Ta heidab pilgu seasulgu . </s> <s> Üks noor siga hakkab hinge heitma . </s> <s> Kui jube siga — kogu ta keha on lillakaspunakaid nahaaluseid verevalumeid täis ; kärsast — armas taevas ! — purskub aga välja tumepunane verejuga ... Otsekui paduvihma ajal vihmaveetoru otsast . </s> <s> See pilt on nii vastik ja jube , et heleblondil kondiitril korraks koguni silme eest pildi ära lööb . </s> <s> Ta astub paar sammu tagasi , otsib seinast tuge . </s> <s> Huhh ! </s> <s> Oksele ajab ! </s> </p>
<p> <s> Kuid Arkadi Mustonen saab endast võitu . </s> <s> Ei mingeid reetvaid oksejälgi tohi siia jääda . </s> </p>
<p> <s> Ta tormab uksest välja . </s> </p>
<p> <s> Ja see tormamine on tulus — nõudepeatuses seisab Tartusse viiv buss . </s> <s> Bussijuht näeb jooksjat ning otsustab ta ära oodata . </s> </p>
<p> <s> Bussis rahuneb Arkadi Mustonen maha . </s> <s> Vaene siga . </s> <s> Muidugi ka vaene noormees . </s> <s> Balalaikatinistaja pilku ilmub tõsidust ja pisut nukrust . </s> <s> Võimalik , et kaastunnetki . </s> <s> Mis võiski tal olla tolle kena lihtsa olemisega lahke noore mehe vastu ? </s> <s> Kuid mis parata , kui nii t u l i teha . </s> <s> Selline oli käsk . </s> <s> Ja käsk on vanem kui meie . </s> <s> Too Ville Känd oli nähtavasti pidanud mingi telefonikõne kellegagi . </s> <s> , kellele suunatud kõned salvestatakse . </s> <s> Oli selge , et juba homme võib tulla avalikuks miski , mis veel ei tohtinud . </s> <s> Arkadi Mustonen sai üle hulga aja jälle oma võimekust näidata . </s> <s> Teda ei huvitanud , kellele see noor mees ette jäi ning milles peitus tänase operatasiooni sügavam mõte . </s> <s> Need pole tema mured . </s> <s> Kui tolle poisi matuseid peetakse , tuleks ta heal meelel kohale ja viskaks ta kirstule lillekese . </s> <s> Süütaks kirikus küünlagi , ainult et luterlastel pole sellist kena kommet . </s> </p>
<p> <s> Arkadi tõeliseks mureks on õigel ajal koju jõuda . </s> <s> Nagunii jääb ta liiga hilja peale . </s> <s> Kurb küll , et emakesele jälle valetada tuleb . </s> <s> Aga tema sünnitaja on mures , et keegi pojakest halvale teele ei meelitaks . </s> <s> Suures linnas on ju palju kiusatusi . </s> <s> Kõlvatuid naisi kõik kohad täis ! </s> </p>
<p> <s> Arkadi ohkab . </s> <s> Varsti jõuavadki nad Tartu bussijaama . </s> </p>
<p> <s> Valeril oli täna raske ja rahutu päev olnud — Inna saabus haiglasse tagasi , sest tal olid mingid valud alanud . </s> <s> Sünnituseni peaks küll veel aega olema , kuid mine sa tea , mis kõik juhtuda võib . </s> <s> Ega see sünnituski praegu kõige hullem oleks — seitsmekuustel tittedel on päris head võimalused elama jääda ; huvitavamal kombel paremad kui kaheksakuistel.Vale-Dmitril , pardon , ikka Vale-Valeril oleks õige aeg maailmavalgust näha alles varasügisel , kuid vaatame mis asjast saab . </s> <s> Mingi intuitsioon ütleb Valerile , et juhtugu , mis juhtub , küllap kõik läheb hästi . </s> <s> Valeri rahustas Andrust , kes pabistas rohkem kui Inna ise . </s> <s> Kuid kuni viimase ajani on Andrus ilmutanud ootamatut kindlameelsust ning avaldanud soovi ilmtingimata oma kauaoodatud järglase ilmaletulemise juures viibida . </s> <s> Ta peab otsustaval hetkel hoidma Inna kätt . </s> <s> Kuidas siis muidu — kaasa vajab ju julgustamist ! </s> </p>
<p> <s> Valeri oli nõus kihla vedama , et nagu paljud teisedki mehed , pageb Andrus palatist just siis , kui lapsuke vastumeelselt oma turvakodust lahkuma peab ja ta peanupuke emaüsast välja pressub . </s> <s> Muidugi juhul , kui romantilis-müstilise loomuga pangaanalüütik juba varem ära minestanud pole . </s> <s> Seda on juhtunud kangemategi meestega . </s> <s> Just niinimetatud tugevama sugupoole tarvis on õdedel nuuskpiiritus alati käeulatuses . </s> <s> Sünnitajad ise seda ei vaja . </s> </p>
<p> <s> " Ma olen kuulnud , et viimasel ajal olevat väga levimas sünnitamine meres , " rääkis Andrus asjatundja toonil — hääl umbes tertsi võrra madalamaks transponeerit . </s> <s> See oli kentsakas küll , kuid mis sa tollele õnnelikule isale , paraku veel vale-isale , ikka pahaks tohid panna . </s> </p>
<p> <s> Eks arvanud Valeri selle jutu peale , et meres sünnitamine — sireenide , najaadide ja ehk ka mõne lihthüljese läheduses , on küllap romantiline tõesti , kuid vesi on sel suvel na jahedavõitu . </s> <s> Viis-kuusteist kraadi . </s> <s> Innake , proua Klumberg , on üsna hellik proua , võib veel põiepõletiku saada , ja seda häda veel tarvis ... </s> </p>
<p> <s> " Aga võiks ju ka basseinis . </s> <s> Ma saaksin selle asja vabalt ära korraldada , " oldi enesekindel . </s> </p>
<p> <s> Kas Andrus peab basseinivett iseäranis steriilseks ? </s> <s> Kas ta arvab , et kloor lapsele head teeb ? </s> <s> Ja muidugi tuleb pärast üht korralikku sünnitust ju basseinivesi välja maksta , sest on karta , et kristallpuhtaks see ei jää , lõõpis Valeri . </s> </p>
<p> <s> Kuid tema iroonia läks seekord muidu terase analüütiku kõrvust igatahes mööda . </s> </p>
<p> <s> " Ega see asi vist hästi kõne alla tule jah , " arutles too siiski . </s> <s> " Sest bassein tuleks enne ikka ka ju korralikult desinfitseerida . " </s> <s> Peatse isaduse mured olid ta väga ja väga asjalikuks teinud . </s> <s> " Teil võiks siin kohe spetsiaalne bassein olla , " oli tema arvamine . </s> </p>
<p> <s> " On plaanis ehitada ka . </s> <s> Kuid siiani oleme ikka veel ilma läbi saanud . " </s> <s> Ja Valeri soovitas Andrusel rahulikku mehemeelt säilitada . </s> <s> Küll läheb kõik hästi . </s> <s> Vees sünnitamine olevat väga popiks saanud , seda muidugi — muuseas ka peiu-pruudi paaripanek vees — , kuid lapsukese vettepoetamise pooldajate kõrval olevat sellel ka tuliseid vastaseid . </s> <s> Mütoloogias kõneldakse ju tõesti merelehmadest , kuid kas naised ... ? </s> <s> Poiss on normaalses kaalus , kõik uuringud ja analüüsid näitavad , et mureks pole mingit põhjust . </s> <s> Isegi siis , kui ta hommepäev sünniks . </s> <s> Siin majas ollakse profid . </s> </p>
<p> <s> Mnjaa ... </s> <s> Poisi suurus oli teinud Valerile endalegi algul muret . </s> <s> Sest kloonitud järeltulijail pudulojuste maailmas , mida juba enam ammu ei esindanud ainult Dolly , kippus sündima — küll ainult vahetevahel — lausa gigantseid järglasi . </s> <s> Aga praegu oli poisslaps õnneks üsna normis . </s> <s> Ja ultraheliuuringud ei näidanud ka mingeid ebardlikke jooni , mida Valeri kusagil alateadvuses siiski pisut peljanud oli . </s> </p>
<p> <s> Siiski oli ta valvearsti palunud endale kohe koju helistada , kui asjad nii on , et sünnitus tõesti algab . </s> <s> Tõeliselt Valeri seda siiski ei uskunud . </s> </p>
<p> <s> Reeglina ei käinud bioloogid-tsütoloogid pea kunagi sündimisi jälgimas , kuid kuna käesoleval juhul oli tegu Valeri kooliõega , kelle ettevalmistamiseks ta pealegi oli ränka vaeva ja aega kulutanud , siis ei nähtud tema soovis midagi imelikku . </s> <s> Ei olnud Valeril erilisi sentimentaalseid kalduvusi , kuigi — õieti peaks ju just tema olema see mees , kes sünnitajal käest kinni hoiab . </s> <s> Noh , sellele ta ei pretendeeri — imelik küll , kuid Inna ei huvita teda viimasel ajal enam põrmugi — kuis ta küll võis üldse sellisesse tüütusse , ennastimetlevasse frukti nii koledal kombel ära armuda ? — , kuid maailma esimese ( kui uskuda avaldatud andmeid ) kloonitud inimlapse ilmaletulek on sündmus , mille nägemisest tema looja veel enam — tema matriits ! — küll ilma ei tohiks jääda . </s> <s> Ning tal oli plaanis pääseda võimalikult ruttu ka analüüside juurde , hankida kohemaid endale mõni koeproov või veretilk , et veenduda , kuidas kõik ikkagi on . </s> <s> Ka see on kuidagi ehk ebaeetiline , et Valerit huvitab lapse DNA enamgi kui laps ise . </s> <s> Vist ongi , kuid , tont võtku , ta mitte ei kavatsegi selle tühja asja pärast endale mingeid etteheiteid teha . </s> <s> Head inimesed , isadus ja emadus on ju päris kindlasti olulised fenomenid ; ei eksi needki , kes neid üleüldse kõige tähtsamaiks asjuks päikese all peavad , kuid midagi pole parata — kui ei elata enam traditsioonilises koordinaadistikus , siis taandub nii mõnigi püha asi triviaalsuseks . </s> <s> Tema ise ei tahakski , kuid nii see lihtsalt on . </s> <s> Valerile on tulevane laps küllap armas kah , kuid mitte iial ei suuda ta end vist tunda enam nii nagu näiteks sinisilmne ja sentimentaalne Andrus Klumberg . </s> <s> Kurb . </s> <s> Kuid mis teha . </s> <s> Ja kas üldse ongi kurb ja kas tasukski midagi teha ? </s> <s> Kui putukale , kes on harjunud kahedimensioonilise maailmaga , äkki kasvavad tiivad , siis muutub midagi paratamatult ja pöördumatult . </s> <s> Tema ei ole kah enam endine . </s> </p>
<p> <s> Aga sünd kui fakt saab muidugi põnev olema . </s> <s> Ja lõpuks — mingid üllatused ei ole eales välistatud . </s> <s> Kõik geneetilised ohud on kloonimisel kindlasti märksa suuremad kui normaalse viljastamise puhul . </s> <s> Ei saa ju nüüd toimida mingid emapoolsed tasandusedkaasaaitamised , sest ema kui sellist tavamõttes polegi ! </s> <s> Mida siin rääkida dominantsusest ja retsessiivsusest ? ! </s> <s> Mida veel regulaatorgeenidest , ja kas , ning mil määral , ning kust üleüldse neid transleeritakse-transkribeeritakse ? ! </s> <s> Tegu on mänguga , kus kaardid lahtiselt laual . </s> <s> Tõesti põnev lugu . </s> <s> Jah , kuigi nii mõelda tal nähtavasti jälle ei sobiks . </s> <s> Aga mis tähendab üldse sobimine ? </s> <s> Mis kategooria see veel on ? ! </s> </p>
<p> <s> Et vajaduse korral õigel ajal ja puhanuna kohal olla , selle nimel läkski Valeri Repson va rakult voodisse . </s> <s> Ja tema hämmastuseks tuli uni kergesti . </s> <s> Isegi sellest hoolimata , et Ville oli talle täna hommikupoolikul helistanud asjust , mis tõsist muret tegid . </s> </p>
<p> <s> Jah , toorevõitu oli tõdeda , et emiste saatus ei teinud talle sel päeval väiksemat muret kui Inna oma ... </s> <s> Ville oli lubanud analüüsid molekulaarbioloogidele ja viroloogidele viia . </s> <s> Mis tulemusi need anda võivad ? </s> <s> See tekitas kerget kõhedust , kuigi Valeri teadis , et ta oma tööde kohta küll kellelegi aru ei pea andma . </s> <s> Tema muretses rahad . </s> <s> Tema on pilootprojekti autor . </s> <s> Tema on kuningas . </s> <s> Aga kui viroloogid siiski midagi väga üllatavat leiavad , võivad nad sõbralikult aru pärida . </s> <s> Noh , et miks küll nii ? </s> <s> Supressante määrata ei tule neile kindlasti pähegi . </s> <s> Ja kui tulekski , mis eriti hullu siiski oleks.Kes teda keelab sigadega immunoloogilisi katseid teha ? </s> <s> Kuigi , ausalt öelda , ei tahaks ta oma tegemistele siiski tähelepanu tõmmata . </s> <s> Ville pakub kindlasti oma abi ... </s> </p>
<p> <s> Kuid rahulikult alanud uni ei kestnud kaua . </s> <s> Vastu hommikut äratas ta vinnilise Villega seotud hirmuunenägu . </s> <s> Ja kui ta valgenevasse lakke vahtis , rabas teda äkki jube eelaimus . </s> <s> See oli isegi midagi rohkemat kui aimus ... </s> <s> See oli väga lähedal kindlale teadmisele ! </s> <s> Võis olla juhtunud asju , millele mõeldagi ei julge . </s> <s> Milles siis asi ? ! </s> </p>
<p> <s> Aga eks nimelt selles , et V i l l e o l i t a l l e j u h e l i s t a n u d ! </s> <s> Ja rääkinud , et ta on märganud midagi arusaamatut ja kahtlast . </s> <s> Ja et kavatseb asja põhjalikumalt uurima hakata ... </s> </p>
<p> <s> Kuid kui milleski üldse kindel olla võis , siis selles igatahes , et teatud ametkonnnad k õ i k i tema kõnesid pealt kuulavad ja lindistavad . </s> <s> Vastupidist on võimatu ette kujutadagi ! </s> <s> Nad said signaali , et midagi on kõrbemisohus , midagi võib välja tulla liialt vara ... </s> <s> Ning mõned süsteemid töötavad Venemaa-tüüpi riikides kiiremini kui õlitatud välk ! </s> </p>
<p> <s> Ja nüüd ei mallanud Valeri enam voodisse jääda . </s> <s> Hetk hiljem oli ta juba telefoni juures . </s> <s> Jah , ta vajab taksot . </s> <s> Jah , kohe . </s> <s> Noh , kümne minuti pärast . </s> <s> Kui ta kuulutas , et ta tahab Tartu suunas sõita , peeti teda algul segaseks . </s> <s> Kas tal on aimu , mis see sõit ka maksma võib minna ? </s> <s> Kas poleks mõistlikum tellida takso selleks , et sõita bussijaama , kus juba tunni aja pärast esimene buss teele läheb ? </s> </p>
<p> <s> Valeri teatas neile jäiselt , et tema kui kliendi soovid on neile seaduseks . </s> <s> Rahaküsimusi võivat tundmatu torupeoshoidja arutada soovi korral oma naise , armukese või ämmaga ! </s> </p>
<p> <s> Tema toon ehmatas . </s> <s> Kommentaarid lõppesid , sooviti teada saada vaid nime ja aadressi ning öeldi kohe ka saabuva takso number . </s> <s> Takso olevat kohal kaheksa minuti pärast . </s> </p>
<p> <s> Ja oligi . </s> </p>
<p> <s> Valeri sõitis läbi varasügisese ärkava Eestimaa . </s> <s> Maa , mille suhtes olid tal nii ambivalentsed tunded . </s> <s> Kesk-Eestit ilusaks küll pidada ei saa . </s> <s> Aga armsaks ehk võiks , kui see maa teda oma lapseks tunnistaks . </s> <s> Maa ehk tunnistabki . </s> </p>
<p> <s> Kuid lüürilisteks mõtiskeludeks polnud Valeril aega ega himu . </s> </p>
<p> <s> Ta tundis end süüdlasena , kuigi vast ehk varavõitu , sest tal polnud ju aimugi , mis Villega vahepeal juhtunud on . </s> <s> Kuidas ta küll ei tulnud selle peale , et võtta kontakt erukindral Matrjoškiniga ja teatada , et Ville Känd on tema kaastööline , kellelt saabuva informatsiooni sisu üle võib otsustada vaid tema ainuisikuliselt . </s> <s> Tema on ainus , kes seda oskab tõlgitseda . </s> <s> Praegu pole vaja kellegi sekkumist . </s> </p>
<p> <s> Oh , kui hilja ei ole , siis kontakteerub ta otsemaid meestega , kes end vägede ülemjuhatajateks peavad , juba täna . </s> <s> Aga süda aimas , et on vist siiski hilja . </s> </p>
<p> <s> Ja o l i gi . </s> <s> Just samasugune tossu väljaajav morgiauto , mis Tanjagi tema viimasele reisile oli viinud , seisis nüüd Ülenurme katsemajandi ees — ju pole neil morgiautomeestel kombeks mootoreid välja suretada . </s> <s> Auto mootori väljasuremisse suhtuvad asjaomased isikud igatahes vähemalt sama tõsiselt kui inimese hingeheitmisse . </s> </p>
<p> <s> Kuna auto ikka veel oma tüdinult tusahalli , haisvat tossu välja ajas , võis arvata , et Ville on veel s e e s. </s> </p>
<p> <s> Ja oligi . </s> <s> Ehkki juba kanderaamile tõstetud ning nägu kaetud . </s> </p>
<p> <s> Tuli tunnistada , et Valeri saabumine koguni enne esimest bussi nii politseinikke kui ka kohtuarsti ning muidugi ka koiduajal sigu söötma tulnud Vana-Anu imestas . </s> <s> Tema see oligi , kes Ville kõrge raudredeli alt leidis ja jubedat pilti nähes kiljudes välja tormas . </s> <s> Pärast oli ta siiski küllalt tubli , et helistada . </s> <s> Aga kuidas Valeri Tallinnas teada võis , mis siin juhtunud ? ! </s> </p>
<p> <s> Valeri siis rääkiski , et tal oli eile Villega mitu kõnet olnud . </s> <s> Sigadega olevat midagi tõsist lahti , oli Ville teatanud . </s> <s> Eks eksperimentidest või ju igasuguseid asju oodata , kuid ikkagi kiirustas ta , nagu suutis . </s> <s> Ent ta taipas , et sigadest — kaks olla neist hinge heitnud , kandis Anu ette — praegu rääkida küll ei sobi . </s> </p>
<p> <s> Mis selle Villega siis juhtus ? </s> <s> Olevat arvatavasti läinud üles pirne vahetama , väike redel nähtavasti kukkus ümber ja Ville ise sadas suurt raudredelit mööda , ja veel eriti õnnetul kombel alla . </s> </p>
<p> <s> Kohtuarst tõmbas Villelt korraks liniku näolt ja see pilt oli tõesti hirmus . </s> <s> Isegi paljunäinud bioloog Valerile . </s> <s> Õnnetu põlvalase nägu oli ainus suur vereklomp . </s> </p>
<p> <s> " Asi on selgroolülides . </s> <s> Kaks on katki , " kommenteeris arst . </s> <s> " Kolp siiski mitte , kuigi on arvata , et ajus on kindlasti verevalum . " </s> </p>
<p> <s> Valeri ei pidanud seinast tuge otsima nagu kondiiter-balalaikamängija ( toda meest ehmatas mäletetavasti rohkem sea surm ) , kuid põlvedes tundis Valeri nõrkust küll — kõik oli ju ilmselge.Ville kõne emale lindistati ning edasi toimus juba kõik ühe suurriigi parimate tavade järgi . </s> </p>
<p> <s> Oli ju absoluutselt kujuteldamatu , et Ville Känd oleks julenud toda viletsat redelit mööda üles ronida.Ta oli ju ise tunnistanud , et antagu või miljon , või kuidas see oli , aga tema kõrgemale kui kolmandale redelipulgale ronida ei julge ? </s> </p>
<p> <s> N e n d e töö oli õnnestunud . </s> <s> Aga kas polnud temal , Valeril , nüüd juba kaks ohvrit ? </s> <s> Ei , Tanjat ei saanud ta küll nii otseselt oma kontosse kanda kui Villet . </s> <s> Kaudsemalt aga siiski . </s> </p>
<p> <s> Valeri ütles , et ta ta läheb pisikesse laborisse ja vaatab , kas kadunuke on ka juba mõningaid analüüse jõudnud teha , mida ta telefonijutu järele kavatsenud mikrobioloogidele ja viroloogidele saata . </s> <s> Eetiliselt ei sobi niisugune praktitsism sündinud traagilise looga kokku , kuid kuna ta Tartust nagunii läbi läheb , siis täidab ka selle , mida vaene Ville ei jõudnud . </s> <s> Täidab nagu tema viimase soovi . </s> </p>
<p> <s> " Vaevalt siin midagi enam uurida ongi — pilt nii selge , " ohkas Valeri Villele viimast pilku heites . </s> </p>
<p> <s> Arst noogutas vaikides . </s> <s> " Minu eriala raamides küll . </s> <s> Kuid veterinaaridel tööd arvatavasti jätkub.Sest sigadega on midagi tõsist lahti , kuigi mina neid asju ei tunne.Noh , sigadest ei passi küll praegu rääkidagi ... " </s> </p>
<p> <s> " Pidi Ville küll toda hullu redelit mööda üles ronima ja üleval veel pirnidega jandama hakkama . </s> <s> Vaene poiss ... ? " </s> </p>
<p> <s> Kaks tõsisist meest võtsid kanderaami ja siiani vapralt hingeshoitud morgiauto sai oma kurva kandami . </s> </p>
<p> <s> Vargsi heitis Valeri pilgu ka emistele . </s> <s> Kaks neist olid , nagu teada , hinge heitnud . </s> <s> Kolm aga ruigasid rõõmsameelselt , nagu poleks midagi juhtunud . </s> </p>
<p> <s> Valeri jättis arstiga jumalaga ning siirdus seejärel Ville laborisse . </s> <s> Kirjutuslauakesel oli pappkarp paljude katseklaasidega . </s> <s> Pikema jututa pistis Valeri selle portfelli , ja nüüd võis juba temagi lahkuda . </s> <s> Aga kas ta need ka asjatundjatele näha viib , seda tuleb veel kaaluda . </s> </p>
<p> <s> Ja äkki tundis Valeri , et kusagil kubemekandis midagi jubedasti sügeleb . </s> <s> Närvid ? </s> </p>
<p> <s> Ta läks tualettruumi . </s> <s> Laskis püksid rebadele . </s> </p>
<p> <s> Mis need siis siin on ? ! </s> </p>
<p> <s> Ta kubemekarvad kihisesid satikatest . </s> <s> Vahepeal olid need ju kadunud . </s> </p>
<p> <s> Teine ohver ? ! </s> <s> Kas Tanja saadab hauast tervisi ... ? </s> </p>
<p> <s> Jäigi Valeri seisma , püksid rebadel . </s> <s> Mingi needus või ? </s> </p>
<p> <s> Ja talle tuli inetu mõte : huvitav , kui kaua satikad kirstukaane all vastu suudavad pidada ? </s> <s> Kas nad lõpuks skeletile kinnituvad ? </s> </p>
<p> <s> Öökima ajas . </s> </p>
<p> <s> Just samal ajal sündis Tallinnas , erahaiglas FAVORIIT Innale poeg . </s> <s> Enneaegne laps oli muidu terve , ainult et nõrgukesevõitu . </s> <s> Kuvöösi paigutati väikseke . </s> </p></div2>
        <div2 type="alaosa"><head> V I I S </head>
<p> <s> Reede , 28. juuli 2000 ; KATAR , DOHA . </s> </p>
<p> <s> Vene saatkonna arst Pjotr Iljitš Kulakov on tusane . </s> <s> Veel enam — tige . </s> <s> Mitte skalpelli ei pea tema praegu käes hoidma , vaid hekikääre , mis on pealegi kuradi nürid . </s> <s> Kas selleks tasus õppida kirurgiks , lõpetada instituut cum laude , veel aasta otsa tuupida inglise keelt ja mingil määral ka seda täielikku joga , seda vastikut araabia keelt , mida kirjutatakse kõveriktähtedega , lausa bakteritega — nii väga meenutab araabia kiri spiroheete ja spirille . </s> </p>
<p> <s> Ta on siin Kataris elanud juba kaks aastat — millist vaeva pidi ta kulutama , et üldse saatkonnaarstiks saada ! — ja nüüd peab ta , et üldse vähegi väärikal tasemel ära elada , pidama veel ka saatkonna aedniku ja kojamehe kohta ... </s> <s> Ja tema naine — kvalifitseeritud operatsiooniõde — on samas isikus ka koristaja ning müüja saatkonna alakorrusel töötavas sisepoes , mille odavate hindadeta siin muide oleks päris võimatu toime tulla . </s> <s> Kui piinlikult , häbiväärselt , lausa alaväärsuskompleksi tekitavalt väikesi palku maksab neile nende kallis kodumaa ! </s> <s> Muidugi — on küllalt kohti maailmas , kus sellise palgaga võib end päris kindlustatud mehena tunda , kuid mitte siin kullaaugus — Kataris . </s> </p>
<p> <s> Kui ta siia Dohasse saabudes nägi ühe mošee ees mingit idamaist , kägisev-kriiskava tämbriga puhkpilli puhuvat tänavamuusikut , mõtles ta toda kerjusmehikest tõelise härrasmehe kombel rõõmustada paari dollariga , kuid pilk muusikeri korjanduskarpi võttis ta põlved nõtkuma : väiksemat kui kahekümnedollarilist rahatähte seal polnudki ... </s> <s> Ja mehe närtsinud nahkkarp sisaldas endas päris kindlasti suurema rahasumma kui on kirurgiaseptsialisti , glaukoomiaalase väitekirja kaitsnud doktor Pjotr Ilja poeg Kulakovi kuupalk . </s> </p>
<p> <s> Ning milliseid jootrahasid siin kohvikutes ja baarides anti ! </s> <s> Oma kujutlustes oli ta end näinud Lähis-idas ikka laia lehte mängimas — džentelmen võimsalt Nõukogudemaalt ... </s> <s> Häh ! </s> <s> Ptüi ... ! </s> <s> Ja vihane doktor oleks endale seepeale hekikääridega vaata et pöidlasse lõiganud . </s> </p>
<p> <s> Siin maal on teda tabanud pettumus pettumuse otsa . </s> </p>
<p> <s> Esimestel päevadel üritas ta soliidsele euroopalikule ülikonnale truuks jääda . </s> <s> Õhtuks oli see nii läbi higistatud , et vääna või vett välja . </s> <s> Ja siis oli ta saatkonnaõues kohtunud mingi burnuses mehega , keda ta algul araablaseks pidas , kuid kes , nagu kohe selgus , rääkis puhast vene keelt . </s> <s> Fektisov oli too mees — emiiri ihuarst , vahepeal Katari kodakondsuse võtnu ( saatkonna vanemad olijad teadsid seda ) , niisiis isamaareetur . </s> <s> Ja lahkesti oli too kogu euroopalikkuse , rääkimata juba venelikkusest , minetanud mees soovitanud temal , Kulakovil , hakata kandma burnust , pearätti ning sandaale . </s> <s> Teisiti olevat siin võimatu elada . </s> </p>
<p> <s> Tol korral oli Fektisov avaldanud soovi saata Moskvasse Välisministeeriumisse e-mail .. Milline jultumus ! </s> <s> Nagu niisuguse mehe teateid seal keegi ootaks . </s> <s> Ning selle arvamuse oli Pjotr Kulakov ka kohe julgesti välja öelnud . </s> </p>
<p> <s> Kuid Fektisov naeratas tüüpilist araabia-naeratust , ei solvunud üldsegi ning teatas , et tema kodakondsuse vahetamist olevat Moskvas väga tervitatud ... </s> </p>
<p> <s> Uskumatu lugu . </s> <s> Jah , kuid ainult esimesel hetkel . </s> <s> Sellel mehel võis olla siin missioone , millest temal aimugi ei saa olla . </s> <s> Niipalju ta siiski taipab . </s> <s> Kui keegi on emiiri ihuarst , kuulub selle jõleturikka at-Tani , või mis ta oligi , nii-öelda õukonda , siis on põhjust arvata , et Moskva võib tema vastu vägagi suurt huvi tunda . </s> <s> Märksa suurematki kui ühe saatkonna lihtmehe , ühe mustatöötegija-mooraka vastu . </s> <s> Ja saatkonna väidetavast heakskiidust kuulnud Pjotr Iljitš muutis Fektisoviga kõneldes otsemaid tooni . </s> </p>
<p> <s> Ning ta oli rabatud , millise loomulikkusega burnuses mees pärast e-maill'i teelesaatmist oma tuliuude PONTIAC'i astus ja , tolmupilvi üles keerutades , minema tuiskas . </s> <s> Tema , Pjotr Iljitš Kulakovi käsutuses oli — ja ainult siis , kui ta enne aru andis , milleks autot vaja — laibakarva rohekas ja roosteauguliste esitiibadega LADA . </s> </p>
<p> <s> Kui Pjotr üritas saatkonna pressiatašeelt teada saada , mis tolle mehe palk ka võiks olla , muigas too nukralt ja oletas , et kindlasti kolm korda rohkem kui kõigil nende töötajatel kokku . </s> <s> Niisugused faktid mõjuvad nõukogude inimese moraalile kuradi sandisti ... </s> </p>
<p> <s> Mingi kõuts lähenes nurru lüües saatkonnaarstile ; ta lennutati jalahoobiga aia teise otsa ning vaeseke lippas sealt longates sõiduteele , kus oleks peaaegu ühe , lausa röögatult uhke , Kulakovile senitundmatu margiga luksusauto rataste alla jäänud , kui tolle juht viimasel hetkel poleks oma võimsaid pidureid kasutada jõudnud . </s> </p>
<p> <s> Tuleb välja , et hundist ei pea mitte rääkima , aitab mõtlemisestki , ja juba ta kohal ongi . </s> </p>
<p> <s> Autost astus välja ei keegi muu kui vihatud doktor Fektisov . </s> <s> Ja mõelda vaid — uus , nüüd juba ka PONTIACiga võrreldes hirmkallis auto , ja autojuht takkatippu ! </s> </p>
<p> <s> Ikka burnuses , ikka endiselt lahkelt naeratav oli too emiiri soosik . </s> </p>
<p> <s> Selgus , et tal on taas vaja Moskvaga sidet võtta . </s> </p>
<p> <s> " Kas jälle Välisministeeriumisse ? " </s> <s> Kulakovil oli häbi , et ta peab seisma ametikaaslase ees , hekikäärid käes , jalas lotendavad dressipüksid . </s> <s> Kuid too vaatas saatkonnatohtri tehtud tööd kiitvalt ja mainis , et ka tema armastab vahetevahel natuke aiatööd teha . </s> <s> Jah , ainult et temal ei kukkuvat hekipügamine nii hästi välja . </s> <s> Kohe näha , et lihttohter kirurgi vastu ei saa . </s> <s> Eriti veel silmakirurgi.Ning siis ta täpsustas , et seekord tahab ta teadet saata mehele , keda ennevanasti — ta ei teadvat , kas ka nüüd veel — omavahel juttu puhudes Gribojedoviks soovitati nimetada . </s> </p>
<p> <s> " Või koguni temale endale ... </s> <s> Meie pealikud on parajasti kõik ära , " lausus rabatud kirurg-kojamees , " aga e-mail' i saatmisega saab mu naine kah toime . </s> <s> Muidugi juhul , kui te mingit eriti keerukat krüptogrammi ei taha kasutada . " </s> </p>
<p> <s> Fektisov ütles , et tegu olevat päris lihtsa teatega . </s> </p>
<p> <s> " Lähme vaatame , kas leiame Larissa üles . " </s> </p>
<p> <s> Nad leidsid Larissa Kulakova saatkonnapoest , kuhu ta abiliste puudumise tõttu ise parajasti kaht suurt riisikotti tarima pidi . </s> <s> Ent Larissa oli rõõmsameelne naine . </s> <s> Tema ei häbenenud midagi ja Fektisoviga oli ta juba ennegi kohtunud . </s> </p>
<p> <s> " Meilt saab head vodkat tükk maad odavamalt . </s> <s> Miks te vahel ka siit läbi ei astu ? </s> <s> Olete oma raha peale vihane või ? " </s> </p>
<p> <s> " Vodkalõhnadega ma oma peremehe ette minna küll ei julge . </s> <s> Temale on Koraan kõrgeimaks seaduseks . </s> <s> Aga ma mõnikord oma ruumides ikka tibakese võtan ka . </s> <s> Ja , jumala eest , miks ma ei võiks seda teilt osta , kui te seda mulle muidugi ikka müüte </s> .... <s> " </s> </p>
<p> <s> " Milles asi ? ! </s> <s> Võite saata kastikaupa , " naeris Larissa . </s> <s> Pjotri see kõik kuidagi vihastas — vihastas seegi , et tema naine oli siinse eluga väga rahul . </s> <s> Larissal oli juba kord selline lahe loomus . </s> <s> Ei teda härinud seegi , et näiteks Ameerika saatkonna arsti proua tellis endale tualetid Pariisist ja oli ehteid täis riputatud nagu juudi jõulupuu . </s> <s> ( Nii vähemasti öeldakse , kuigi õiged Jahvet kummardavad juudid ju üldse jõulupuud ei tunnista . </s> <s> Nagu ka Messiast . ) </s> </p>
<p> <s> Ja Larissa jättis oma riisikotid sinnapaika ning nad läksid üles . </s> <s> Trepil kohtasid nad Klavdiat , kelle ülesandeks oli saatkonna paberite korrashoidmine . </s> <s> Heleblond tissikas piiga — vast kahekümne kahe-kolmene — , kes selle ametikoha oli saanud tänu suurtele sugulastele , haigutas varjamatult ning ta silmaalused olid meigitagi sinakaslillad . </s> <s> Selge see , et Klavdial jälle magamata öö selja taga . </s> <s> Polnud mingi saladus — ja tüdruk pigem uhkustaski sellega — , et tal oli siin rikas austaja Jussuf . </s> <s> Mis kuradi austaja ! ? </s> <s> Tuleks otse öelda — pealelööja . </s> <s> Mis mees too Jussuf õieti oli ning kust tema rikkus tuli , seda ei teadnud täpsemalt keegi . </s> <s> Ärimees ta igatahes polnud . </s> <s> Aga kusagilt olid jõudnud Pjotrini jutud , et tol Jussufil olevat terve haaremitäis naisi ja kaheksa poega . </s> <s> On neil idamaalastel ikka alles isud ! </s> <s> Küllap olid Jussufil mingid salasidemed emiiri endaga . </s> <s> Võimalik , et Klavdia neid ka aimas . </s> <s> Kuid idamaadel tuli osata saladusi hoida , kui sa ei tahtnud , et su läbilõigatud kõriga laip kusagilt ootamatust paigast leitaks . </s> <s> Ent see , kes suuri saladusi hoida mõistis , võis elada nagu kuninga kass . </s> <s> Ja just kuninga kassiga võiski seda magusasti haigutavat ja kenasti nurru lüüa oskavat , aga vajaduse korral ka küüsi näidata mõistvat piigat võrrelda . </s> </p>
<p> <s> Larissa sai Klavdia käest võtmed . </s> <s> Ja siinkohal luges Pjotr oma missiooni täidetuks ning läks aeda tagasi . </s> </p>
<p> <s> Vast veerand tunni pärast lahkus salapärane doktor Fektsiov , ja varsti ilmus lagedale ka Larissa . </s> <s> Larissa , keda naljalt miski ei imestanud , oli seekord küll parasjagu endast väljas . </s> </p>
<p> <s> " Sa ei kujuta , Pjotr , millise teate ma pidin saatma ... " </s> </p>
<p> <s> " Ja kuidas ma seda võiksingi . " </s> </p>
<p> <s> " See Fektisov on üks imemees . " </s> </p>
<p> <s> " Võiksid lihtsamalt öelda — aferist . " </s> </p>
<p> <s> " Aga sel juhul igatahes super ... </s> <s> Ta teatas Moskvasse , et tema esimene ülesanne on täidetud ning et ta ootaks heameelega kedagi , kellele saaks soovitud m a t e r j a l i isiklikult üle anda . </s> <s> Ja siis lisas ta , et saatis eile BANK OF KATARi kaudu Moskvasse , kellelegile Shvartsmanile teada olevale arvele ... " </s> </p>
<p> <s> " Seda meest ma tean , see on üks Väliministeeriumi va juutlane ... </s> <s> Ja palju ta siis saatis ? " </s> </p>
<p> <s> " Ma algul küsisin , et kas ta pole ülearu nulle kirjutanud ? </s> <s> Ma ei suutnud uskuda ... " </s> </p>
<p> <s> " Noh ? " </s> </p>
<p> <s> " Seitsmekohaline arv ... </s> <s> Muidugi dollarites . </s> </p>
<p> <s> " Sa sonid ! " </s> <s> Pjotr pani hekikäärid käest . </s> <s> Ta mitte ei tundnud end solvatuna : kuuldu tekitas kusagil südame kandis lausa füüsilist valu — millised kerjused nad on tolle Fektisovi kõrval ! </s> <s> Majandusasjadega polnud Pjotr Ilja poeg eriti kodus , kuid ta teadis , et kogu nende saatkonna aasta eelarve pole isegi mitte samast suurusjärgust . </s> <s> Mis metsikute rahadega , miljonite dollaritega , see mees opereerib ? </s> <s> Ja on selge , et mehel on pärast selliseid saadetisi Moskva jaoks kulla kaal . </s> <s> Eks Pjotr saada ju kah teatud materjale Moskva linna , kuid mida tal nii väga teatada on ? </s> <s> Kirjuta või oma naise peale kaebus , et midagigi uut kuulutada . </s> <s> Või siis teata , et ma tean küll , et Fektisov teile raha saatis ... </s> </p>
<p> <s> Selge , et need rahad on pärit otse emiirilt . </s> <s> Kuid mis ülesannete täitmise eest võivad niisugused summad üldse kõne alla tulla ? ! </s> <s> Tema oli kunagi mõelnud , et kui ta Larissa mõnele siinsele Jussufile silma hakkaks — kah ikka kena ja lopsakas noorepoolne naine , ja see võiks mõne tuhande kuus sisse tuua — , siis tema igatahes ... </s> </p>
<p> <s> " Sul hakkas halb või ? " ehmatas Larissa . </s> <s> " Mul hakkas neid numbreid nähes kah korraks pea ringi käima .. " </s> </p>
<p> <s> Kass oli taas aeda tagasi ilmunud . </s> <s> Äsjane õnnetus näis tal olevat ammu unustatud . </s> <s> Tal oli rasvane rott hammaste vahel . </s> <s> Kõigil , kõigil on midagi hammaste vahel ... </s> </p>
<p> <s> Ja just selsamal päeval tuli pärsia keeli tundval Natašal oma armsa pealiku tuppa taas mitmel ja mitmel korral teed viia . </s> <s> Esmalt Gleb Shvartsmanile , kes näis üliheas tujus olevat ja temagi lauale mingi karbikese poetas . </s> </p>
<p> <s> " Kiisule , kelle nimi Atatürk . " </s> </p>
<p> <s> Karbis , mida lahti tehes Nataša kiljatama pidi , oli patareide jõul piiksuv hiireke , mis kohe , kui ta kirjutuslauale pandud sai , vilkalt sibama pistis . </s> <s> Ja iseäralikust kummitaolisest , vastupidavast massist oli see hiir tehtud ; ju selleks , et kassi küüned ja hambad teda töödeldes , või kuidas seda nüüd öelda , mänguasjale suurt midagi teha ei suudaks . </s> </p>
<p> <s> Viisakas mees , tähelepanelik mees on too Gleb Moissejevitš . </s> </p>
<p> <s> Ja küllap oli juudihärral midagi rõõmustavat ka nende kõrgpealikule ette kanda , sest too jalutas lõunale minnes Nataša ruumist läbi naeratades ja vist koguni nagu vilistadeski , mida õige harva juhtus . </s> <s> Ning ta küsis , kas Natašal on kindel paik juba valmis valitud , kui ta septembris puhkusele läheb . </s> <s> Kui pole , võiks ta midagi välja pakkuda . </s> <s> Näiteks puhkust Dubais . </s> <s> Seal saaks ehk tema tubli sekretär taas oma keelteoskust värskendada . </s> <s> Loomulikult oli Nataša ülimalt õnnelik , sest doktor Fektisovi külaskäik oli ta tõuganud leebe , aga kestva melanhoolia küüsi . </s> <s> Melanhoolia , millel oli sügislillede lõhn ja hiliste krüsanteemide kuhtunud toon , kui püüda ilusti öelda . </s> <s> Selliseid lilli viis ta ikka oma ema hauale . </s> </p>
<p> <s> Fektisov oli nii võõraks muutunud — ta oli juba rohkem araablane kui venelane , ning nende kontaktid olid piirdunud suudlusega laubale . </s> <s> Noh , mida vanatüdruk enamat oodata võiski . </s> <s> Kuid ikkagi ... </s> <s> Oh miks ta küll aastate eest ei kasutanud võimalust , mida talle siis pakuti ... </s> <s> Atatürgi asemel võiksid tal lapsed , vast ehk mõni lapselapski olla . </s> <s> Ees ootab aga pensionipõlv ja vanadus , mis läheneb iga päevaga . </s> <s> Läheneb sussilohinal , puuvillased sukad lontis ja keerdus . </s> </p>
<p> <s> Peale lõunat saabus Bronislav , kelle ameti kohta Nataša loomulikult midagi ei teadnud , kuid ... milles ta võis siiski absoluutselt kindel olla . </s> <s> Enne teda astus ülemuse kabinetist läbi veel korraks ka too pikakoivaline eestlane Arnold Antonovitš . </s> <s> Või oli ta Anton Arnoldovitš ? </s> <s> Ükspuha . </s> <s> Kõigest sellest aga sai välja lugeda , et taas on pöördutud tolle salapärase asja juurde , millega siin mõnd aega tagasi tegeldi . </s> <s> Näis , et midagi on nihkunud paremuse poole , kuid Bronislavi pikk visiit , mille järel Nataša jumaldatud käskija taas tõsine ja mõtlik tundus , osutasid sellele , et on vist ka veel mõningaid lahtisi otsi ja probleeme . </s> </p>
<p> <s> Ega ta eksinudki . </s> <s> Kõrgeaulise Jevgeni kabinetis oldi muidugi rõõmsad , et projekt , mida kaks olulist meest nimetasid — aga ainult omavahel — üksjagu frivoolselt " Kuldne emis " ja mille põhieesmärgid , ennekõike ikka propagandistlikud , on juba nüüd käivitamisel toonud kenasti ka raha sisse : just Katarist laekunud priske summa jääb ju põhiosas Vene riigile ning teatud osa Ameerikast saabunud rahast kandib too Repson , omavahelisele kokkuleppele vastavalt , samuti Moskvasse tagasi — , kuid samas oli ka mureasju ... </s> <s> Emiiri lootusi ei tohi mingil juhul petta , kuid too eesti geneetik ei andnud kloonimise kiire kordamineku kohta ju suuri lootusi . </s> <s> Niisiis tuli kõne alla Bronislavi nutikas varuvariant : kuna emiiril on teisik Jussuf , siis tuleks tollelt tegelaselt ( kelle kohta on andmeid saadud saatkonnas töötavalt tublilt Klavdia-nimeliselt piigalt ) hankida ehtsat spermat ning see käiku lasta . </s> <s> Ja kõige tavalisemal viisil , mitte mingis katseklaasis . </s> <s> Saadakse — muidugi tuleb enne potentsiaalne idamaist verd ema leida — tõeline titt , ning kuna võib uskuda , et teisikust sündinu ikka emiirile küllalt lähedase väljanägemisega välja kukub , siis saab sellega ehk Katari riigi peremehe ära petta . </s> <s> Muidugi on see kõik vaid varuvariant ; loodame ikka Allahi abile , et emiiri ehtsast verest , mille tema ihuarst Fektisov on sidemeeste kaudu Repsonile saatnud , varem või hiljem Halifa Hamad at-Tani tõeline koopia valmis kloonida õnnestub . </s> </p>
<p> <s> " Aga mil kombel emiiri teisikult Jussufilt spermat saada ? " </s> <s> Kõrgpealik pööritas nõutult oma rohekaid silmi — tema , läbinisti moraalselt " ustoitšiv " -mehe meelest näis selline asi ilmvõimatu . </s> </p>
<p> <s> " Tarkade naiste abiga on kõik võimalik , " kinnitas Bronislav , kelle kohta tuleb nentida , et teatud spetsiifilis-delikaatsetes ainevaldkondades oli ta märksa kogenum kui kogu elu ainult kõrgpoliitikaga tegelnud , kullilise profiili ja vast ka meelelaadiga kabinetipea . </s> </p>
<p> <s> " Eks ma ise neid asju sinna ajama sõidangi . </s> <s> Ja ma loodan ka saatkonnaarsti abile . </s> <s> Too pole küll eriti terane , kuid see-eest läbinisti truu mees . </s> <s> Ja loomulikult ei kavatsegi ma teda asja sisusse pühendada . </s> <s> Temalt eeldame kutseoskusi , ei muud . </s> <s> Selle kõigega saame toime , Jevgeni ... </s> <s> Ah jaa , " meenus talle siiski veel midagi , " mul on tunne , et väga kena oleks , kui pistaksime lahkele emiirile veel ka ühe meie ordeni pihku . </s> <s> Mis sa arvad ? " </s> </p>
<p> <s> " Pole paha . </s> <s> Selle ma korraldan ära . </s> <s> Ma arvan , et Sõpruse orden peaks sobima . " </s> </p>
<p> <s> " Miks ka mitte . " </s> </p>
<p> <s> Lugu lõppes sellega , et enne tööpäeva lõppu tuli Natašal organiseerida Bronislavile komandeering Araabia Liidu iseseisvasse riiki nimega Katar . </s> <s> Doha linna . </s> <s> Ning juba homseks . </s> <s> Gleb Moissejevitš aga pidi sõitma hoopis vastassuunas — nimelt suhhonetsite pealinna Tallinna . </s> </p>
<p> <s> Mida see kõik kokku tähendas , see polnud loomulikult tema , vana naise asi . </s> </p>
<p> <s> Tema ootas päeva lõppu ( ega oodanud eriti ka ) ning laskis imehiirel mööda lauda edasi lipata . </s> <s> Imeloom oli too tõesti , sest kaldküljeline telefon polnud temale mingiks takistuseks — ta ronis oma kummrullikeste sahisedes seda mööda üles nagu nalja . </s> <s> Lillepott aga osutus siiski ületamatuks takistuseks . </s> <s> Nõutult piuksus kummist loomake , nina vastu libedat ja siledat klaasist objekti , millest ei saanud üle ega ümber . </s> <s> Nõutu oli ka Nataša , kuni taipas hiire piuksumise kinni keerata . </s> <s> Selleks oli tolle kõhu all nimelt väike punane nupp : ON/OFF </s> </p>
<p> <s> Kui Nataša hiirepojukese enne tema karpi tagasipanekut korraks nina juurde tõstis , tundis ta , et sellel oli ka nõrk , kuid siiski täiesti tuntav iseäralik , natuke nagu uimastav lõhn juures . </s> <s> Midagi olid tootjad kummimassile nähtavasti lisanud . </s> <s> Kummalisel kombel , ja nagu ebaloogiliselt , seostus see lõhn samuti vananemise ja vanadusega . </s> <s> Aga teistpidi võttes jälle just nagu ka mitte . </s> <s> Mis imelik lõhn see küll olla võis ? </s> </p>
<p> <s> Alles koduteel taipas Nataša , et palderjani lõhn . </s> <s> Vaat mis ! </s> </p>
<p> <s> Märkavad isegi kassi salatungide rahuldamisele mõelda need rahaahned kapitalijõmmid . </s> </p>
<p> <s> Hilisel õhtutunnil saabus Venemaa Katari saatkonda teade , et kõige lähemal ajal , võimalik et juba homme , tuleb Dohasse Venemaa eriesindaja , kes toob endaga kaasa Sõpruse ordeni , millega Venemaa valitsus on Katari emiiri Halifa Hamad ibn at-Tani autasustanud kahe rahva vaheliste sõbralike suhete innuka ja eduka arendamise eest . </s> <s> Emiirile sobival ajal tuleks see suursaadikul lugupeetud riigijuhile etiketile vastavalt üle anda . </s> <s> Veel paluti teates , et organiseeritaks kokkusaamine Venemaalt saabuva eriesindaja ning emiiri arsti , endise Nõukogude Liidu kodaniku doktor Fektisovi vahel . </s> </p>
<p> <s> Kuna müstiline doktor oli Larissale ettenägelikult oma koordinaadid ja telefoninumbrid jätnud , siis oli Pjotril võimalus juba samal õhtul oma kolleegile kõigest sellest parasjagu tähtsal toonil ka teada anda . </s> </p>
<p> <s> Saabuv orden pani Fektisovi päris imestama . </s> <s> Millest küll selline tähelepanu ? </s> </p>
<p> <s> Selles polevat midagi erilist , Aeg-ajalt tehtavat selliseid asju ka ilma eriliste põhjusteta , rääkis ta asjassepühendatu hooletuvõitu , mõneti muuseas-stiilis . </s> <s> Tema teada olevat mingis Välisministeeriumi osakonnas koguni selline järjekord koostatud , millest , kui muidugi riikide vahel suhted kenasti sujuvad , ka kinni peetakse . </s> <s> Ja Venemaa araabiasõbralikkus olevat ju üldtuntud . </s> </p>
<p> <s> Võimalus niisuguseid asju teavitada tõstis seltsimees Kulakovi enesetunnet tunduvalt . </s> </p>
<p> <s> Aga juba kaks päeva hiljem tundis vahepeal kibedat unustatusekartust põdev glaukoomi-asjatundja end lausa kõrvust tõstetuna . </s> <s> Tal oli pikk-pikk ja väga konfidentsiaalne vestlus t ? te- ? -t ? te koguni kõrge aukandja Bronislavi endaga ; mehega , kellega tal enne Katari suunamist pikk vestlus oli olnud , mille lõpul Pjotr Kulakov oma teatud lubadusi ka allkirjaga kinnitas ... </s> <s> Siiani polnud tal aga mingeid võimalusi olnud midagi oma suure kodumaa heaks ära teha . </s> <s> Nüüd aga küll ! </s> <s> Ja milliseid veel ! </s> <s> Rabavaid , ootamatuid , kõige kõrgemal määral salastatuid ! </s> </p>
<p> <s> Selle peale tõi ta Larissa juurest alt , ja oma naisukese suureks imestuseks , koguni pudeli STOLITSHNAJAT . </s> <s> ( Ta oli valmis juba HENNESSYd ostma , kuid sai end siiski veel pidama . </s> <s> Ning Pjotr Iljitši otsust mõjutasid mitte ainult majanduslikud , vaid ka nii-öelda patriootilised kaalutlused ; igatahes õnnestus tal end sellesse uskuma panna . ) </s> </p>
<p> <s> Ja õhtul avas ta pudeli tõsiselt ja pidulikult ; sakusmendiks kodumaine beluuga , aga ka karbike taanlaste mingeid eriti ilge väljanägemisega , kuid päris maitsvaid konserveeritud tigusid . </s> <s> Eks tule ju ka mõneti rahvusvahelist klassi ilmutada . </s> </p>
<p> <s> Larissa pidi selga panema piduliku kleidi , Pjotr Iljitš aga riietus tumedasse euroopalikku ülikonda . </s> </p>
<p> <s> " Za rodinu ! " kuulutas Pjotr ja klaasid kõlksahtasid kokku . </s> </p>
<p> <s> " Za Gribojedova ! " resoneeeris Larissa lõbusamalt . </s> <s> Kuid täna teda ei noomitud . </s> <s> Ta meheke lisas koguni midagi ebamäärast selle kohta , et võivat ka nende tänaval veel pidu tulla ... </s> <s> Kuid loomulikult vaikis tema mees tööasjust nagu haud . </s> <s> Tuleb tähendada , et ega see doktorile kerge olnud — hirmsal kombel tahtnuks ta naise ees hoobelda tähtsa , sealjuures veel ka mõneti pikantse ülesandega , mis temale usaldatud . </s> </p>
<p> <s> Kuid meie ei saa sellest ülesandest paraku teps mitte mööda minna . </s> </p>
<p> <s> Oli möödunud taas kaks päeva , kui , ja väga ebatavalisel kellaajal — nimelt kell pool viis hommikul — helises Pjotri öölaual telefon . </s> </p>
<p> <s> " Ma pean tööasjus umbes tunniks ajaks ära minema , " teatas ta Larissale . </s> <s> Va unine emane oleks võinud vähemalt huvi tunda , mis asjus ... </s> <s> Ent kuna siinses kliimas aeg-ajalt mõnel saatkonnatöötajal süda jukerdama kippus — eriti just suursaadikul endal — , siis ei imestanud Larissa mitte põrmugi . </s> <s> Nohises , laiskloom , juba minut hiljem edasi , nagu poleks midagi tähtsat juhtunudki . </s> <s> . </s> </p>
<p> <s> Kuhu aga siirdus meie Pjotr Iljitš sel varasel tunnil , mil kuu ja tähed tuhmusid , ent õhk oli nii malbe ja värske ? </s> <s> Nii ebatavaliselt mitteidamaine , et oleks tahtnud laulusõnas küsida , et " mis on kaunim , kui kevadpäev Ukrainas ? " või siis meenutada kõrge Kremli iidseid müüre , mida jälle tõusev koit iseäranis kaunil kombel kuldab . </s> <s> ( Kuidas need sõnad küll täpselt olid ? ) </s> </p>
<p> <s> Aga millised auväärsed ja kõrgesti konfidentsiaalsed ülesanded siis saatkonnatohtrit ees ootasid ? </s> </p>
<p> <s> Poeetiliseks ei saa neid küll kuidagi pidada . </s> </p>
<p> <s> Kümne minuti pärast laskis ta oma arstikabinetti siseneda Klavdial . </s> </p>
<p> <s> " Loodetavasti te teate , mida endast kujutab pessaar ? " oli Pjotrilt mõne päeva eest küsinud Bronislav Nikiforovitš isiklikult . </s> </p>
<p> <s> " Ma pole küll günekoloog , kuid ... " ja ta vuristas otsekui sõjaväemäärustikust : " Pessaar kujutab endast kummist , plastmassist või muust ainest seadist , millega normaliseeritakse emaka asendit — näiteks emaka väljalange puhul . </s> <s> Eristatakse tupe- ja emakakaelapessaare ; viimaseid kasutatakse raseduse vältimiseks . " </s> </p>
<p> <s> Kõrge ülemus kviteeris tema teadmisi naeratuse ja heakskiitva peanoogutusega . </s> </p>
<p> <s> " Heida siia diivanile , " lausus Pjotr Iljitš Kulakov ootamatult lahkelt tüdrukule , kellesse ta veel mõni päev tagasi oli suhtunud selge põlgusega , kuna neiu Klavdia ankeeti poleks kuidagi saanud kirjutada kõigi väljasõidukomisjonide poolt nii nõutavaid sõnu : " moralno ustoitsthiva " . </s> <s> Ent nüüd oli selgunud , et neiu patustab oma suure kodumaa hüvangu nimel . </s> <s> Ja see on ju hoopis-hoopis teine , päris kõrgpatriootiline tegu . </s> </p>
<p> <s> " Günekoloogilist tooli pole mul sulle kahjuks pakkuda . " </s> </p>
<p> <s> " Sitta sellest ... " kuulutas end hullu moodi ära värvinud plika , kelle suust pahises välja idamail nii keelatud alkoholilõhnu . </s> <s> Ta räntsatas lamatsile , tõmbas kleidisaba üles ning kiskus helesinised siidpüksikesed jalast . </s> <s> Kiskus täiesti pingevabalt . </s> <s> Igasugune häbitunne näis tollele näitsikule absoluutselt tundmatu olevat . </s> <s> Kuid antud keerukas situatsioonis , kus nii tavatult põimusid seksualiteet ja poliitika , tuli seda muidugi mõista . </s> </p>
<p> <s> " Mhmm ... </s> <s> Sa oled ennast raseerinud , " pomises Pjotr Iljitš , ja korraga tundis ta , et just too raseeritus kipub ohustama temalt kui professionaalilt nõutavat arstineutraliteeti . </s> </p>
<p> <s> " Siinmail on sedasi kombeks , " vastati talle . </s> <s> " Auk peab selgesti näha olema . " </s> </p>
<p> <s> Pjotr Iljitšile oli selline asi võõrastav . </s> <s> Nõukogude naised end ju üldjuhul end sel kombel ei püga . </s> <s> Larissa Aleksandrovna näiteks küll mitte . </s> <s> Kuid mine sa tea ... äkki näiteks Tatarimaal pügavad end naissoost funktsionääridki ... </s> </p>
<p> <s> Aga Pjotr pidi tunnistama , et silmale pakkus too raseering ikka midagi küll : neiu Klavdial oli kaunis ja kenastiasetunud kõdisti ( clitoris ) , silmatorkavalt hästiarenenud kidaga ( praeputium clitoridis ) ja väikeste häbememokkade ( labia minori ) kohalt-vahelt nii lustakalt väljakiikav ... </s> <s> Pjotr Iljitš teadis — muidugi ikka kunagi kuulatud loengutest , mitte isiklikest kogemusest — , et kõdisti kuju ja asend viitavad — vähemalt võivad viidata — mõnevõrra ka naisseltsimeeste elukommetele , teisisõnu — nende välissuguelundite rakendatusemäärale ; elukutselistel ja eakatemal prostituutidel kippuvat kõdisti hoopis vulva' st välja ripnema , eksponeeruma uljas sõltumatuses nagu tõeline Ding an sich — " asi iseeneses " . </s> </p>
<p> <s> Klavdia Aleksandrovna suguelundkond oli alles teel sinna . </s> <s> Ja tal olid vägagi ilusad reied — vast pisut ootamatult volüümsed vägagi siredate säärte kohta . </s> <s> Palpeerimisel-kompamisel igatahes paraspehmed . </s> </p>
<p> <s> " Kuule , sa kipud nigu käperdama ... " torises , just torises , mitte ei riielnud , tema haigutav , vabalt lebasklev , oma saatuse suhtes vägagi ükskõikne patsient . </s> </p>
<p> <s> " Võta kõigepealt see kummist jumpsakas välja . </s> <s> Ja vaata , et sa sealt midagi välja ei tilguta . </s> <s> Ma olen pärast nussimist kogu see aeg kintsud nii kokku pigistand , et ... " </s> </p>
<p> <s> Õige kergelt värisevate kätega , muidugi kummikinnastes kätega , lähenes Pjotr Ilja poeg tema ees lamasklevale odaliskile . </s> <s> Siis pistis ta kaks sõrme neiu siidpehmesse vulva' sse ning tõmbas üliettevaatlikult , hinge kinni hoides , peaaegu palvetades , neiu üsast välja oranži õhukese pessaari — suure riigikaitselise , ptüi ! vaevalt et just riigikaitselise , pigem majanduspoliitiliselt olulise objekti . </s> <s> Kiiduväärsel kombel oli seal tihedakonsistentsilist valkjat vedelikku küllaga ; Klavdia Aleksandrovna oli seisnud tema ette püstitatud ülesande kõrgusel . </s> <s> Tublilt , riigitruult , asja tõsiselt võttes , oli ta oma noored kintsukesed suutnud pärast suguakti kenasti kokkusurutuina hoida . </s> </p>
<p> <s> Pjotr Iljitš asetas pessaari varem ettevalmistatud purgikesse ning suskas selle termostaati , mis oli reguleeritud kolmekümne seitsmele pügalale Celsiuse järgi . </s> </p>
<p> <s> " Tead , Pjotr , ma põle nii kuradima ammu vene vänta , ühte ehtsat vene munni saanud , et ei mäletagi enam , kuidas see maitses ... " kudrutas neiu . </s> <s> Ja sellest mahedast teksist lõid vulgarismid nii põnev-dissoneerivalt välja , et Pjotr Iljitš tundis , et erektsioon tabas teda otsekui tormihoog , otsekui kõrbesamuum — ta oli kõva peaaegu et üle kogu keha . </s> <s> Põlvist saati kohe kindla peale . </s> </p>
<p> <s> " Mulle sobib tagant rohkem . " </s> <s> See hullutav vasikas ajas end põlvile ning kaks kaunist ja prinki tuhar-poolkera küünitus lahkesti doktori suunas , orienteerusid sellele ehtsale kodumaisele , vene vändale , nojah ... </s> </p>
<p> <s> Pjotr Iljitš Kulakov oli otsemaid sadulas . </s> <s> Ta oli seda nii füüsilises kui moraalses mõttes . </s> <s> Õnne tipul , võiks öelda . </s> </p>
<p> <s> Ent doktori auks tuleb tõdeda , et ta ei mõelnud ainult iseenesele . </s> <s> Ta tahtis demonstreerida tõesti tipptaset . </s> <s> Kuidas need hiina armukunstiõpikud soovitasid ? </s> <s> Ikka et kolm kerget tõuget , kusjuures tungitakse partneri ( käesoleval juhul nii seksuaalse kui ka poliitilise ) üssa ainult glans penis' e , sugutiluku ulatuses . </s> <s> Ja siis peab järgnema neljas sissetung pars cavernosa ehk tõlva ( Klavdia kasutas küll teist väljendit ) kogu pikkust pruukides . </s> <s> Pikk , jõuline , mitte aga kiirustav tõuge . </s> <s> Ja muidugi mitte kogu ihurammu ära kasutades . </s> </p>
<p> <s> Pjotr Ilhjitš polnuks tõeline meedik-professionaal , kui ta oleks siinkohal unustanud oma teadmised niinimetet erogeensete punktide kohta . </s> <s> Neid võivat olla kõige fantastilisimais kohtades : abaluude vahel , kõrva taga ja nii edasi , kuid üldjuhul on tundlikud ikka rinnanibud ja päraku ( anus ) ümbrus . </s> </p>
<p> <s> Paraku ei küündinud Pjotri vilunud kirurgikäed selles coitus-asendis Klavdia Aleksandrovna rinnanibusid hellitama , kuid tema tütarlapselikult häbelik anus oli ju oma kergelt sinaka varjundiga pruunitoonilisuses saduldunul otse silme all . </s> <s> Ja ettevaatlikult lasi doktor oma vaseliinitatud ja kummikindas käe algul ühe , siis juba kaks sõrme käiku . </s> </p>
<p> <s> " Pista sügavamale , pressi ku...rat ! </s> <s> Just käega , just käega ... " ägises neiu . </s> <s> Ja nüüd kuulis end häälitsevat juba ka glaukoomidoktor ise . </s> <s> Ja temagi suust hakkas välja purskuma ootamatult ebatsensuurseid , hoopiski meditsiinikaugeid ning üldsegi mitte ladinakeelseid sõnu ... </s> </p>
<p> <s> " Ropenda , raisk ! </s> <s> Ropenda , nagu oskad , kuldmunn . </s> <s> See ajab mu ilgelt kiima . </s> <s> Vannu , raisk ! </s> <s> Ütle " puts " , ütle " türa " ! " </s> </p>
<p> <s> Doktori sõrmed tundsid läbi õhukese vaheseina , mis tuppe ja pärasoolt lahutavad , täiesti selgesti omaenda hetkel tõesti vägeva meheriista rütmilisi liikumisi . </s> <s> Ta oli jäänud truuks hiinapärasele rütmiskeemile . </s> <s> Hiinapärasele ? </s> <s> Aga moodustuvas seitse-neljandik taktimõõdulises oli ka midagi araabia folkloorist , midagi ehedalt araabiapärast . </s> <s> Eksisteerib vist koguni selles rütmiskeemis tants . </s> <s> Turul justkui tantsivad . </s> </p>
<p> <s> Nii need kaks inimest siis palehigis koos pingutasid . </s> <s> Ikka seitse-neljandikus . </s> <s> Nii täpselt , nagu hoidnuks neiu käes Meltzeli metronoomi , kerkisid Pjotrile vastu kaks helevalget paraspehmet kannikat . </s> <s> Ja iga pressingu peale praotus Klavdia anus natu-natukene . </s> </p>
<p> <s> Ning takkatipuks liitus nende seksuaal-patriootilise duoga veel ka aias ootamatult siutsuma hakanud , arvatavasti tsiitsitajate sugukonda kuuluv linnukene . </s> <s> Ja kah just samas seitsmeosalisuses . </s> </p>
<p> <s> Eks siis jõutud ka organsmi puna-musta pöörasusse ; koos ja täis üksmeelt tõukusid kaks saatkonnatöötajat mõnudetrampliinilt ja hõljusid ajatuses-kaalutuses-igavikulisuses ... </s> <s> Võimalik , et neid tol hetkel rahuldustundega silmitses hinduistide jumalatar Shiva , kes taolisi kontakte juhib ja valitseb . </s> <s> Kuid selles ei võida siiski päris kindel olla , sest tema suhted islamiga vajaks täpsustamist . </s> </p>
<p> <s> Muidu titehäälne Klavdia mõuras ootamatult tumedal althäälel : </s> </p>
<p> <s> " Halifaaa ... </s> <s> Sa oled täna kuradima hea ... </s> <s> Auuuu ... ! </s> <s> Muhamedi habeme nimel — su juraka ots tuleb mul varsti suust välja . " </s> </p>
<p> <s> Nad lõpetasid . </s> </p>
<p> <s> Nad ähkisid . </s> </p>
<p> <s> Ja siis kommenteeris juhtunut Klavdia : " Araablastel on riistad suuremad , aga niisugust tööd , nagu sina praegu tegid , Petja , pole ma enne veel tunda saanud . </s> <s> Jumala ausõna ! " </s> <s> Titehääl oli tagasi tulnud . </s> </p>
<p> <s> " Aga unusta see nimi ära , mis ma kogemata ... </s> <s> Vaata , see loll Jussuf nõuab , et ma teda halifaataksin . </s> <s> See kuradi teisikuamet on talle pähe löönud . </s> <s> Aga , " ja nüüd ta hääl juba värises , " kui sa sellest kellelegi hingad , mida sa nüüd kuulsid , siis , võta arvesse , et meie mõlema kõrid lõigatakse kinžalliga läbi nagu utetalledel . </s> <s> Absoluutkindel ! " </s> </p>
<p> <s> Pjotr Iljitš Kulakov istus saatkonnahoone välistrepil ja vaatas tõusvat päikest . </s> <s> Varsti kutsub üdinilõikav araabiakeelne hääl kõiki usklikke palvele . </s> <s> Mis see kõik oli ? </s> <s> Nüüd hakkas tasapisi asi selgeks saama . </s> <s> Tol Jussufil olevat kaheksa poega ja vaid üks tütar , praegune Halifa teine naine — " papagoi " . </s> <s> Kaunis kindel Y-mees sperma osas . </s> <s> Emiiril on aga röögatu hulk tütreid . </s> <s> Mingid salakanalid toimetavad emiirile väga sarnase mehe ( kuigi mitte eriti sarnase esimesel pilgul ) , nähtavasti tema kutselise teisiku sperma Moskvasse . </s> <s> Ja võib-olla sealt veel kusagile edasi . </s> <s> Kuidas ja miks , see pole tema asi . </s> <s> Ilmselt puudutab kõik see Katari troonipärijat . </s> <s> Võib-olla tuleb mingil moel mängu Fektisov . </s> <s> Võib-olla läheb sperma koguni tema käsutusse , sest Halifa , see lääneliku haridusega ebatüüpiline emiir , lubab oma doktorist sõbral ravida ka oma naisi . </s> <s> Võib avaneda võimalusi ... </s> <s> Ah , kurat , see asi teda ei huvita , ei tohigi huvitada ! </s> </p>
<p> <s> Aga samas tekkis tal üks idee , kaunis riskantne , aga kuidagi ei suutnud ta seda alla suruda : Jussufi üks tütar on emiiri haaremis teine naine , niinimetatud " papagoi " Mida kõike teeks Jussufi-taoline mees , kui vaid tekkiks võimalus , et just tema tütar sünnitaks kroonprintsi . </s> <s> Tema , päratu rikas mees , oleks kindlasti huvitatud spermast , millest tõenäoliselt sünnib poeg . </s> <s> Ta saaks seda oma tütrele salaja sokutada . </s> <s> Et see tema enda sperma on , seda ei tohiks ta muidugi teada , sest verepilastus on isegi ülimalt rikutud islamimehele liig . </s> <s> Verepilastus ? </s> <s> Jube . </s> <s> Jube jah , kuid mis siis sellest . </s> <s> Sugugi mitte alati ei pea isa ja tütre lapsed olema ohmakad , kuigi see oht on täitsa olemas . </s> <s> Kuid mis see tema , Venemaa saatkonnaarsti mure on . </s> <s> Ohmakas , siis ohmakas . </s> <s> Jussufi tütrest saaks tulevane valide sultana ! </s> <s> Millised võimalused siis avaneksid ! </s> <s> Halifa pole pealegi enam noor mees . </s> <s> Ükskord saabub ka tema viimne tunnike . </s> <s> Ja siis saab emiiriks kroonprints ! </s> <s> Ja see oleks Jussufi lapselaps . </s> <s> Niisuguse võimaluse eest maksaks Jussuf röögatut hinda . </s> <s> Nii et ehk oleks tark , kui ta natuke spermat endale jätaks ... </s> </p>
<p> <s> Aga selles osas , mis puutub Klavdialt kuuldud teisikuloosse , sellest ta mitte ei iitsatagi . </s> <s> Piinapingilgi mitte ! </s> <s> Ja kui ta suud peab , ja ta peab ! siis hakkavad tema asjad sel palaval kõrbemaal ometi lõpuks soodsas suunas liikuma . </s> <s> Tema teeneid ei unustata . </s> <s> Tema vaikimine makstakse kinni . </s> <s> Kas aga Klavdia ise ei kuku lobisema ? </s> <s> Noh , loodame , et ta nii loll ei ole — doktor ju mäletas tüdruku ehmumist , kui ta orgasmi seitsmendas taevas kogemata Halifa nime kuuldavale tõi . </s> </p>
<p> <s> Doktori tuju tõusis . </s> <s> Ta kohendas püksirihma . </s> <s> Ta on üks kuradima nutikas mees ! </s> </p>
<p> <s> Ja see , mida Klavdia tema mehevõimete kohta ütles , oli ikka vägev küll . </s> </p>
<p> <s> Kui ta tuppa jõudis , oli tema kallis kaasa Larissa parajasti tõusnud ning riietus . </s> <s> Ei saanud tema asjalike puuvillaste aluspükste hõrgutavust Klavdia omadega võrrelda , kuid , tõele au andes , tema naisel oli kah kena tagumik . </s> <s> Kui Jussufi pruudi tuharaid võinuks suuruse poolest võrrelda melonikestega , siis Larissa võis hoobelda ikka parajate arbuusidega . </s> <s> Muidugi polnud need ka nii pringid , vaid märksa pekisemad . </s> <s> Kuid tselluliidiga , selle niinimetatud apelisinikoorja nahaga , mis naisi mõnikord juba keskeas ähvardab ning mis nad koinijatele vähem ahvatlevaks teeb ( muidugi on igal reeglil ka erandeid ) , polnud siiski veel mitte tegu . </s> </p>
<p> <s> Kas vastab tõele see , et tunnustus innustavat inimesi aina uutele ja uutele võitudele ? </s> <s> Igatahes nentis doktor Kulakov rõõmsa üllatusega , et ta ihu muutus taas imelikuks ... </s> <s> Näis , et ta on valmis uueks teeleasumiseks . </s> <s> Nii ruttu — ta on eneselegi ootamatult saavutanud oma kunagise tudengipõlve taseme , mil öeldi , et üks pole ühtegi ... </s> </p>
<p> <s> " Mis sa mind nii vahid ? </s> <s> Pole enne oma lihast naist nainud või ? " imestas unine Larissa , kuid oli päevselge , et mehe pikk pilk — selline pilk , millisega teda juba ammu vaadatud poldud , teda rõõmustas . </s> </p>
<p> <s> " Pole vist õige kaua korralikult näinud jah , " kuulutas Pjotr Iljitš ning lähenes naisele selja tagant ning püüdis peoga haarata Larissa lopsakaid , juba kergelt rippuma kalduvaid rindu . </s> <s> Ei mahtunud need pihkudesse ühti . </s> <s> Pagan küll ! </s> <s> Tema oma naine on talle veel isuäratavamgi kui too plika . </s> <s> See loidus , see kobedus , see magus poolunisus . </s> <s> Rahulik kuuletumine . </s> <s> Isegi kuuletumisrõõm . </s> </p>
<p> <s> " Pead sa n'd nii vara hommikul , " protestis Larissa Aleksandrovna rohkem nagu viisakuse pärast , kuid laskis end ilma mingi vastupuiklemiseta voodisse selili lükata . </s> <s> Tal , kuid , mnjaa , raseeritus on ikka kah omaette pikantne värk ... </s> <s> Selja tagant Petjake oma kaasale siiski läheneda ei riskeerinud ; niisugust asendit polnud nad ealeski kasutanud . </s> <s> Korra vist proovinud olid , kuid Larissa pahandas , et tema pole mingi emis ja vajab ikka silmsidet . </s> <s> Ja ehkki Pjotr oli tollal kuulutanud , et tema oleks päris heameeli kult , polnud asjast midagi välja tulnud . </s> </p>
<p> <s> Kuid tollele seitseneljandikule otsustas Pjotr siiski truuks jääda . </s> <s> Ta nägi algul naise üllatunud silmi , ent siis nende pilk mahenes , silmad sulgusid , iharalt hingeldades jäädi ootama seda otsustavat neljandat tõuget , seda mõnes mõttes üheksandat lainet , mida , nagu selgus , oli mõistlik oma armsamal isegi natuke oodata lasta . </s> <s> Tuli välja , et ka segatakt 9/4 oli täiesti mõeldav . </s> </p>
<p> <s> Ja seekord juhtus see , mida nad enam ammu kogenud polnud — Larissa jõudis oma rõõmupüramiidi tippu enne meest . </s> <s> Eks muidugi tänu Klavdiale , mõtles Pjotr , sest küllap see nii oligi . </s> <s> Laskemoonaga polnud saatkonnaarstil sedavõrd hoobelda . </s> <s> Aega kulus paugu lahtilöömiseks rohkem . </s> </p>
<p> <s> Siis tundis kirurg Kulakov , et talle küüned selga lüüakse , ja ootamatult kontraaldihäälselt mõuratas tema truu ja südi , muidu selgest sopranist naine : </s> </p>
<p> <s> " Mu jumal , Petja , küll sa oled täna...hea ! </s> <s> Auuu ! " </s> </p>
<p> <s> Ning siis kõlas ka kusagilt minaretist ligilähedaselt samasugune häälitsus , millele järgnes pikem araabiakeelne mulin . </s> <s> Usklikke kutsuti palvele . </s> <s> Kas tõesti ikka samas rütmiskeemis ? </s> <s> See oleks olnud küll juba liiast ! </s> </p>
<p> <s> Jõudis endaga toime ka Pjotr Ilja poeg Kulakov . </s> <s> Teist korda sel hommikul . </s> <s> Tubli saavutus teadusele ja poliitikale pühendunud keskealise mehe kohta . </s> <s> Aga nüüd oli ta ka päris väsinud . </s> <s> Larissa tõusis ja lõpetas riietumist , Pjotr aga lamaskles edasi , laisk nagu päevakoer . </s> <s> Nii poliitiliselt , seksuaalselt kui varsti ka majanduslikult on varsti kõik OK . </s> <s> ( See ameeriklaste väljend ei hakanudki tulevasele rikkale mehele — loota ju võis — täna vastu . ) </s> </p>
<p> <s> " Kus sa varahommikul õieti käisid ? " </s> <s> Larissa hääles oli mingi eriline noot . </s> </p>
<p> <s> " Vassili Sergejevitšil oli öösel taas halb hakanud . </s> <s> Süda . </s> <s> Ta peaks siit ära kolima kuhugi põhjapoole . " </s> <s> Ja siis lõpetas Pjotr naerdes , et kui ta tõesti kusagil paha peal käinuks , siis vaevalt oleks kõik praegu just sedasi , nagu on . </s> <s> See veenas . </s> <s> Aga Larissa polnud veel lõpetanud : </s> </p>
<p> <s> " Jumala eest . </s> <s> Sa oleksid vahepeal nagu ... teatud kursustel käinud . </s> <s> Kui sa niisugustel kursustel äkki käiksidki , siis tasuks mul hoolega mõelda , kas sind ikka tasubki keelata . " </s> </p>
<p> <s> Ja ta suudles Pjotri pikalt , tütarlapselikult , juuksed silmil . </s> <s> Ning vist isegi punastas . </s> </p>
<p> <s> " Tead , Larissa , ma olen kuulnud , et islami usku naised raseerivad ennast teatud piirkondadest ... " </s> </p>
<p> <s> " Sa justkui tahad millelegi vihjata või ? " naeris Larissa . </s> <s> Jäi siis mõttesse ja arvas , et palava kliimaga pole see iseenesest paha mõte . </s> <s> " Aga vaevalt see sulle meeldib ? " </s> </p>
<p> <s> " Larissake , kust võin ma midagi teada , mida ma näinud pole . " </s> </p>
<p> <s> " Seda asja kaalutakse , " kuulutas Larissa ukselt ning teatas , et läheb alla poodi inventuuri tegema . </s> </p>
<p> <s> Aga kokkuvõttes olid Kulakovid tol hommikul üks tõesti õnnelik paar . </s> </p>
<p> <s> Tund hiljem , just siis , nagu oli varem kokku lepitud , oli saatkonnaarst Pjotr Kulakov juba Doha Tehnoloogia Instituudis krüoloogia ( ülimadalate temperatuuride uurimise ) laboris . </s> <s> Sperma , võetagu teadmiseks , vajab — verest erinevalt — külmutamist . </s> <s> Aga osa külmutatud spermast jätab ta endale . </s> <s> Ja siis tuleb kõne alla kaup Jussufiga . </s> <s> Et Jussuf vaikib nagu haud , on selgemast selgem , sest kui tõde päevavalgele tuleks , siis oleks see tema lõpp . </s> </p>
<p> <s> Ja paganama õige mõte kargas veel pähe : tuleks teha ka Jussufi DNA ! </s> <s> Kui too " papagoi " tõesti peaks sünnitama nii öelda vale ibn-Halifa , siis oleks alati võimalik Jussufit pigistada ... </s> <s> Ah ? ! </s> </p>
<p> <s> Kuid mitte kõigile polnud too hommikupool õnnelik . </s> </p>
<p> <s> Klavdia enesetunne oli lõppsant . </s> <s> Pöörane öö Jussufi pool , kus hullumoodi mäluti musta , kititaolist oopiumipastat , millele oli lisatud veel ka vürtse ja hašišit . </s> <s> Sellele järgnes orgia , milles Klavdia Jussufi ühe pöörasemaks muutuvatele soovidele vastu pidi tulema ; ja veel lõpuks see arstikabinetis toimunu , mis oli ju küll ootamatu ja vahva , kuid siiski omajagu kurnav — kõik see kokku summeerus iivelduseks , jõuetuseks , jäledaks migreeniks . </s> <s> Oh kuidas oleks Klavdia tahtnud magada , kuid kus sa sellega — saatkonnas valitses üsna kasarmulik kord . </s> <s> Tuli vormis olla . </s> </p>
<p> <s> Koridoris sattus ta kokku suursaadiku endaga , ja püüdis oma paistes näole manada midagi naeratuse taolist . </s> <s> Kui nende maja esimene mees eriti heas tujus oli , õnnestas ta tüdrukut mõnikord kerge laksatusega kuhugi puusade piirkonda — mõnes paigas maakeral kõneldavat niisugusel puhul ahistamisest , noh , seda mõistet siin majas ei tuntud . </s> <s> Vähemalt esidusliku Rostislav Valerianovitš Odintsevi puhul küll mitte . </s> <s> Niisugune laksatus või pisipitsitus oli pigem preemia . </s> </p>
<p> <s> Kui saatkonna personal mütoloogiat paremini tundnud oleks , leidnuks nad kindlasti , et suursaadiku nimi talle ülimalt sobib . </s> <s> Eks tunta ju skandinaava ja germaani mütoloogias lõvilaka ja vägilase kehaehitusega Odinit , ( Wotan ) , kes haldas ja valdas ühtaegu nii sõja- , nõia- , kui ka luulekunsti . </s> <s> Iseenesestmõistetavalt peab neis kunstides kompetentne olema ka saatkonna esimene mees . </s> <s> Ta peab olema peen poliitik , oskama oma vestluskaaslasi lummata ning musta valgeks rääkida , ja pea igapäev tuleb midagi ka kokku luuletada . </s> <s> Ent luulest , ka selle sõna põhitähenduses , pidas Rostislav Odintsev lugu : tal oli fenomenaalne mälu ja mahlakas sugestiivne bariton ning vene klassikaline luule kõlas saatkonna pidupäevadel või vastuvõttudel korraldatud aktustel tema esituses nii vägevasti , et poliitikas karastatud naised , tõelised amatsoonid , valasid pisaraid nagu koolitüdrukud ning võnkusid suursaadikust kiirguvas bioenergia tulvas nagu kõrkjad tuules . </s> </p>
<p> <s> Lootis Klavdia nüüdki vähemalt naeratust , kuid seda ei tulnud . </s> <s> Küllap saadik teadis , et Klavdial tuli end järjekordselt riigi huvides ohverdada — ta oleks pidanud seda natukenegi arvesse võtma . </s> </p>
<p> <s> " Klavdia Petrovna ! </s> <s> Te haisete mingitest solkidest nagu prügikast ja olete näost paistes nagu knokki löödud elukutseline poksija . </s> <s> Tulge kohe minu kabinetti ! " </s> </p>
<p> <s> Ei meenutanud Rostislav Odintsev seekord naeratavat luulejumalat . </s> <s> Pigem sasipäist , välke pilduvate silmadega Ludwig van Beethovenit , kes on just lõpetanud oma Saatuse sümfoonia komponeerimise . </s> </p>
<p> <s> Klavdia lonkis talle järele . </s> <s> Mis õigusega ta mind nii vaatab , minuga niiviisi räägib ? ! </s> <s> Ta ju teab väga hästi , mida ma riigi huvides olen pidanud läbi elama , protesteeris Klavdia sisimas . </s> </p>
<p> <s> " Istuge ! </s> <s> Teie viimase aja käitumine on olnud absoluutselt lubamatu , Klavdia Petrovna . </s> <s> Absoluutselt ! </s> <s> Mida peab kohalik elanikkond arvama Venemaa välisteenistustest , kui meie saatkonna töötajast on saanud midagi ühe kohaliku halva mainega rikkuri Jussufi haareminaise taolist ? ! " </s> </p>
<p> <s> " Mul on mulje , et too Jussuf pole sugugi ükskõik kes . </s> <s> Ja te ju teate , et ma ei tee midagi oma vabast tahtest . " </s> </p>
<p> <s> " Aga k e l l e tahtest siis ? ! </s> <s> Kas te julgete väita , et teil on mingi missioon ? " </s> </p>
<p> <s> " Selline tunne on mul tõesti ... " pomises Klavdia Ta sisikond tõmbus kokku — armas Jumal , tee , et ma siin oksele ei hakkaks ... ! " </s> </p>
<p> <s> " Tuleb välja , et te pole mitte ainult prostituut . </s> <s> Takkatippu veel paranoik kah ! " </s> <s> Rostislav Odintsev kargas oma laua tagant püsti . </s> <s> Korraks oli Klavdial tunne , et mees tuleb talle kohe käsitsi kallale . </s> <s> Ent asi lahenes vägeva rusikahoobiga vastu tammist lauaplaati . </s> <s> Seejärel Rostislav Valerianovitš mingi määral nagu taltus . </s> </p>
<p> <s> " Klavdia Petrovna , ma annan teile siiski võimaluse . </s> <s> Kui te neljakümne kaheksa tunni jooksul Katarist lahkute , ei tee ma teie siinsest käitumisest ettekannet meie Välisministeeriumi personaliosakonnale . </s> <s> Teil on puhkus välja võtmata . </s> <s> Selle kuu aega elate te Moskvas oma haiglase ema juures ning me leiame teile uue töökoha kusagil Lätis või Albaanias . </s> <s> Paberitööga olete ju siiani enam-vähem toime tulnud . </s> <s> Ja nüüd kaduge mu silme alt , et ma ümber ei mõtleks , ning minge hakake oma kohvreid pakkima ! " </s> </p>
<p> <s> " Kas ka Pjotr Kulakov peab Dohast lahkuma ? " julges Klavdia küsida . </s> </p>
<p> <s> " Mis küsimus see veel olgu ? ! " tegi lõvilakaline suured silmad . </s> <s> " Miks ? </s> <s> Ta on silmapaistev professionaal . </s> <s> Me oleme temaga väga rahul . </s> <s> Eetilises plaanis laitmatu . </s> <s> Praktiliselt karsklane . </s> <s> Ja peale kõige muu ka väga eeskujulik abielumees . " </s> </p>
<p> <s> Klavdia kõrvus taaselustusid saatkonnaarsti mõuratused ning tema ablas anus' esse tungiv kummkinnastet käsi ... </s> <s> Midagi muigetaolist ilmus korraks ta pragunenud huultele . </s> </p>
<p> <s> " Ja te söandate veel itsitada , häbitu ? ! </s> <s> Välja ! </s> <s> Ja kohe ! " </s> </p>
<p> <s> Mis jäi Klavdial muud teha kui kuuletuda . </s> </p>
<p> <s> Aga eks kõigel halval siin ilmas on ka oma plussike : vähemalt pääseb ta siit islamimaalt , kus ta elu on alates tänasest ööst pidevas ohus , eluga koju . </s> <s> Kui muidugi teatud ametkonnad teda , kui inimest , kes liiga palju teab , siiski ei pea targemaks kas või kallil kodumaal maha koksata . </s> <s> Organiseerida näiteks üks autoavarii . </s> <s> Mis on sellest lihtsamat . </s> </p>
<p> <s> Aga too eeskujulik abielumeeski ei või oma saatuses kindel olla . </s> <s> Kui mõni pistoda teda südamesse tabab või ta kusagil sillalt autoga kuristikku kukub , ei kavatse Klavdia talle eriti kaasa tunda . </s> </p>
<p> <s> Gnothi seauton ! </s> <s> Tunne iseennast . </s> <s> Nii soovitasid vanad kreeklased . </s> <s> Aga ega seda soovitust just kerge täita ole . </s> <s> Ma võin panna mõne analüüsitava aine retorti , teda püüda lahustada kangetes hapetes ja leelistes ning takkatipuks ka hirmsas kuumuses ja hapnikuvoolus loista . </s> <s> Ma võin tegelda kromatogrammide ja gaasanalüsaatoritega ning tõenäoliselt ma kuhugi välja jõuan . </s> <s> Kuid kuidas peaksin ma mõistma iseennast ? </s> <s> Igapäevatingimustes on see lausvõimatu . </s> <s> Eks inimloomuski selguks kõige ehedemalt ekstreemolukorris , kuid kõikvõimalikud tsiviil- ja kriminaalkoodeksid just selleks loodud ongi , et inimene neisse ei sattuks . </s> <s> Me oleme kõik siin ilmas just nii organiseerinud , et enesest mitte kui midagi olulist teada saada . </s> </p>
<p> <s> Ja mulle näib , et see on targasti tehtud , sest midagi kardinaalselt uut me endas vaevalt leiamegi . </s> <s> Mäng ei väärigi vist küünlaid . </s> <s> . </s> </p>
<p> <s> Või siiski ? </s> <s> Väärkujutlusteks vabanemises oleks nagu mingi mõte küll . </s> <s> Aga kas tasubki neist nii väga vabaneda ? </s> <s> Nad on ju enamalt jaolt päris ilusad . </s> </p>
<p> <s> Ent mingem konkreetsemaks ! </s> </p>
<p> <s> Mitte ei kujutanud ma ette , kuidas minusse mõjuda võiks , kui Inna tõesti minu lapse — teatud määral utreerides — teise minu , uue Valeri Repsoni , ilmale toob . </s> <s> Kuidas ma seda pealt vaatan , kui imik end tema , minule igavesti kättesaamatuks jäänud rindade külge end riputab , hambutu suuga nõudlikult toitu nõuab . </s> <s> Ilma mingi armastuseta , ilma mingi respektita , ilmaletulnu pühade õigustega . </s> </p>
<p> <s> Arvasin , et lähen seepeale ja sulgen ennast oma laborisse . </s> <s> Võtan ehk väriseva käega telefonitoru ja püüan annuleerida kõik , mis olen ette võtnud . </s> <s> Hävitatagu mu laboripäevikud , käigu tagumikku kõik need vene kindralid , mis tähtsust neist minule , mina ei mängi enam kaasa ! </s> <s> Minu armastatud tüdruku rinda imen praktiliselt mina ise ! </s> <s> Kõige algpõhjus on annuleerunud . </s> </p>
<p> <s> Ei juhtunud midagi niisugust . </s> <s> Tartust naastes ja kuulnud , et lapsuke just ilmale tulnud , ei mallanud ma ta esimest imetamist ära oodatagi . </s> <s> Läksin oma järglasele vastsündinute tuppa pilku heitma . </s> <s> Muidugi ei suutnud ma selles krimpsusnäolisels ja punases olendis end ära tunda — miskipärast kujutlesin ma naiivselt , et ta peaks olema natukenegi minu nägu ... </s> </p>
<p> <s> Jaa , aga terasemal vaatlusel märkasin ma küll midagi olulist . </s> <s> Pisikesel poisil — aga kes muu ta oleks saanud ollagi — olid õige pisut vasarjad pöidlad . </s> <s> Just nagu minulgi . </s> <s> Kuigi see pisike isikupära polnud iial pälvinud kellegi teise tähelepanu . </s> <s> Üks tema kõrvadest oli suurem ja natuke ka teisest kõrgemal . </s> <s> ( Räägitakse selliste kõrvade omanike loomupärasest musikaalsusest . </s> <s> Mina musikaalne ei ole . </s> <s> Ju on see asend siis tõestusseks , et karu mulle tõesti kõrva peale astunud on </s> .... <s> ) Ja mõlemi tema tilukese jala teised varbad oli silmahakkavalt pikemad suurest varbast . </s> <s> Innal nii polnud — seda ma teadsin , olin siin haiglas nimme kiiganud . </s> </p>
<p> <s> Loomulikult ei tekita need pisikesed erisused mingit tähelepanu , kuid minu jaoks on see tõesustumaterjal . </s> <s> Ja loomulikult lasksin ma talt võtta ka vereproovi ( ma küll ei tea veel kelle abiga ja mis selgitusi lisades palun ma määrata ilmaletulnu DNA . ) </s> <s> Iseenesest hea , et me praeguseni vastsündimute DNA-d ei määra , see võiks olla tõestuseks , et Andrusel pole selle lapsega küll mingit tegu . </s> </p>
<p> <s> Varsti nägin ma ka Innat pisipoissi imetamas . </s> <s> Vasarjad pöidlad krampusid halastamatult Inna rindadesse . </s> <s> Pigista , pigista ! </s> <s> Tee kõik tasa , mis minul tegemata jäänud ! </s> <s> Imelikul kombel jättis nii Inna kui tema laps ku kaunis ükskõikseks . </s> <s> See ükskõiksus jahmatas mind . </s> <s> Ma läksingi oma laborisse , keerasin koguni ukse lukku ning üritasin endale ette heita , et kuidas ma küll tohin nii tundetu ja külm inimnene olla . </s> <s> Aga parata polnud midagi . </s> </p>
<p> <s> Kas ma ehk neisse nii suhtun justnimelt sellepärast , et nüüd on midagi tõestatud , ja et nad on taandunud millegi palju suurema algkomponentideks ? </s> <s> See võiks mõistetav olla . </s> </p>
<p> <s> Kuid see suurgi ei tundunud mulle enma nii üüratu . </s> <s> Arvatavasti tuleb mul millalgi maailmale teatada , et kloonisin esimsena inimese . </s> <s> Sellest pole pääsu , sest on ju lindid Petrogradist , mis nagunii käiku siis , kui härrad kindralid otsustavad , käiku lastakse . </s> <s> Arvatavasti vist siiski mitte veel . </s> <s> Nad ootavad uusi edusamme . </s> <s> Eriti maiad ollakse emistega tehtavaid katseid teavitama . </s> <s> Aga selleks saan ma aega lisaks paluda , seda enam , et nüüd on ju lapsuke käes . </s> </p>
<p> <s> Võib-olla oleks minust aus Andrusele kõik ära rääkida . </s> <s> Ta ju ise andis mulle vabad käed . </s> <s> Oli nõus mind oma lapse isana nägema . </s> <s> Ei ma tea . </s> </p></div2>
        <div2 type="alaosa"><head> NELJAS RAAMAT </head><head> Ü K S </head>
<p> <s> Neljapäeval , 5. oktoobril 2000. </s> <s> Tallinn ; erahaigla FAVORIIT </s> </p>
<p> <s> Gülbahar , seitsmeteistkümneaastane neiu , kelle nimi tähendab nii roosi kui ka kevadet — Katari emiiri odalisk , kelle too oli saanud aasta eest kingituseks Saudi Araabiba kuningakoja ühte kõrvalharru kuuluvalt raugaeas Nawwaf ibn Ahmedilt , ja mis pakkus Gülbaharile uue ja inimväärse elu , lamas FAVORIIDI parimas üksikpalatis ja püüdis uinuda . </s> <s> Aeg-ajalt see viivuks ka õnnestus , ning siis elas ta poolunedes läbi oma lühikese , tormiliselt kulgenud elu viimase aasta sündmusi . </s> </p>
<p> <s> Tema mälus kangastusid esmalt selle aja meeldivamad mälestused , elu Kataris ; seda , mida habras , lapseohtu odalisk oli kogenud Nawwaf ibn Ahmedi haaremis , püüdis ta mälust välja tõrjuda . </s> <s> Niisiis meenutas ta oma uue käskija Halifa ibn Hamad at-Tani palee imekauneid aedu , mida ümbritsesid plataani- ja küpressisalud . </s> <s> Oo , kuis seal kõik lõhnas ! </s> <s> Õitsesid jasmiinid , roosid , ürdid , helevalged unimagunad . </s> <s> Tiigikesed olid piripardani täis vesiroose ning eksootilisi kalu — jah , neid õrnu uimi väristavaid olendeid oli seal kõigis vikerkaarevärvides . </s> <s> Milline kontrast selle külma , tinataevase , kõleda põhjamaa-linnaga , kuhu ta nüüd sattunud on ! </s> <s> Aeg-ajalt kostus rongide vilesid , millele Gülbahari haprad õlad igakord võpatusega reageerisid . </s> <s> Õudsed , vastikud rongid ! </s> </p>
<p> <s> Ent oma südames oli Gülbahar siiski õnnelik . </s> <s> Tema on siin selleks , et sünnitada kallile — ei , see epiteet pole liiast — Halifale lõpuks ometi troonipärija . </s> <s> Siinsete põhjamaa tarkade nõid-tohtrite käe all pidi see kuidagiviisi võimalik olema . </s> <s> Ja kui kõik nii läheb , nagu loodetakse , seguneb tema veri emiiri püha verega ning ta toob ilmale kroonprintsi , kellest saab kord emiir . </s> <s> See on ju islami naise unistuste tipp . </s> <s> Temast endast saab aga siis tulevane kõikvõimas valitseja ema valide sultana .. Sel juhul kavatseb ta olla lahke ja hea sultana nagu Halifa ema Gülnus , kes iial ei pununud salanõusid , korraldanud emiiri rasedaks jäänud lemmikute — ikbal' ide mürgitamisi , uputamisi , ärakägistamisi , et need , printse sünnitades , sultani pärisnaisteks — kadiinideks — ei tõuseks . </s> <s> Rasedate lemmikute kõrval saadeti teise ilma muidugi ka printse . </s> <s> Saudi Araabias igatahes olid pea kõik valide sultana' d kurikavaluse musternäidised . </s> <s> Küllap Türgimaalgi . </s> <s> Katariski on kuuldud türklaste Mehmet III-ndast , kes just oma ema , Seraili valide sultana , õhutusel mõrvas üheksateist venda ja käskis seitse last kandvat konkubiini kotti toppida ja merre heita . </s> <s> Niisugusi jubedusi ei korraldaks Gülbahar iialgi . </s> </p>
<p> <s> Kui Gülbahari Gülnusile tutvustati ja tüdrukule öeldi , et tema esimeseks ja põhiülesandeks jääb Halifa ema abistamine kümblemisel , tema riietamine , talle toitude serveerimine ja tema lõbustamine , kartis Gülbahar , et küllap on temagi päevad varsti loetud . </s> <s> Piisab väikseimastki etiketi rikkumisest , piisab koguni valide sultana antipaatiast Gülbahari vastu , ühekordsest vihapurskest , ja eunuhhid teevad talle otsemaid lõpu peale . </s> <s> Jah , Gülbaharil oli algul põhjust Gülnusi karta küll , sest emiiri ema oli väliselt üks hirmuäratavamaid naisi üldse , kellega Gülbahar elus seni oli kokku puutunud . </s> </p>
<p> <s> Gülnus kujutas endast tõelist elusat lihamäge , ta huulel kasvasid tumedad karvakesed , heh , neid võiks päris vurrudekski nimetada , ta väikesed kavalad silmad olid rasvavoltide vahelt vaevu nähtavad ; kõige enam ehmatas Gülbahari aga Gülnusi hääl — see oli kähisev , käskiv , peaaegu et bassbariton . </s> </p>
<p> <s> " Ah sihukese ritsika on mu poeg oma kallile emale välja valinud . </s> <s> Kas sa , tirts , üldse jõuad mu ratastooli paigast nihutadagi ? " porises päratul diivanil lösutav raugaeas , kuid teravamõistuseline Gülnus . </s> <s> " Millega ma küll Allahi pahandanud olen , et mu pojaniru mind sihukese õblukese abistajaga õnnistanud on ? " </s> </p>
<p> <s> Gülnus tilistas kuldset kellukest ja kohe ilmusid kaks mustanahalist eunuhhi . </s> <s> " Tooge köögist siia mu toidukorv ja viige mind mu ratastooli , te laisad dzhahash' id , va eeslid ! " nõudis ta räme hääl . </s> <s> Ja juba aitasid gigandi kehaehitusega neegrid Gülnusi diivanilt üles , õigemini kaevasid ta sealt oma hiigelkämmaldega välja ja peaaegu tassisid õuele . </s> <s> Ning seal ta siis istubki — Katari kuningakoja valide sultana oma kuldses , kummalises ratastoolis , hiiglaslik toidukorv süles ja kuulutab : " Ma oleksin siiani ka ise käia jaksanud , kuid ma olen selleks liiga laisk , et ennast liigutada . </s> <s> Noh , Gülbahar , teeme proovi ! </s> <s> Tule ja sõiduta oma pekimägi-käskijanna pargi kõige kaugema aiamajakese , selle hõbedavärvilise juurde ! " </s> </p>
<p> <s> Nõutult vaatas Gülbahar päratut , veidrat ratastooli . </s> <s> Ei , seda ei jõua ta tõesti vist liigutadagi . </s> </p>
<p> <s> " Mina , va liharull ja rasvamagu , tahan tiigi kaldal pisikese eine võtta ja siis natukeseks tukastada . </s> <s> Nii laiska ja nii hea söögiisuga inimest kui mina , pole päikese all teist olemaski ... </s> <s> Ei ole vist sihukest elajatki , kui ehk laisklooomad kõrvale jätta . </s> <s> Ja sel ajal , kui mi na pärast pruukosti võtmist silma korraks kinni lasen , peletad sina kärbseid eemale . </s> <s> Mu jäle hais meelitab nad otsemaid kohale , ju on mul juba laibalehk man . " </s> </p>
<p> <s> Gülbahar oli sellest monoloogist rabatud . </s> <s> Kuid miski temas ütles , et inimene , kes endast nii räägib , ei saa ju eriti kuri olla . </s> <s> Ja siis märkas Gülbahar trepil seisvat emiiri ennast , kes mõnusasti muigas ja tüdrukule julgustavalt silma tegi . </s> <s> Seejärel andis ta Gülbaharile märkide keeles mõista , et too astuks väikesele metallist astmelauale ratastooli taga . </s> <s> Gülbahar ei saanud selle vihje mõttest aru , kuid eks ta siis teinudki nii , nagu Halifa õpetas . </s> <s> Tõusis lapats-lauakesele ning haaras kõvasti-kõvasti kinni ratastooli seljatoest . </s> <s> See oli targasti tehtud , sest otsemaid lõi mingi mootor hirmsal plärinal mürisema , Gülnus haaras Gülbahari ehmatuseks ja imestuseks juhtkangid pihku , ja juba nad kihutasidki läbi iluaia , sinine suitsusaba taga , ning peletasid lendu arvutul hulgal papagoisid , kes nad jubeda sõimuga üle valasid . </s> </p>
<p> <s> Hirmus hasartne kihutaja oli too ennast laiskelejaks kutsuv emiiri ema ! </s> </p>
<p> <s> " Õh-hõi ! </s> <s> Sheitaan u zhahiim ! </s> <s> Saatan ja põrgu ! </s> <s> Kasige eest ! " pröökas kaheksakümnele lähenev mootorsportlane , ja nende sõiduriist põrutas otse paabude ja sinivaude salgakese keskele . </s> <s> Keegi lindudest tollele kummalisele tranduletile päriselt alla ei jäänud , kuid isaslindude küütlevaid sabasulgi lendas laiali nagu kuldseid ja lillasid nooli . </s> <s> Ja vaude raevukas kisa tõusis taevani . </s> </p>
<p> <s> " Kes teid , sindreid , käsib oma sabadega hoobelda ? ! </s> <s> Allah , olgu tema nimi igavesti au sees , ei armasta edvikuid ega kekutajaid . </s> <s> Hur-juhh ! </s> <s> Paras teile ! " </s> </p>
<p> <s> Suure vaevaga suutis Gülbahar astmelauakesel püsida . </s> <s> Ta kartis juba , et nad otse aiamajakesse sõidavad , kuid sultana vajutas viimasel hetkel järsult pidurile . </s> <s> Liiva tuiskas , väikesest hõbedavärvilisest ehitusest välja kalpsavat , eriti uhke sabaga paabut tänitati : </s> </p>
<p> <s> " Harab beitek ! </s> <s> Häda sinu majale ! " . </s> <s> Siiski jäi hoone rammimata . </s> </p>
<p> <s> Gülnus tõusis ilma kõrvalise abita ratastoolist , astus oma lihavuse kohta ootamatult kergel sammul lehtla tüüpi majakesse , et seal otsemaid pärsia vaibaga kaetud lamatsile vajuda . </s> </p>
<p> <s> " Olen ju kõva kihutaja , eks ... ? </s> <s> Ma lootsin su , sitika , maha raputada , aga , näh , ei läinudki korda . </s> <s> Aga ju sa ikka hirmu täis pidid olema ... </s> <s> Nüüd korraldame kasina hommikusöögi — sina võtad endale , näe , selle keedetud tibupoja ja pisinatukese halvaad ka . </s> <s> Muidu hakkan ma lärmi lööma ja kaeban pojale ära , et sa mu sõna ei kuula ! " </s> </p>
<p> <s> Too Gülbaharile pihku surutud tibupojake oli peaaegu kalkuni suurune , pisinatuke halvaad kaalus aga vähemalt pool kilo . </s> <s> Ja ka lusikas anti talle , et ta suurest kena ornamentikaga kaunistatud puupütikesest šerbetti saaks limpsida . </s> </p>
<p> <s> " Ma hakkan sind nüüd nuumama , ritsikas . </s> <s> Sa pead saama sama ilusaks ja priskeks kui mina . </s> <s> Kõhnad piigad teevad mu kadedaks — mis kerge neil liikuda on ! </s> <s> Noh , julgemini asja kallale ! " innustas ta vaest Gülbahari , kes kuulekalt kanakoiba näksima hakkas . </s> <s> Selle ajaga , mil Gülbahar kanakoivast jagu sai , oli valide sultana juba teise kana kallale jõudnud asuda . </s> <s> Ja mitte ainult asuda — kohemaid sai see ka nahka pandud . </s> </p>
<p> <s> Siis aga haigutas Gülnus magusasti , murdis mehise tüki halvaad , kuid ei jõudnudki seda kugistama kukkuda , sest uni oligi juba sultana' d ründmas ; ta silmaluugid hakkasid kinni vajuma . </s> <s> Veel viivuke ja siis Gülnus juba norskaski . </s> <s> Ei jäänud need norsked valjuselt tema veidra sõiduriista mürinale alla suurt ühtigi . </s> </p>
<p> <s> Selles oli Gülnusil küll õigus olnud , et kohe ilmuvad lagedale ka igasugused kärblased , mesilased ja vaablased . </s> <s> Küllap meelitas neid sultana higilõhn , kuid kindlasti veel enam paksu puuviljasiirupi , šerbeti aroom . </s> <s> Gülbahar oli ettenägelikult teelt kaasa haaranud paar pikka vausulge , millest nüüd tõesti kasu oli . </s> <s> Pikkade pehmete paabusulgega oli hea tiivulisi eemale peletada , ilma et Gülnus ärganud oleks . </s> </p>
<p> <s> Ent Gülnus ei maganud kaua . </s> <s> Juba olidki ta silmad taas lahti ja kavalasti silmitses emiiri võimukas ema paabulinnusulega ringi tantsisklevat Gülbahari . </s> </p>
<p> <s> " Ma tean sinust rohkem , kui sa arvatagi mõistad , sa va patune kevadroos . </s> <s> Oi-oi , kuidas sa Koraani pühi seadusi rikud , saatabsiz " sa häbitu ... " </s> <s> Ent ta hääl polnud põrmugi kuri . </s> <s> See araabiakeelne " häbitu " — haaremi valitud sõnapruugis harvaesinev epiteet — kõlas isegi nagu tunnustavalt . </s> </p>
<p> <s> " Mina ? </s> <s> Mil moel ? " ehmus Gülbahar . </s> </p>
<p> <s> " Ma tahaks teada , kes muu kui mitte sina mu pojaloru ära on võlunud ? " </s> </p>
<p> <s> " Ma ... ei tea , " kokutas Gülbahar . </s> <s> Kuid ta julges siiski lisada , et eks see ju tema kui odaliski ülesanne olegi . </s> <s> Ka Koraan kinnitab seda . </s> </p>
<p> <s> " Kinnitab . </s> <s> Kuid kas tohib üks islami tüdruk käia rahva hulgas ringi sari ja abaya' ta — loori ja pika musta mantlita — ja välgutada oma keni paljaid kintse . " </s> </p>
<p> <s> " Mitte ei mõista ma , milles mu käskijanna mind süüdistab ... " </s> </p>
<p> <s> " Küll sa juba mõistad ... </s> <s> Sina see jultunu ju oled , kes ajab kord nädalas selga valge tennisekleidi , mis nabast ainult natukene maad allapoole ulatab , ja koos Halifaga kuhugi kaob . </s> <s> Minule kantakse kõik ette , mis majas toimub Ja ma tean väga hästi , et ei kuskile mujale kui ameeriklaste saatkonna tennisekargamisplatsile te Halifaga sõidategi ! </s> <s> Vaat nii on lood . " </s> </p>
<p> <s> Gülbahar punastas ja lõi pilgu maha . </s> </p>
<p> <s> " Ei minul ole selle vastu midagi , paturoosike , " itsitas Gülnus . </s> <s> Kui mina sinu eas kah pallikesi taga oleksin ajanud , ega ma siis vist praegu sihuke laisk ja paks elevant olekski . </s> <s> Aga minu nooruse ajal ei pidanud keegi kondibukettidest lugu . </s> <s> Eks see Inglismaal õppimine mu poisi hea araabia maitse ära rikkuski ... Õige emiir ei paneks sinusugust kriipsplikat tähelegi — sa jääksid lihtsalt ta kahe silma vahele . " </s> </p>
<p> <s> Nüüd asus ta šerbetti kugistama . </s> <s> Suu magusaga koos , naeratas ta ootamatult ja lausus : " Sa , va lahja hiirepoeg , võta teatavaks , et sa tohid mulle vastu haukuda küll . </s> <s> Mulle see isegi meeldib . </s> <s> Aga muidugi , kui sa minust teravama keelega mõistad olla , siis ma natuke vihastan ka . </s> <s> Aga mitte kauaks . </s> <s> Nii et ma loodan sinust mõnusat nääklejat . </s> <s> Halifa rääkis , et sa suu peale kukkunud plika ei pidada olema . </s> <s> Seegi asi . </s> <s> Mis sust , ritisikast , ikka muud abi võiks olla . " </s> </p>
<p> <s> Imelik eit oli emiiri ema küll . </s> </p>
<p> <s> Jälle kostis akna tagant vedurivilesid . </s> <s> Taevas oli heledamaks tõmbumas . </s> <s> Gülbahar kalpsas voodist välja ning tõmbas kardinad kõrvale . </s> <s> Ent küll siin põhjamaal on taevas imelik — koit peaks käes olema , ent päike mitte ei kavatsegi end ilmutada . </s> <s> See tegi Gülbahari nõutuks . </s> <s> Ta laotas palvevaiba põrandale ja oleks nüüd Koraani järgi ( end enne muidugi pesnud ) pidanud esimese hommikupalvuse pidama , kuid mitte ei osanud tüdruk ära mõistatada , kus pool see püha linn Meka peaks asuma . </s> <s> Mida küll peaks ta oma suures hädas tegema ? </s> </p>
<p> <s> Halifa oli teda õpetanud , et ta siinseid mehi ei tohi üleliia häbeneda . </s> <s> Eriti arste . </s> <s> Kuigi naistearstid just eunuhhid ei ole , on nende eetika selline , et nad patsientidega suheldes käituvad umbes nii nagu kastraadid . </s> <s> Ei näe nad naistes mitte naisi , vaid lihtsalt abivajajaid . </s> <s> Sugupoolele ei omistatavat mingit tähtsust . </s> </p>
<p> <s> Eks ajanud siis luksusliku riietusega harjunud odalisk vastumeelselt selga hirmsa riideeseme , mida siin hommikumantliks kutsutakse , sidus vöö hästi kõvasti kinni ja läks paljajalu abi otsima . </s> <s> Ta oli ju tõesti hakkaja ja julge tüdruk , ja eile ol talle kätte juhatatud öise valvearsti kabinet . </s> <s> Ta teadis , et sealt peaks ta eest leidma heledat verd , hirmus suure , kuid väga lahke olemisega ning iseäranis soojade suurte kämmaldega kuidagi väga usaldustäratava mehe , kellega teda eile tutvustati . </s> <s> Tolle nõid-tohtri perekonnanime oli ta unustanud , kuid eesnime mitte . </s> <s> Gülbahar teadis , et tema eesnimi on Rein . </s> <s> ( Et Saksamaal niisuguse nimega jõgi on , ka seda teadis väike õpihimuline araablanna . ) </s> </p>
<p> <s> Südame puperdades koputas ta valvetoa uksele ja julges selle siis paotada . </s> <s> Too lahke loomuga päratu mees , kes oma olemiselt meenutas neid hiiglaslikke , laisavõitu koeri , kes — seda oli ta filmidest näinud — on raevukad ujujate veest välja tirijad . </s> <s> Ka siis , kui nood seda ei tahagi . </s> </p>
<p> <s> Jah , too mees istus tõepoolest laua taga , pea kätele vajunud , ja tukkus . </s> <s> Kuid ukse avamine äratas ta kohe . </s> </p>
<p> <s> " Do you have any problems , my little lady , " küsis ta haigutades . </s> </p>
<p> <s> " Yes . </s> <s> I do . " </s> <s> Gülbahari inglise keel polnud just kõrgel tasemel , kuid ajas üldjuhul siiski asja ära . </s> <s> Ja ta sai aru , et too sõbralik nõid-tohtergi end tolles keeles , mida küll pea kogu Euroopas räägitavat ( aga tuli välja , et see nii siiski pole ) , palju kindlamalt ei tunne . </s> <s> See andis julgust juurde . </s> </p>
<p> <s> " Perhaps I can help you ? " </s> </p>
<p> <s> " I hope so . </s> <s> I don't know the direction of Mecca . </s> <s> But I have to pray ... " </s> </p>
<p> <s> Nüüd taipas Rein , milles asi ; ta saatis paljasjalgse tüdruku , kelle tillukesed armsad jalalabad olid hennaga punaseks värvitud , nii et ta kandnuks nagu punaseid saapakesi , tema palatisse tagasi ja palus natuke oodata : ehk leiab ta kusagilt kaardi , ja nii saavad nad mureasjast koos jagu . </s> </p>
<p> <s> Kaarti , tõsi küll , Rein ei leidnud , küll aga kapi otsast vana gloobuse . </s> <s> Ja ühes sahtlis oli jumal teab mis ajast ja mille tarvis ka kompass . </s> </p>
<p> <s> Kui tööle jõudnud Valeri natuke hiljem Gülbahari privaatpalatisse pilgu heitis , nägi ta veidrat pilti : väike tõmmu araabia neidis ja temast poole pikem ja vast kolm korda raskem günekoloog põlvitasid nagu õde-venda voodi ees ning püüdsid kompassi ja gloobuse abil midagi kindlaks määrata . </s> </p>
<p> <s> " Vaja Meka üles leida , väike paradiisilinnuke tahab oma jumalat palvega rõõmustada , " selgitas Rein . </s> </p>
<p> <s> Valeri asus neile appi ning varsti oligi suund leitud . </s> </p>
<p> <s> Seejärel sätiti palvevaibake õigesse suunda . </s> <s> Võõraid pilke pelgamata kattis neiuke oma pea erilise linikuga , tegi sügava kummarduse püha linna poole , puudutas laubaga palvevaipa , laskus siis kandadele — kuldsed rõngakesed hennapunaste luupeksede kohal tilisesid tasakesi — ning seejärel hakkasid ta väikesed kirsspunased huuled hääletuid palvesõnu pomisema . </s> </p>
<p> <s> Rein ja Valeri lahkusid diskreetselt . </s> <s> Mis neil ikka muud teha oli . </s> <s> Nemad ju araabia keelt ei mõistnud . </s> <s> Ja Allahiga polnud neil ka paraku mingeid vahekordi . </s> </p>
<p> <s> " Sina , Valeri , oled tõesti imeinimene . </s> <s> Kui see neiuke — Gülbahar , või mis ta nimi nüüd oligi — koos ühe arvatavasti marurikka araablasega , ma ei imestaks , kui ta mingi vesiir või pasha on , siia jõudsid , olime me täitsa pahvid . </s> <s> Mehel tundus raha olema nagu raba . </s> <s> Ja ta inglise keel oli ehtne Oxford . </s> <s> Mil kuradi moel sa küll niisugusi patsiente oskad leida ? </s> <s> Ära mitte vastu vaidlegi — sinu töö see ju on . " </s> </p>
<p> <s> Rein istus nende arvuti taga ja mängis ajaviiteks mingit arvutimängu , kus kõvera mõõgaga idamaa mees haaremiukse taga seisis ja iga sinna kippumise viisi juba eos likvideeris . </s> <s> Peanupukesed aina lendasid.Ning ta lisas : " See reis , mille sa Peterburgi tegid , on tõesti imelist vilja kandnud . </s> <s> Ja mina pidasin sind veel ebapraktiliseks inimeseks ... " </s> </p>
<p> <s> " Nende katarlaste saabumine pole üldse minu teene . </s> <s> Nähtavasti on härrad teatud farmaatsiafirmadest meile kõva reklaami teinud , " arvas Valeri ise . </s> </p>
<p> <s> " Igatahes meie haiglale toovad nad kõvasti raha sisse , " nentis Rein . </s> <s> " Õudselt rikkad on need naftariikide võimumehed . </s> <s> Too araabia isand tahtis nimelt , et tema armsake kõik loodetava raseduse kuud siin , tohtrite silma all oleks . </s> <s> Et iga ohtu ennetada . </s> <s> Ta küsis koguni — muide ülima idamaise viisakusega — , kas ei saaks kolme-nelja palatit kiirkorras ühendada , et neist kokku moodustuks kuninglik palat-sviit . </s> <s> Eks loodetud teda siis sellega ehmatada , et öeldi , mis olemasoleva üksikpalatigi ööpäev maksab.Dollarites ? küsis ta , natuke mõtlikumaks jäädes . </s> <s> Kuid kuuldes , et siiski kroonides , oli ta üllatunud — siin Eestimaal olevat kõik väga odav . </s> <s> Neil , Kataris , on arstiabi loomulikult tasuta nagu ka Kuveidis ja Bahreinis , kuid Londoni vastavaid hindu teadavat ta küll . </s> <s> Palju kõrgemad olevat . " </s> <s> Mina usaldasin seepeale oma kehvas inglise keeles pärida , et kas see , mis meie lehtedes lugeda , ka õige on — nimelt olla Saudi-Araabias komme autonumbreid puhtast kullast valmis vorpida . </s> <s> Sain teada , et see olevat jõukama keskklassi halva maitse väljendus . </s> <s> Reinu lai nägu tõmbus naerule : </s> </p>
<p> <s> " Registreerimisel sai ikka nalja ka . </s> <s> Kui me küsisime , kas neiuke on tema naine , teatas ta , et praegu veel mitte , praegu olevat ta odalisk , vaat mis , ent hiljem , kui ta lapsukese sünnitab — too araabia isand rääkis toonil , mis nagu nõudis , et ilmtingimata poiss peab sündima — , saavat odaliskist üks neljast põhinaisest ehk kadiinist , tõenäoliselt just esimene naine shatun . </s> <s> .. Nii see vist kõlas ... </s> <s> Lõppude lõpuks , siis , kui tulevane poeg isa positsiooni pärib — milline see just täpselt on , seda ei saanudki me teada , ent eks idamaadel ole mitmeid päritavaid tiitleid ja ameteid , saavat midrilinnukesest aga midagi eriti vägevat — kas mitte mingi sultana ? </s> <s> Muide , " Rein sikutas end paremast kõrvalehest , mis tähendas , et ta midagi arvab , kuid selles veel kindel pole , " mul ongi mulje , et see mees ise tõesti mingi tontteab mis tähtis sultan on , ja reisib lihtsalt inkognito . </s> <s> Mine tea , muidu peaks meie president teise veel pidulikult vastu võtma . </s> <s> Noh , sest poleks ehk midagi , aga kuidas seletada tähtsa härra siia sõitmise natuke diskreetset põhjust . " </s> </p>
<p> <s> Seejärel matkis Rein aga registratuurinaiste hämmastust ja segadusi , mis tekkinud siis , kui perekonnaseisu hakati paberile panema . </s> <s> Nii et odalisk ... ? </s> <s> Ole sa lahke ... </s> <s> Kui odalisk abikaasat ei tähenda , siis tuleks vist asja nii mõista , et praegu on preili Gülbahar vaba ja vallaline naine , kes isandalt last tahab saada . </s> <s> See jutt ajas aga muidu just kui inglise lastetoaga araabia härra lausa raevu . </s> <s> Ta põrutas koguni rusikaga vastu lauda : " Sheitaan u zhahiim ! </s> <s> Kurat ja põrgu ! </s> <s> Ei mingit vaba ja vallalist ! </s> <s> Kuidas ta vaba ja vallaline saab olla , kui ta elab minu haaremis ? ! " </s> </p>
<p> <s> Niisugust statuuti aga meie paberid ju ei tunnista . </s> <s> Kuid — oh imede ime ! — pärast seda , kui paar sajadollarilist lauanurgale heideti , leiti kohe , et tõepoolest , ja miks ka mitte , ei võiks võõramaalase kirja panna kui haareminaise . </s> <s> Raha paneb rattad käima . </s> <s> Siis ütlesin mina ka sõna sekka — raha paneb rattad käima küll , kuid siiski mitte kõiki . </s> <s> Kuidas saame me kindlad olla , et poisslaps sünnib ? ! </s> <s> Selle peale väitis aga too Mehmud või Mahmud , ei , tal oli miski halvaad meenutav nimi , et on olemas mees , kes seda siiski kinnitada julgeb . </s> <s> See mees — kujuta ette ! — olevat mister Valeri Repson , kes suurt pilootprojekti juhib , mida Katari riik tema isikus on heldesti spondeerinud ... </s> <s> On sul aga maine ! </s> <s> Ma ei aimanudki , kui kange mehega mul au on ühe katuse all töötada . </s> <s> Aga seda tahaksin ma tõesti teada , kuidas sa kavatsed just poisslapse siia ilma võluda ? ! " </s> </p>
<p> <s> " Ju farmaatsia-meestele sihuke mulje jäi.Ma rääkisin seal Petrogradis , et veterinaarid ja tõuaretajad suudavad tulevase eluka sugu määrata juba muna jagunemise üsna algstaadiumis . </s> <s> Ja mõistavad sellele tuginedes saada just seda sugu looma , mida tarvis . </s> <s> Ning muide — need on nüüd päris uued andmed — juba on nad ka sigu klooninud . </s> <s> Aga katsugu mõni neid tarkusi inimese puhul rakendada ! </s> <s> Surmapatt ja Jehoova haldusalasse tungimine ! </s> <s> Paavst äigaks sauaga . </s> <s> Inimene on ju Looja patent ja ülipüha pealegi . " </s> <s> Valeri oli end vihaseks rääkinud . </s> </p>
<p> <s> " Äkki sa kavatsed seda ise proovida ? </s> <s> Aga ... minu teada pole siin asi paavstis , inimese embrüoga katsetamine on ikka ka riigiseadustega keelatud . " </s> </p>
<p> <s> " Tead , Rein , " otsustas Valeri nüüd siiski avameelne olla . </s> <s> " Kui lõpuks , nagu sa nägid , selgus , et FAVORIIT võtab vastu ka haareminaisi , mis kah just reglementeeritud ei ole , kas see siis nii suur patt ongi , kui me üritame aidata inimest , kes tõesti hädasti just poega igatseb , noh , pärijat . </s> <s> Mingeid erilisi ohte ju pole — muidugi peale ebaõnnestumise — , ja kas peab Lääne eetikat pidama globaalseks . </s> <s> Idamaa elab omade seaduste järgi . </s> <s> Ning täitsa võimalik , et kui nende Muhamed niisugustest sugupoolevalikuvõimalusest midagi teadnud oleks , võib-olla oleks ta seda erandjuhul lubanudki . </s> <s> Paavst ju ei keelanud nätieks juba keskajalgi lahutusi , kui ikka kuningriikide saatused mängus olid . " </s> </p>
<p> <s> Rein Muhamedi vabameelsusse eriti uskuda ei tahtnud , kuid Koraani lugenud mees Valeri Repson valgustas teda ses osas kaunis põhjalikult . </s> <s> Reinul soovitati teadmiseks võtta , et haarem polevat mingi litsimaja , nagu keskmine eurooplane tihtipeale arvab , vaid k o d u. Ning haaremid loodi just tänu Muhamedile ; enne teda , kuni esimese poja sündimiseni , maeti tüdrukbeebid elusalt maasse . </s> <s> See olevat vana Araabia tava , kuna nende vallaliste naiste elu seal maal täiströöstitus on . </s> <s> Nad elavad reeglina vendade juures , kes sellest sugugi vaimustatud ei pruugi olla . </s> <s> Väljaspool kodu naised töötada ei tohtinud ega tohi veel praegugi . </s> <s> Mõnes fundamentalislikus islamiriigis ei lubata neil meessaatjata tänavalegi minna . </s> <s> Ja veel enamgi — vallaliste naiste üksielamine on rangelt keelatud , sest Muhamed nägi selles ohtu moraalile ja prostitutsioonivõimalusi . </s> <s> Muuseas ka kiusatust abielumeestele , kes perevälise patuteo puhul — eriti Reinul tasuks seda teada ! — just samuti nagu naisedki kividega surnuks loobitakse . </s> <s> Vähemalt Saudi Araabias olevat see nii veel tänagi . </s> <s> Kuveidis ja Kataris — rikastes ja europaniseerunud pisiriikides küll vaevalt . </s> <s> Nii et nelja seadusliku naise lubamise mõttel , odaliskid peale selle , oli ikka oma uba sees ka . </s> <s> Vohh ! </s> </p>
<p> <s> Eks Rein siis võtnud kõik kuuldu teadmiseks . </s> <s> Üks küsimus oli tal siiski . </s> <s> Ta tahaks teada , mis riikides neid haaremeid ikka veel on . </s> <s> Tema arust olevat kujuteldamatu , et kaasajal haaremi-institusioon veel eksisteerib ; kuidas on võimalik , et nad ammu ära keelatud pole ? ! </s> <s> Niisugune asi peaks ju feministid päris pööraseks ajama ; ja neid ju kõikjal võimu juures ka ... </s> </p>
<p> <s> Ta sai kuulda , et Türgis ja Hiinas on haaremid tõesti keelatud — Türgi suurima seraili ehk sultanilosssi haarem olevat ammu muuseumiks muudetud , aga Lähis-idas ja ka Aafrikas olevat neid veel küllaga . </s> <s> Arvatavasti vähem muidugi , kui varasematel aegadel . </s> <s> Mitte väga ammu olevat Valeri kusagilt lugenud ühest Nigeeria miskisugusest võimurist , kellel olnud kuussada naist . </s> <s> Ja Saudi-Araabia on fundamentalistide maa — nii et ärgu arvaku Rein , kes ise kah polügaamiasse kaldub , aga haaremit oma kehva palgaga pidada ei suuda , et tal mõttekaaslalisi ei leidu . </s> <s> Sedapsi need lood ... </s> </p>
<p> <s> " Mis sa , mees , sööd , et kõike tead ? " </s> <s> Ega see just vaimukas küsimine olnud , ja Rein täpsustas , et tema kujutluses ei peaks mees , kes ülikooli aegu kõva komsomol oli ja vist parteissegi astus , niisugustest asjadest õhkagi teadma . </s> </p>
<p> <s> " Ma tegin oma kandidaadi Tatarstanis , küllaltki kuulsas Kaasani ülikoolis . </s> <s> Eks ma seal ajaviiteks seda islami asja uurisingi . </s> <s> Aga mis puutub sellesse , kas ma araabia härrat aitan või mitte , siis lähen mina nende katarlastega igatahes , võid võtta teatavaks , täis panga peale välja , " lõpetas Valeri kaunis sõjakalt . </s> </p>
<p> <s> " Kui tõesti poiss sünnib , siis võid sa ehk varsti panga avadagi , " oletas Rein , keda abielurikkujate kividega surnuks loopimise jutt justkui tõsisemaks oli teinud . </s> </p>
<p> <s> " Ma ei mõtlegi kasule , Rein . </s> <s> Ma lihtsalt ei kannata tabusid . </s> <s> Vaata , muhameedlik ilm elab üldse oma seaduste järgi . </s> <s> Ja kui ühel sümpaatsevõitu , nii sa nagu ise tunnistasid , islamimehel hädasti troonipärijat vaja on , siis võiks teda ju aidata . </s> <s> Ja vahva ju , kui see imeilus pisike pruut , keda meil kõik imetlevad , sina niikuinii , mis seda rääkida , jah , kui tema esimeseks naiseks ja veel mingiks sultaanaks saaks . </s> <s> Kui sina kaasa ei löö , siis hoia vähemasti suu kinni . " </s> </p>
<p> <s> Rein sikutas taas nõutult oma kõrvalesta . </s> <s> Ja seda ta sikutama jäigi , kui Valeri väljus . </s> </p>
<p> <s> Valeril aga seisis ees mitte just kerge ülesanne : välja selgitada , mida nende köök peaks pakkuma sellele liblikõrnale olendile , kes näeb nii välja nagu ta ainult meest ja suirast elaks . </s> <s> Hommikusöögiga pole vist probleeme , kuid ta teadis , et lõunaks pakutakse mulgi kapsaid ... </s> <s> Pakkuda odaliskile mulgi kapsaid — ürgeestilikku matsitoitu — see mõte ajas Valerile miskipärast naeru peale . </s> <s> Ta läheb ja küsib idamaiselt kaunitarilt järele , mida too mulgi kapsastest arvab ... </s> <s> Sealihast ta küll ei tohi juttu teha ; ütleb , et kapsastele lisatakse mitmeid taimseid rasvu . </s> <s> Ja seda peab tõesti köögis hoolega jälgitama , et Gülbaharikese portsu mõnd pekikäntsakat ei satuks . </s> <s> Pole neile ju seast roojasemat looma . </s> </p>
<p> <s> " Mulgi kapsad , " ütleb ta neiule , " on mulgi kapsad — eesti rahvusroog , ja kogu lugu ! </s> <s> Söö ja proovi ! </s> <s> Kui ei sobi , eks siis pakume sulle mingit putru või dieettoitu . " </s> </p>
<p> <s> Valeri avas tasakesi Gülbahari palati ukse ja tõmbus kohe tagasi — odaliskike magas . </s> </p>
<p> <s> Ent tõeliselt ta siiski ei maganud . </s> <s> Ta teeskles magamist . </s> <s> Tutvumine oma raviarsti ja günekoloogiga , suure mehekolakaga , ja ise seejuures mitte sari kandes , oli ta algul rööpast välja viinud . </s> <s> Katmata näoga naine ajab ju teatavasti mehe hulluks . </s> <s> Aga siin , imelikul kombel ei üldsegi mitte . </s> <s> Kuigi siinsed meesarstid pole tõepoolest mitte eunuhhid , oskavad nad käituda sinuga nii , nagu oleksid sa nende õde . </s> <s> Maailm väljaspool haaremiseinu polnud üldsegi hirmuäratav . </s> <s> Ja just see oligi segadusseajav , tüdruku senist maailmapilti kõigutav . </s> <s> Mittehirmuäratavus oli paradoksaalsel kombel hirmuäratav , kõhedusttekitav . </s> <s> Kas saab Gülbaharist pärast kõike seda , mida ta siin näinud on ja tõenäoliselt veel enam näha saab , enam õiget , haaremikõlbulikku naist ? </s> <s> Seda enam , et liialt isepäine oli ta paljude meelest juba Katariski . </s> </p>
<p> <s> Gülbahar niisiis uneles . </s> <s> Ta meenutas päevi , mille vältel ta Gülnusiga sõbrunes , teda isegi nagu armastama hakkas . </s> <s> Eks sellele aidanud kõvasti kaasa emiiri ema mõnus eneseiroonia , aga muidugi ka tema teatud abitus , mis vähem east , rohkem aga kehakaalust johtus . </s> <s> Omaette lõbusad olid nende ühiskümblused . </s> <s> Basseinis mõjus Gülnus nagu vaal , ei , pigem nagu hiiglaslik millimallikas ; Gülbahar ujus ümber selle kolossi nagu kalakene ja muudkui hõõrus teda mitmet sorti svammide ja koguni pimsskiviga . </s> <s> Ning pärast nühkis Gülnusi kaunite froteerättidega kuivaks nagu suure valge elevandi . </s> <s> Gülbahar õppis ära ka masseerimise , mida tema käskijanna ülimalt nautis , õppis tundma lõhnaaineid , milledest olid kümblusejärgsel protseduuridel olulisimad nelk ja ingver , aga ka mandli- ja jasmiinisalvid . </s> <s> Püttide kaupa kulus neid , sest kuigi Gülnus ihu eest liigset hoolitsemist alpuseks pidas , mis eriti just vahhabiidide toretsemisepõlgusega vastuolus , tahtis ta südamepõhjas siiski vähemalt nii lõhnata nagu kaunitar . </s> <s> Kes ta ehk kunagi neiuna oligi . </s> </p>
<p> <s> Aeg-ajalt pidi Gülbahar maasse augu kaevama , selle täitma sandlipuusüte , viiruki ja mürriga . </s> <s> Seejärel kummardus Gülnus , riided üle pea kistud nagu päratu telk — see oli monumentaalne , lausa skulpturaalne vaatepilt — augu kohale ja suitsutas nii ennast kui ka riideid . </s> <s> Peale meeldiva lõhna pidi selline protseduur kaitsma ka kurja silma eest . </s> <s> Ning alati , kui Gülnas kümbles või lamaskles , pidid teda ümbritsema hõrgutisteliuad . </s> </p>
<p> <s> Koraani järgi on suur patt , kui haareminaise mõnes varjatud ja intiimses paigas kasvab väikseimgi karvaude ( kulmud ja koguni vurrukesed ülahuulel on lubatud ) , sestap eemaldati need otsemaid . </s> <s> Selleks kasutatakse ada' d — segu pruunistatud suhkrust ja sidrunimahlast , mis tulel keema aetakse . </s> <s> Valmis ada peab nahale tilgutatult hanguma ja kõvastuma . </s> <s> Pärast kraabitakse see jõekarbi terava servaga maha ; Gülnus oli aga vapper naine — ei kasutanud ta mingit jõekarpi , vaid kiskus karvkatte ainsa ropsuga ihult . </s> <s> Tõsi , seejuures röögatas ta küll otsekui haavata saanud jõehobu ... </s> </p>
<p> <s> Kümblussaalid ja puhkeruumid — tepidaariumid olid kohad , kus ka kohvi joodi ning pajatati üksteisele uuemaid lugusid . </s> <s> Kuna valide sultana neist jutupuhumistest osa ei võtnud ning eelistas mõtteid vahetada ainult Gülbahariga , oldi tüdrukule kadedad . </s> <s> Tekkis koguni jutte nende lebilistest suhetest , mis haaremeis hoopiski mitte ebatavalised polnud . </s> <s> Eriti just eakate emiiride haaremeis , kel oma naistearmaada jaoks enam jaksu ei olnud ning seetõttu rohkem silma rõõmudest lugu pidasid . </s> </p>
<p> <s> Emiiri ema ei armastanud tõesti võltsviisakust ja komplimente , ta taunis haaremlikke tavasid rääkida valitud sõnadega , kasutada värvide ja lillede keelt . </s> <s> Nii võis kõrvaltvaatajaile jääda mulje , et Gülnus Gülbahariga ainult tõreleb ja riidleb . </s> <s> Jah , juhtus sedagi , kuid üldiselt oli nende kahe dialoogide kõnepruuk haaremiilutsemistest kardinaalselt erinev . </s> <s> Ja tavatu oli seegi , et vana naine tundis huvi islamlannale absoluutselt ebahuvitavate alade — poliitika ja koguni teaduste vastu . </s> <s> Gülbahari ülesandeks oli lehti lugeda — ja emiiri ema teavitada kõigest , mis maailmas parajasti toimub . </s> <s> Ei olnud Gülnusile haarem maailma naba . </s> <s> Ei olnud Katargi . </s> <s> Ja Koraan oli kahtlematult olulisim raamatute seas , kuid siiski mitte ainus . </s> <s> Väga-väga isemoodi valide sultana oli Gülbahari käskijanna . </s> </p>
<p> <s> Just kümblussaal osutus kohaks , kus Gülnus talle teada andis , mis teda , Gülbahari , varsti ees ootab . </s> <s> See oli uudis , mis odaliski põlvist nõrgaks võttis . </s> </p>
<p> <s> " Küll on mu pojal , sel dzhahash' il , va eeslil , ikka imelik maitse , " alustas ta . </s> <s> " Ta poleks just kui õige at-Tani , " porises Gülnas , kuid ta silmis oli jälle too eriline läige , mis lubas arvata , et varsti midagi päris ootamatut kuuldavale tuuakse . </s> <s> " On üks kondikummardaja , kes naisterahva ilust õhkagi ei taipa ... Kujuta ette , täna õhtul on poisil plaan visata sulle tumepunane rätik , " </s> </p>
<p> <s> Gülbahar tundis , kuidas ta üleni õhetama lõi , ta tardus otsekui vahakujuks ; minestuski ei olnud kaugel : punane värv tähendas ju haaremi värvidekeeles kirglikku armastust . </s> <s> Täitumas oli kõigi odaliskide suurim unistus — emiir , peaaegu jumalik olend , kelle ees keegi ei tohtinud silmigi tõsta ( nende omavahelised suhted olid küll märksa teistsugused — mängiti ju koos tennistki ) ega küsimata suud lahti teha , on tema , Gülbahari , oma majesteetliku magamistoa jaoks välja valinud . </s> <s> Punase ! </s> <s> Roheline andis lootusi , roosakas kõneles tekkivaist lembesidemeist . </s> <s> Sellele võis järgneda sinine , ja alles siis punane . </s> </p>
<p> <s> " Mina oma päikesesarnase pojakrantsi täpseid plaane ei tea , aga mul on mulje , et ta teeb ettevalmistusi millekski nihukseks , mida Euroopas nimetatakse pulmareisiks . </s> <s> Nii et võimalik , et teie pulmaöö ei toimugi siin . </s> <s> Miks nii , eks sellest räägib ta sulle ise . " </s> <s> Poolsosinal lisas ta siiski : " Vaata , tal on minu meelest plaan sinuga koos mingitele põhjamaa nõidarstidele külla minna — need pidada teadma , kuidas asju nii sättida , et poisslaps sünniks . </s> <s> Printsesse haarem juba piripardani täis , aga troonipärijat pole teps mitte . </s> <s> Sedapsi , sirts . " </s> </p>
<p> <s> Suur Halifa ibn Hamad at-Tani — mees , kellele ta on oma elu võlgu , mees , keda ta austab ja ... mis siin salata , salaja ka armastab , eavahest hoolimata , kõigest muust hoolimata — ootab temalt last , troonipärijat . </s> </p>
<p> <s> Nii totakalt jäi Gülbahar basseini kaldale seisma , et ootamatult tõusis Gülnasi päratu käsi , neiu reiestki jämedam , ja lükkas ta mauhti ! vette . </s> <s> Ise möirgas Gülnas naerda nagu pudelist pääsenud džinn . </s> </p>
<p> <s> Gülbahar jätkas mälestustes elamist ... </s> </p>
<p> <s> Kõik just nii läkski , nagu Gülnus oli ennustanud . </s> <s> Kui ühel õhtul sultanisaali rõdul olid aset võtnud naismuusikud , sultanitrooni ees puusi hööritasid tantsijatarid , seljas sügava väljalõikega musliinpluusid , sametpihikud ja laiad seelikud , mis piruettide puhul avanesid nagu uhkeimate lillede kroonlehed ( Saudimaal just nii kõik õhtud haaremis mööduvadki ; emiir Halifa korraldas neid seevastu üsna harva , vaid mõnede tähtpäevade puhul ) , viipas emiir oma trooni juurde — selle kohal rippus muide suur kristallkuul — just nimelt Gülbahari , kes nagu ikka valide sultana' ga juttu puhus ja jälgis , et käskijannal hetkekski hõrgutistest ( ka oopiumipallikestest , mida too järas nagu vana mereröövel närimistubakat ) puudu ei tuleks . </s> <s> Jah , tollesse pühasse paika kutsuti odalisk Gülbahar ja suur emiir Halifa ibn Hamad heitiski talle veripunase räti . </s> <s> Tekkis haudvaikus nagu sellistel puhkudel ikka . </s> <s> Gülbahar , see muidu julge tüdruk , põlvitas trooni ette , ei söandanud emiiri poole pilkugi tõsta , võttis räti ja andis sellele suud . </s> </p>
<p> <s> Otsemaid kutsusid õueneitsid ta endaga kõrvalruumidesse , kus oimetut tüdrukut lõhnastama , salvitama ja pidulikumalt ümber riietama hakati . </s> <s> Ei tehtud seda just eriti õrnalt , sest loomulikult oldi Gülbaharile — valitule — kadedad . </s> <s> Kuid nood ettevalmistustööd püha voodi tarvis tehti muidugi ülima hoolega , sest sultan pidi oma uue lemmiku kallal toime panduga ülimalt rahule jääma . </s> <s> Vastasel korral oleks tõusnud suur pahandus , kusjuures nii mõnigi õueneitsi — gedikl — võinuks oma positsiooni kaotada . </s> </p>
<p> <s> Ja siis varsti juhatas mustade eunuhhide ülem Gülbahari tema majesteedi magamistuppa . </s> </p>
<p> <s> Suur Halifa ei oodanud teda oma kuninglikus päratulaias voodis , vaid astus Gülbaharile vastu ning suudles teda laubale . </s> </p>
<p> <s> " See rätt , Gülbahar , ei kohusta sind mitte millekski . </s> <s> Ma olen sinust ju palju vanem . </s> <s> Ma pole mingi hirmuvalitseja , sa võid mulle korvi anda ja siit igal ajal ära jalutada nagu seda võivad kõik , kes soovivad . </s> <s> Sa oled vaba naine . " </s> </p>
<p> <s> Gülbahar , kes muidu sultanit põrmugi ei peljanud ning temaga tenniseväljakul naljagi heitis , ei julgenud siin , pühas paigas , suudki avada . </s> <s> Ta vaid raputas pead — ei tema kipu siit kusagile . </s> <s> Aga jutt eavahest tõi talle pisarad silma : emiir pole noor , aga kaugeltki mitte ka mingi vanamees . </s> <s> Tema on tark mees kuulsast soost , ilus mees veel pealegi . </s> </p>
<p> <s> " Võib-olla tosina aasta pärast kutsub Allah mind ära . </s> <s> Aga oma viimased aastad tahaksin ma tõesti sind armastada . </s> <s> Ja mul on lootus , et lõpuks võetakse mult ka see needus , mis pole mul senini lubanud at-Tanide suguvõsa kroonprintsiga jätkata . </s> <s> Aga sa ju nutad , Gülbahar ? ! " </s> </p>
<p> <s> " Õnnest , " sositas Gülbahar , see isepäine , trotslik , oma peaga mõtlev tüdruk . </s> <s> Tuli välja , et vesistada oskab ta nagu kõik teisedki naised . </s> </p>
<p> <s> Gülbahari vastus pani emiiri , kui lihtlabaselt öelda , õnnest särama . </s> </p>
<p> <s> Ja siis sai odaliskist pea naise seisusse tõusja emiirilt kuulda , et nende tõeline pulmaöö ja armuühendus ei leidvat aset mitte siin ja täna , mis Halifad väga kurvastavat , vaid kusagil kaugel põhjamaal ja nõidtarkade õpetussõnade järgi . </s> <s> Ning mitte ainult õpetussõnade järgi , vaid appi võetakse ka tänapäeva teadmised , mis , tänu Allahi armule , suuri edusamme olevat teinud . </s> <s> Valitud tohtrid valmistavad kõik ette , ja Gülbahar ei tohtivat karta , ükskõik , mis temaga ka ette võetakse . </s> <s> Aga kohale peab ta jõudma neitsina . </s> </p>
<p> <s> " Pandagu mind või piinapingile , kõik mingu nii , nagu sina soovid ja käsid , " lausus Gülbahar . </s> <s> Ja ta silmist võis lugeda , et ta tõesti just niiviisi mõtleb . </s> </p>
<p> <s> " Just sinult , Gül , ootan ma troonipärijat . </s> <s> Ma tahan , et kuninglik prints just sinu üsast võrsub . </s> <s> Sina , Gülbahar pole tavaline laisk voodiloom , nagu ma neid küllalt tunnen . </s> <s> Sa ei paista silma mitte ainult oma ilu , vaid ka mõistuse , julguse ja tragidusega . </s> <s> Kui sina mulle poja kingid , olen ma edaspidi armulisem ka oma seniste tütarde suhtes , kes mind seni küll pea mitte millegagi rõõmustanud pole ... </s> <s> Jah , Gül , sa hakka pikaks reisiks ettevalmistusi tegema , ja tea , et sa reisid euroopapäraselt riietatuna . </s> <s> Oma rahvust me muidugi ei salga . </s> <s> Juba homseks olen ma siia kutsunud rätsepaid , moetundjaid ja juveliire , kes teevad kõik , mida oskavad ning millega me nõus oleme . </s> <s> Ning kui ettevalmistustega asjad ühel pool , siis tõuseme me lennukis koos sinuga pilvist kõrgemale , ja sa näed asju , millest seni ainult lugenud oled . </s> <s> Kaugele põhja sõidame me . </s> <s> Vanasti kutsuti neid alasid Hüberboreaks . " </s> </p>
<p> <s> Ja siis rääkis tema armas , hea Halifa , mees , kes ei häbenenud tenniseväljakul ringi karata nagu mõni muulasest teismeline , ning imelikul kombel isegi niiviisi oskas väärikaks jääda , — seda isegi siis , kui Gülbahar võitis ( odalisk julges seda ! ) , jah , siis rääkis emiir talle , et nad magavad tänasest peale koos , kuid ta lubab end taltsutada . </s> <s> Ärgu Gülbahar sellest valesid järeldusi tehku — emiir pidavat oma arstile ja sõbrale Arhip ibn Semjonile antud lubadustest kinni pidama . " </s> </p>
<p> <s> Ja nii on kõik läinudki . </s> <s> Nad peatusid Milaanos , Pariisis , Berliinis . </s> <s> Kõikjal ainult parimate hotellide sviitides , ning siin nad nüüd lõpuks ongi . </s> <s> Ja kuigi see kerge polnud , on tema , kes igal ööl emiiriga voodit jagas , end tema karvase rinna vastu krõnksu tõmbas ( nagu loodetav lapsuke seda emakojas teeks ) , saabunud siia , põhjamaale , madalalt rändava päikese maale , neitsina . </s> <s> Tänu Halifale , kes teda küll aina embas , kuid üle lubatud piiri ei läinud , mis sellest , et tihti ta lausa oigas ihast . </s> </p>
<p> <s> Emiir peatub hotell PALACE'is , tema peab siinsetes kitsastes oludes elama , aga ta ei nurise . </s> <s> Homme pidi teda süstima hakatama ning tal tulevat mingeid nõiarohte neelata . </s> <s> Aga veel täna , külastajatele ettenähtud pealelõunasel ajal , tuleb Halifa teda kindlasti vaatama . </s> <s> Talle küll anti mõista , et ta võib tulla millal tahes , kuid Halifa teatas , et ta ei soovi teenimatuid privileege . </s> <s> Erinevast rikkusest hoolimata valitsegu kõikjal võrdsus . </s> </p>
<p> <s> Ja nüüd tukastas Gülbahar tõesti . </s> <s> Ning teda äratas kolin , kui rataslaual talle lõunasöök , õige imeliselt lõhnav roog , nimega , mida ta kuidagi korrata ei suutnud — nimelt " mulgi kapsad " talle palatisse lükati . </s> <s> See on küllap kah mingi eriline nõiaroog , arvas Gülbahar , millega ehk just poisslapsi loodetakse ilmale meelitada ; kuigi öeldi , et tegu olevat tavalise Eestimaa rahvustoiduga . </s> <s> Gülbahar nuusutas kummalise ja eemaletõukava väljanägemisega toitu — imelik rohekashall puder — umbusklikult . </s> <s> Kuidas ta selle plögaga toime saab , seda ta veel ei teadnud , aga ta oli otsustanud , et kõik , mis talle siin pakutakse , tuleb ära süüa . </s> </p>
<p> <s> Aga , Muhamedi habeme nimel ! — see lõhn oli ... tõesti midagi enneolematut . </s> <s> Nõiduslikku , salapärast , keelatut . </s> <s> Jah , tõesti , kuidagi põnevalt keelatutki . </s> <s> Ei olnud Gülbahari ega vist ka ühegi teise araablase sõõrmed seni midagi ligilähedastki nuusutanud . </s> </p>
<p> <s> Ta võttis julguse kokku , sulges silmad , ja pistis odavast materjalist lusikaga — siin elati kas väga vaeselt või mingite oma shariaadi seaduste järgi — lusikatäie toitu suhu ... </s> <s> Taevas hoidku ! </s> <s> See oli vapustavalt hea ! </s> <s> Ühelgi araabia roal pole sellist hapumagusat maiku . </s> <s> Mitte ligilähedastki . </s> <s> Idamaa tütre enamasti mesimagusate roogadega harjunud keelenäsakesed said šoki ja orgasmi ühe korraga ... </s> <s> Ja poole minutiga oli toit söödud . </s> <s> Ning kõhus ... ei alanud mitte mingeid valusid , otse vastupidi — hea täissöönud tunne oli . </s> <s> Ainult et Gülbahari südames ütles miski , et ta on teinud siiski nagu midagi keelatut . </s> <s> Tühja sellest ! </s> <s> Kui inimene ei tea , mida ta sööb või joob , siis Allah ei kurjusta . </s> <s> Seda võimalust kasutatakse tihti küll ka ära . </s> </p>
<p> <s> Ent äkki hakkas Gülbaharil häbi . </s> <s> Kuidas ta võis nii teha , et kogu selle vaimustava söömakorra ise ära puukis ? ! </s> <s> Oleks tulnud ka Halifale jätta , et see imerooga proovida saaks . </s> </p>
<p> <s> Kõrbetütar Gülbahar palus julgesti teise portsu lisaks . </s> </p>
<p> <s> See rõõmustas toitu serveerinud orjatari . </s> <s> Priske keskealine naine ennenägematult heledate siidjate juustega naeratas lahkelt . </s> <s> Muidugi ta toob . </s> <s> Ja varsti auraski lauakesel teine , veelgi suurem ports hõrgutist . </s> </p>
<p> <s> Täpselt kell neli oligi emiir kohal . </s> <s> Ta saabus mustas MERCEDESES , mille ta oli rentinud Tallinnas olemise ajaks . </s> <s> Ka oli ta palganud juhi . </s> <s> Kuid kohe limusiini sabas sõitis maja ette ka mikrobuss , kust tõsteti välja viis maali ja arvutu hulk vaase ning kollaseid roose . </s> <s> Just kollane roos oli Gülbahari lemmiklill . </s> <s> Ka haigla naispersonali ei olnud unustatud . </s> <s> Emiir oli nende jaoks — ta pidi endale pidevalt meenutama , et ta neid , kes just arstid-õed polnud , orjatarideks ei kutsuks — ostnud paar torti ning pooltosinat šokolaadikarpi . </s> </p>
<p> <s> Kuna mikrobussis olid ka kaks transpoditöölisest abimeest , muutus punapäkse odaliski palat veerand tunni jooksul tundmatuseni . </s> </p>
<p> <s> Kui Gülbahar ja emiir lõpuks kahekesi olid , siis otsustas odalisk välja tulla oma üllatusega . </s> <s> Ta võttis kapikesest välja taldriku küll juba natuke jahtunud imeroaga . </s> </p>
<p> <s> " Proovi , " lausus ta salapärasel ilmel . </s> </p>
<p> <s> " Kas niisuguse plögaga sind siis siin toidetaksegi ? " </s> <s> Emiir vaatas viletsal taldrikul veel kergelt auravat rohekashalli massi ülima halvakspanuga . </s> </p>
<p> <s> " Proovi , proovi ... ! " </s> </p>
<p> <s> " Ütle vähemalt mis selle ... möltsi nimi on ? " </s> </p>
<p> <s> Hetke oli Gülbahar nõutu , kuulutas siis aga julgesti : " Kalgimupsad ! " </s> </p>
<p> <s> " Kal-gi-mups...at ? ! " </s> </p>
<p> <s> " Just . </s> <s> See olevat siinne rahvustoit . " </s> </p>
<p> <s> " Sina ikka said hakkama ? " </s> </p>
<p> <s> " Küll on mu käskija ikka kartlik . </s> <s> Sõin , ja jäin , nagu näed , ellu ... " </s> </p>
<p> <s> Väga umbusklikult liikus esimene lusikatäis Halifa suu suunas . </s> <s> Muidugi nuusutati kahtlast massi , mis meenutas roiskunud vetikaplöga mõnes kinnikasvavas tiigis , tükk aega umbusklikult , seejärel asendus umbusk ilmse huviga ning juba leidiski lusikas tee kuninglikku suhu . </s> <s> Emiiri niigi suured silmad paisusid üllatusest , lusikas hakkas üha tihemini taldriku ja suu vahel liikuma . </s> <s> Ei läinud kahte minutitki , kui roog juba otsas oli . </s> <s> Paar kiiruga helbitud pudrujat raasukest jäid emiiri ülimalt hoolitsetud majesteetlikku läikivmusta lühikesse lõuahabemesse tilpnema . </s> <s> Jätkus neid vurrudelegi . </s> <s> Nüüd meenutas Tema Kuniglik Kõrgus oma õuenarr Mustafad . </s> </p>
<p> <s> " Tead sa , Gül , kas sellist rooga valmistatakse ainult siin köögis ? </s> <s> Või saab seda mujalt ka ? </s> <s> Seda ... kalgi-mups-at-it . " </s> <s> Sellega oli hinnang antud . </s> </p>
<p> <s> " Pea igast poest võivat saada . </s> <s> Purkide sees , " teatas Gülbahar , kes asja kah juba uurinud oli — ikka oma raviarstilt Reinult , kellele Gülbahari huvi niisuguse taluroa vastu kangesti naeru peale ajas . </s> </p>
<p> <s> " Ma...tahaksin , et kogu mu haarem seda hüperborealist eksootikat maitsta saaks ... </s> <s> Aga nüüd , Gülbahar , anna mulle andeks , et ma jälle korraks ühe su doktoriga rääkima lähen . </s> <s> Siinse kõige targemaga . </s> <s> Valeri Repson oli vist tolle sir' 'i nimi ... </s> <s> On sul järsku millegi üle kaevata ? " </s> </p>
<p> <s> Gülbahar raputas pead . </s> </p>
<p> <s> Kui Halifa lahkunud oli , heitis ta pilgu oma tundamtuseni ilmet muutnud palatile . </s> <s> Maalid — vähemalt üks neist , oleks keskmise vahhabiidi arvatavasti ära kohutanud . </s> <s> Neli väga isepärase võõra ja tuhmi koloriidiga tööd kujutasid loodust — ilmselt selle Eestimaa halli loodust — , viiendal aga oli midagi Koraaniga rangelt keelatut . </s> <s> Jah , mitte ainult inimest polnud seal kujutatud , mis isegi ju patt : pildil itsitas ja ringutas naisterahvas , loomulikult mitte ainult sari ja abayata — kunstnik , täielik atabsiz , va viimane häbitu , oli lõuendile julgenud maalida porgandpalja naisterahva . </s> <s> Esimesel hetkel solvas see Gülbahari — milleks tema ruumi võõras ilus paljas noor naine ? ! </s> <s> Ta oli armukadesusest pilti juba tagurpidi pööramas — vahtigu seina , too häbitu , too valgepäine patunäljaselt itsitav hoor , lakkugu oma meela keelega krohvi , ent siis adus Gülbahar , et see oleks väiklane . </s> <s> Eks luba katarlased endale kodumaalt kaugel asju , mis märksa patusemad . </s> <s> Rikkad mehed käivad pidevalt Kairos ja isegi Tais , kus emad odava hinna eest neile oma kaheksa-üheksa-aastasi tütreid — see olevat Katari isandate lemmikvanus — päris odava raha eest välja pakuvad . </s> <s> Ja muidugi on neidki , kes eelistavad poisse . </s> <s> Ning harvad naised , keda välismaale lubatakse — selleks on mehe , isa ja venna kirjalikku luba vaja , kasutavat seal jälle gigolode teeneid . </s> <s> Mõnikord just neil eesmärkidel väljamaale sõidetavatki . </s> <s> Palja naise pilt on tühiasi , kuigi ta Halifad siiski selle siia toomise jultumuse eest veel habemest sikutab . </s> </p>
<p> <s> Kui Halifa tagasi jõudis , sai Gülbahar kuulda , et doktor olevat jätnud targa ja tagasihoidliku mulje . </s> <s> Tema inglise keel , tõsi oli üllatavalt vilets , kuid ega see midagi tähendavat . </s> <s> Gülbahar ei saavat aga mingeid nõiarohte , vaid aineid , mis mõjuvat nii — emiir polnud ilmselt harjunud sellistest intiimsustest rääkima — , et naisel tekkivat mitu sellist ihuosakest korraga , millest , kui Allah tahab , tulevased lapsed saavad . </s> <s> Seda raviviisi kutsutavat superovulation . </s> <s> Ka seda sai ta Valerilt teada , et tema veri on tõepoolest Tallinna jõudnud . </s> <s> Kuid sellest ta Gülile ei rääkinudki — milleks võtta pulmaöölt — muidugi võivat see hiljem toimuda , kuid alles siis , kui ta teab , et noor daam juba emiirist rase on — selle sakraalsust ja võlu ... </s> <s> Veel oli rääkinud sir Repson midagi uuest metoodikast , mis võimaldavat mehe spermast eraldada mees- ja naissugukromosoome . </s> <s> Miks ta seda rääkis , sellest ei saanud emiir aru — tal on ju emiiri veri , mitte sperma ... </s> </p>
<p> <s> Ja siis nägi emiir äkki , et Gülbahar laginal naerab . </s> <s> Laginal naerev araabia naine on haruldane . </s> <s> Naise naer lõhnab kõlvatuse järele . </s> <s> Väärikas naine ei naera . </s> </p>
<p> <s> Kuid naeruks oli ka põhjust : emiir , kellele kuulusid milojonid Shveitsi pankades ja kümned naftapuuraugud kodumaal , ajas kahvliga lausa meeleheitlikult taga viimast kapsaraasu , mis aga taldrikul jonnakalt eest ära libises . </s> <s> Tõsi , ega kodumaal kahvleid ju harilikult kasutata — söömise ilu õpetatakse aga odaliskidelegi — , tuleb osata süüa nii , et pilaffki peaaegu üldse käsi ei määriks . </s> <s> Jah , aga et väärikas emiir , marurikas mees , kellele kuulus suur hulk puurauke ja nafta ümbertöötlemisseadmeid QATAR NATIONAL PETROLEUM'is , on nii ähmis ja vaimustust täis lihtsast , odavast rahvusroast , mida mitte kuldliual , vaid savist taldrikul serveeritakse , — selle peale lihtsalt tuli turtusda . </s> </p>
<p> <s> " Ei valeta need , kes väidavad , et maitsev roog on mehele naisestki tähtsam , " arvas Gülbahar . </s> </p>
<p> <s> Jätkem ära kõik järgnenu , sest odalisk peab sel korral paraku ikka veel oma neitsistaatusse jääma . </s> <s> Eks kapsahimuline emiir ole vaatepilt omaette . </s> <s> See võib ehk tõsta koguni meie rahvuslikku uhkust . </s> <s> ( Mis küll inimese m õ õ t e ja vaimukaliibri pisut kurvakstegevalt paika paneb . ) </s> </p>
<p> <s> Lisada tuleks vast siiski veel seda , et üks must limusiin pöördub tunni aja pärast PALACEi poole tagasi , pagasiruumis kolm purki sildiga MULGI KAPSAD — autojuht pidi need teelt kaasa ostma . </s> </p>
<p> <s> Kuid emiiri nägu on siiski mõtlik . </s> <s> Selgus , et selles toidus on islami usku inimesele keelatud komponente . </s> <s> Jah , mitte just palju , kuid ikkagi . </s> <s> See fakt tuleb iga hinna eest katsuda ära unustada . </s> <s> Kui sa ei tea , mida sööd , siis pole ka pattu . </s> <s> Kuid veel targem on imelise hõrgutise kallal gurmaanitseda oma hotellisviidis ja siiski ööaegu , sest , nagu teada , Allahi silm öösel ei näe ... </s> </p></div2>
        <div2 type="alaosa"><head> K A K S </head>
<p> <s> Kolmapäeval , 11.oktoobril 2000. </s> <s> Moskva , Kreml . </s> </p>
<p> <s> Käed seljal , sammus mees , keda mitte ainult e-mail 'ides , vaid ka omavahelistes kõnelustes tihtipeale Gribojedoviks kutsuti , mööda oma kabinetti edasi-tagasi . </s> <s> Kõndis küllalt kiiresti , just nii , nagu ainult siis , kui tuli keerukaid ja olulisi otsuseid vastu võtta . </s> <s> Muidu eelistas idamaadetundja mõnusasti ja mõnevõrra ehk pashalikult lösutada oma eriti mugavas , eritellimusel valmistatud , kirjutuslaua juurde lükatud , trooni meenutavas kõrges tugitoolis . </s> <s> Kolm kindralit Sankt-Peterburgist jälgisid peremehe samme pingsas ootuses , kuulekalt , aukartlikult , nagu kolm kuninga juurde kutsutud musketäri . </s> </p>
<p> <s> " Nii et too kloonitud poiss , esimene maailmas , on siis sündinud , mu mässumeelsed kindralid ? " küsis kullipilguline , kuigi jaatav vastus oli talle muidugi juba teada . </s> <s> Ja ega epiteedile " mässumeelsed " saanud ju kah vastu vaielda . </s> <s> " Just nii , meie mässumeelne ekspeaminister ! " oleksid nad ju võinud raporteerida , .. Ent siiski — igal asjal on piir . </s> <s> Too võimas , elukogenud , karastatud mees siin on suvatsenud nende tegutsemise heaks kiita , koguni juhib neid . </s> <s> See on suur au ja mitte ainult — see on ka kindel seljatagune . </s> </p>
<p> <s> " Ma mõistan teie tegutsemise viisi ja motiive . </s> <s> Te lihtsalt ei taha meie tublit noort presidenti ( kas see " tubli ja noor " kõlas pistu irooniliselt ? </s> <s> Ei tea . ) </s> <s> enne õiget aega tülitada . </s> <s> Muidugi on see mõistetav . </s> <s> Ega mõistlik kanagi kaaguta enne , kui muna munetud . " </s> <s> Nii oli ta nende trio esimesel korral vastu võtnud . </s> <s> Jah , mis teeksid nad ilma isakese Jevgenita ? </s> <s> Kui teda poleks asjasse pühendatud , kujutaks nende tegevus tõesti nagu mingit ekskindralite vandenõu . </s> <s> Nüüd enam mitte , sest esimese väikseimagi ohu , ei , pisimagi ebaklapi puhul , kannab Gribojedeviks-kutsutu kõik Putinile endale ette . </s> <s> Nad ei tee midagi salaja . </s> <s> Nad on ainult tagasihoidlikud , ei taha tõelisi prominente tülitada ning ilmutavad lihtsalt initsiatiivi ... </s> </p>
<p> <s> Niisiis kinnitasid nüüd kolm kindralit Valeri juuniori sündimise fakti ning täiendasid , et kuigi enneaegne , olevat poiss igati " heas konditsioonis " . </s> </p>
<p> <s> " Just tol samal ööl ta sündiski , mil me olime sunnitud tegutsema ... </s> <s> Tartu lähedal ühes nende põllumajandusülikooli farmis . </s> <s> Seal oli vaja üks noor kandidaat või magister või oli ta koguni doktorant , kahjutuks teha . </s> <s> Selgus , et ta kukkus raudredelist alla ja murdis kaelaluu ... </s> <s> Kurb juhus . </s> <s> Aga eks ta ohustanud meie operatsiooni , mis muide annab iga päevaga suuremaid lootusi , " täpsustas Bronislav . </s> </p>
<p> <s> " Olen kuulnud ... </s> <s> Seda on väga palju . </s> <s> Aga samal ajal ka vähevõitu . </s> <s> Too Repson saab maailmakuulsaks , ja võib otsemaid ka trellide taha sattuda , aga küllap luuakse sellisele vägevale teadlasele töötingimused kus tahes . " </s> </p>
<p> <s> " Arvata on , " lausus Bronislav , kelle ülemisel huulel võidutses niiske ja heleroosa herpes , mida käsi vägisi sügama tõusis . </s> <s> " Ja meil on ju ka lint , Peterburis salvestatud lint , kus Valeri ise oma salaisadust tunnistab . </s> <s> Kui kõigest sellest Haagi rahvusvahelist kohut teavitada , siis algavad loomulikult uurimised . </s> <s> Eesti saab maailma üldsuse pahameele objektiks päris kindlasti , sest isegi selle kloonitud Dolly sündimine Shotimaal on rohelistel ikka veel meeles ja demonstratsioonidel käivad mõned neist senini lambamaskides . " </s> </p>
<p> <s> " Kuid teistpidi näitab see fakt siiski ka väikeriigi teaduspotentsiaali , " mõtiskles Jevgeni . </s> <s> " Sellest võib saadagi suhhonetsite NOKIA , millest nende Meri nii väga unistab . </s> <s> Mis sellest , et NOKIA halva kõvalmaiguga . </s> <s> Teatud äri- ja teaduseringkonnad sellest loomulikult ei hooli . </s> <s> Neil on pragmaatilisem eetika . </s> <s> Nad teavad , et maailmas on miljoneid perekondi , kes igatsevad last , ja mitte tundmatut tulnukat spermapangast ega ka mitte adopteeritut ; ja pole üldse võimatu seegi , et mingi geneetikaseadus hakkab tõestatud viljatuse korral lapse kloonimist koguni lubama . </s> <s> Sellest saaks siis ülimalt tulus , noh , võiks isegi öelda , majandusharu . </s> <s> Nii on lood . </s> <s> Mnjaa ... ja eks ole ju tõesti ka marurikkaid Saddam Husseine , kes ise duubli kujul tulevikus edasi tegutseda tahaksid . " </s> <s> Lõunaks söödud vägevasti vürtsitatud pilaff , mida peremees sõi muide sõrmi kasutades — nii , nagu idamail kombeks — , meelitas ta maost välja pisiröhatuse , saatis nii-öelda tervituse . </s> <s> " Aga ameeriklastele ei heidaks kogu lugu praegu kahjuks veel mitte mingit halba valgust , " jätkas boss , " sest nende toetus geeniuuringutele pole ju mingi patt . </s> <s> Kes tõestab , et nemad just inimese kloonimisest , mis tõesti seni keelatud , huvitatud olid ? </s> <s> Mnjaa , " ta nägu tõmbus naerule , " see on iseenesest kena , et ma hakkan ise ka juba uskuma , nagu nad tõeliselt kogu asja taga seisaksidki ... </s> <s> Igatahes enne seda , kui meie Valeri tolle jõhker-koomilise sigade-eksperimendiga kuhugi välja jõuab , ja selleks näib kuluvat veel aega , pole meil mingit mõtet suurt kella lööma hakata . </s> <s> On ju nii , Grigori Aleksandrovitš ? " </s> </p>
<p> <s> " Paraku jah . " </s> <s> Grigoril oli hirmus suitsunälg . </s> <s> Kuid oma armastatud paberossi ei julgenud ta siin ruumis ette panna . </s> </p>
<p> <s> Tema auväärsus naeratas : " Teeme täna väikese erandi . </s> <s> Te võite suitsetada küll , Grigori . " </s> <s> Mõtetelugeja oli too Gribojedov tõepoolest . </s> </p>
<p> <s> " Ma ei tea kas ... " puikles kindral viisakusest vastu , kuid kõrgem pealik võttis ühest sahtlist tuhatoosi , tonksas seda pika keskmise sõrmega , ning tuhamahuti sõitis sahinal üle pika libeda laua ja peatus täpselt kindrali nina all . </s> <s> Gribojedov oli täpne nagu elukutseline koroonamängija . </s> </p>
<p> <s> " Selge see , et preaegu tuleb kõik saladuses hoida , ja see muide pole eriti lihtne , " nentis Bronislav . </s> </p>
<p> <s> " Mul on andmeid , mida võib-olla kõik ei tea , " lausus Matrjoškin . </s> </p>
<p> <s> " Kas sa tõesti nii arvad ? " oli Bronislav kergelt irooniline . </s> <s> Aga eks elu oli seni ka tõestanud , et Bronislavi ei üllata pea mitte iial mitte millegagi . </s> </p>
<p> <s> Grigori sai lõpuks ometi süüdata oma GERTSOGOVINA FLORi — tegu , mida kullipilk kommenteerima pidi : " Te olete edev mees , Grigori Aleksandrovitš . " </s> </p>
<p> <s> " Vana hobust on raske ümber õpetada , " kaitses too ennast . </s> </p>
<p> <s> " Me teame kõike , mis Repson sulle helistanud või meilinud on , " naeratas Bronislav , ja see naeratus sundis herpesemeest ennast valust nägu kõverdama . </s> <s> " Aga parem oleks , kui ta mitte ei helistaks , vaid kasutaks rohkem sidemeest . </s> <s> Ma küll ei usu , et Eesti teatud ametkonnad veel Valeri kõnesid lindistaksid , kuid seoses suurte summadega Ameerikast ja pilootprojektiga , mille juhiks mõnevõrra ootamatult just tema pandi , võib see ühel päeval juhtuda . " </s> </p>
<p> <s> " Võtan arvesse . </s> <s> Aga meie kõne sisust poleks viimasel korral küll keegi aru saanud . " </s> <s> Grigori tuhnis taskutes ja leidis märkmiku , mida ta vajas ühe ununenud keeruka sõna meenutamiseks . </s> <s> " Koorion...vist mingi koorion...proges...troon , või midagi umbes sellist , " veeris ta raskustega . </s> <s> " On neil ikka sõnad — ise kirjutad , aga pärast ei loe väljagi , " porises ta . </s> <s> " Noh , Valeri helistas , et ühe noore emise uriinist — muide sõna " emis " ta ei kasutanudki , kõneles lihtsalt katseloomast , on ta selle aine leidnud ... See näitab , et tegu on tiinusega . </s> <s> Teise seaga on umbes samad lood . </s> <s> Vast mõne päeva pärast on asi päris kindel . </s> <s> Uriinis olevat jälgi . " </s> </p>
<p> <s> " Ütle otse välja , et sea kuses , " kuulutas Arseni , keda kusagil eespool on näärimehega võrreldud . </s> <s> Aga kolmest musketärist olnuks ta muidugi jõumees Porthos . </s> </p>
<p> <s> " ... olgu siis pealegi sea kusest , kui sulle teisiti ei sobi , jah , just nimelt sealt olevat molekulaarbioloogid leidnud selle hullu nimega ainele väga lähedase ühendi . </s> <s> Sellist tüüpi ained ilmuvat ka rasedate naiste verre ja uriini . </s> <s> Too ühend polevat küll just täpselt see sama , olevat mingi pagana alfa- ja beeta- ja peegelisomeer veel takkapihta , aga ikka olevat see hea märk . </s> <s> Mees ise oli selle va koorioni üle päris uhke . </s> <s> Ta arvas , et on õigel teel . " </s> </p>
<p> <s> " See tähendab , et meie peame kiirustama , " nentis Jevgeni ja kõigi ülimaks üllatuseks leidis ühest lauasahtlist mõningase otsimise järel piibu , väikeste kalliskividega kaetud imeasja . </s> </p>
<p> <s> " Türklaste kingitus . </s> <s> Mina kasutan seda küll haruharva . </s> <s> Ta toppis piibu mitte just eriti vilunult tubakat täis , ja viivu pärast tundsid kõik oivalist , kuigi kergelt imalat idamaist aroomi . </s> </p>
<p> <s> " Mis mõttes kiirustama ? </s> <s> Millega meie kiirustada saame ? " imestas seni vaikinud kolmas kindral Viktor . </s> <s> Ta oli isegi Gribojedovi kabinetis jäänud truuks lipsule , mis teatavasti assotsieerus autopommi plahvatusel hukkunud kakaduuga . </s> </p>
<p> <s> " Meil oleks vaja ameeriklaste suhtes palju suuremaid kahtlusi tekitada , nad raudselt kloonimistega siduda . </s> <s> Muidu väärib mäng vaevalt küünlaid , ja tubli Shvartszmani pingutustest tolle juut Eidelkindi pehmeks rääkimisel on vähe kasu . </s> <s> Eestimaa on ju hale kääbusriik . </s> <s> Varem või hiljem , ma küll kordan end , kuid mis siis , ostame selle ära . " </s> </p>
<p> <s> Jälle jalutas Gribojedoviks kutsutu rahutult kabinetti mööda edasi-tagasi . </s> <s> Ja kuna ta need sõnad lausus üle õla , mille juures tehti peaga vähemalt saja kaheksakümne kraadiline pööre , ei meenutanudki ta hetkel enam kulli , vaid pigem kummastavat hiidkakku , kel särav inkrusteeritud imepiip noka vahele pistetud . </s> <s> ( Kas " Alice imedemaal " ? </s> <s> Ei , seal olid vist ühel rongal prillid ees . ) </s> <s> Igatahes jäi kõigile mulje , et kui vaja , võiks too mees teha peaga koguni täisringi nagu kõik kakulised . </s> </p>
<p> <s> " Saatkonna arst ja üks meie tüdruk tulid sellega , mis neilt oodati , lausa suurepäraselt toime , " ruttas Bronislav mõningase uhkusega teatama . </s> <s> " Ja tüdruk on juba vist Moskvas tagasi . </s> <s> Selleks , et midagi läbi ei imbuks ja et ta end kaitstuna tunneks . </s> <s> Ta läheb kuhugi teise saatkonda maailma mõnes muus paigas . " </s> </p>
<p> <s> " Aga arst ? " oli Jevgeni miskipärast murelik . </s> </p>
<p> <s> " See mees on ülitruu ja parasjagu loll . </s> <s> Muidugi on parem , kui teadjaid vähem , kuid me otsustasime esialgu , " tal oli teatud raskusi oma mõtte sirge väljaütlemisega " ... jah , me otsustasime , et ... ühesõnaga — töötagu Kataris edasi . </s> <s> Ta teab väga hästi , mis saab , kui seal lobiseda . </s> <s> Ta on ju kahe tule vahel . " </s> </p>
<p> <s> " Lollidega on selline lugu , et tihti peavad end just eriti nutikateks . " </s> <s> Miskipärast peatus ta peremehepilk kahtlustärastavalt kaua just Arsenil — too tark mees aga ei osanud sellest loomulikult mingeid järeldusi teha . </s> <s> " Ja nad võivad üritada oma aruga ka ise midagi välja mõelda ... " </s> </p>
<p> <s> " Me jälgime teda väga teraselt . </s> <s> Ja kui tekib vähimgi kahtlus , siis ... " </s> </p>
<p> <s> " Ma miskipärast arvan , et peaaegu kindlasti jättis ta teatud osa emiiri teisiku ... mhm ... materjalist endale . " </s> <s> Kullilise hääl oli äkki kuidagi unistav . </s> </p>
<p> <s> " Ma ei taipa , milleks ... " </s> <s> Bronislavi suust oli sellist lauset õige harva kuulda . </s> </p>
<p> <s> " Mina ka mitte , aga mul on lihtsalt selline intuitsioon . </s> <s> Tõenäoliselt tahtis ta endale jätta võimalust šantažeerida . </s> <s> Sõna " intuitsioon " oli jälle Jevgenile ebatüüpiline . </s> <s> Ta rohekate silmade pilk uitas ainult talle endale teada olevates kaugustes , tema mõtteid oli võimatu lugeda . </s> <s> Kuid siin ruumis teati , et tänu erilisele intuitsioonile on Gribojodev jõudnud sinna ... kuhu ta on jõudnud . </s> <s> Keda kõiki on ta suutnud üle elada , oh keda ja mida kõike ! </s> <s> Gorbatšovigi . </s> <s> Üleelamine tähendab just ülekavaldamist ja mingit heuristilist ettenägelikkust , mida kuskilt õppida ei saa . </s> <s> Aga muidugi , eks islamialane eriharidus ja idamaise mõtteviisiga harjumine ole kah kavaluse õppimine . </s> </p>
<p> <s> " Küllap on tal selle Jussufi ... toodangu DNA juba taskus . </s> <s> Ja võib-olla on mõni emiiri naistest juba käima peal . </s> <s> Kui lollile anda materjalid ja võimalus , mis lubavad tal alustada isikliku aatomipommi tegemist , siis ta enamasti seda ka proovib . </s> <s> Niisugused asjad ei lõpe kurvalt ainult temale endale . " </s> <s> Mõte sai lõpuks välja öeldud . </s> </p>
<p> <s> " See tähendab ... " </s> </p>
<p> <s> " See ei tähenda mitte midagi muud , kui et Kulakovi tuleb eriti teraselt jälgida . </s> <s> Ja kõiki neid , kellega see mees läbi käib . </s> <s> Kas meil on selleks võimalusi ? " </s> </p>
<p> <s> " Muidugi . " </s> <s> Bronislav tundus isegi imestavat , et sellist iseenesestmõistetavat asja üldse küsiti . </s> </p>
<p> <s> " Kena . " </s> </p>
<p> <s> Lõpuks võttis kabinetipea istet . </s> <s> Tugitool lausa neelas ta . </s> </p>
<p> <s> " Üks asi teeb mulle siiski natuke muret . " </s> <s> Need sõnad kuulusid taas Bronsilavile.Tema oli kindralite trio solist . </s> </p>
<p> <s> " Jah ? " </s> </p>
<p> <s> " Emiir jõudis paari päeva eest koos oma väljavalituga Tallinna . </s> <s> Muide oli see tema soosingu teeninud odalisk , mitte põhinaine , " kandis Bronislav ette . </s> <s> " Emiir kujundas ühest üksikpalatist lausa kuningliku sünnitusruumi . </s> <s> Ja mulle näib , et ta on tüdrukusse väga kiindunud ning hakkab pidevalt Tallinna vahet lendama . </s> <s> Küllap ta sinna spetsiaalse turvagrupigi palkab . </s> <s> See kõik on omajagu segav . " </s> </p>
<p> <s> " Ma ei taipa , kuidas . </s> <s> Ega turvamehed siis oma revolvritega laboratooriumisse ikka lähe , " arvas kindral Matrjoškin . </s> </p>
<p> <s> " Asi on selles , et meil oli ühe varuvariandina plaanis isegi vastsündinute vahetamine . </s> <s> Tatarimaal on Jussufi sperma juba käiku lastud . </s> <s> Rassilise sobivuse mõttes just seal . </s> <s> Sest seal me ju ei klooni , nii et emade geenid löövad samuti välja . </s> <s> See vahetamine muutub aga nüüd väga ja väga kahtlaseks . </s> <s> Seda enam , et emiir on siis ise kah Tallinnas ja jumal teab , mis meetmeid ta veel kasutada võib ... </s> </p>
<p> <s> " Tatarimaast kuulen ma esimest korda , " kergitas koosoleku juhataja oma puhmaskulme . </s> </p>
<p> <s> " Loomulikult oleksin ma rääkinud , kuid minu arvates ei saa teie ju kogu oma tähelepanu ainult ühele operatsioonile pühendada . </s> <s> Ma usun , et te meie tegevuse õigsuses ei kahtle , ja , mis võimalik , püüame me ise ära teha . </s> <s> Mnjaa ... võib-olla meenutame me natuke neid , kes ise pommi püüavad kokku panna , " naeratas Bronislav . </s> <s> " Aga ainult v a r u — pommi , mida kasutame äärmise häda korral ja loomulikult vaid teie loal . " </s> </p>
<p> <s> " Seni pole ma teis pettuma pidanud , " oli vastus , millest ei saanud välja lugeda ei kiitust ega laitust . </s> <s> " Aga ma usun , et te arvestate , et niisugusest lapsevahetamisest võib tekkida ebaõnnestumise puhul tohutu rahvusvaheline skandaal . </s> <s> Ja meie endi hõlm jääb päris kindlasti mingil kombel hammasrataste vahele . " </s> </p>
<p> <s> " Aga ma ei suuda taibata , miks te Tallinnas ... pärmi veel astjasse pannud pole ? ! </s> <s> Õigemini mitte teie , vaid teie Valeri , " küsis Viktor teatud rahulolematusega . </s> <s> Arseni aga kuulutas , et tema ei saavat üldse aru , miks ühe emiirikese soovi nii püüdlikult täita püütakse . </s> <s> " Rahad on meil käes , kõik muu on kukepea , sest iga asi võib alati nihu minna . </s> <s> Minu meelest on meie peaeesmärk ikkagi ameeriklastele sita kokkukeetmine ja kraessekallamine . " </s> <s> Ta punetas näost — mis nad siin ühe araablase tühja pärast jahmerdavad ? ! </s> </p>
<p> <s> See arvamus pahandas Jevgenit tõsiselt . </s> </p>
<p> <s> " Idamaal peetakse antud lubadust pühaks . </s> <s> Neil pole teie eetika , Arseni . </s> <s> Me vajame Araabias sõpru , mitte vaenlasi . </s> <s> Ja nende mälu pole nii lühike kui meil . </s> <s> On asju , mida nad ei andesta sadu aastaid . </s> <s> Ennekõike just täitmata jäänud lubadusi . " </s> </p>
<p> <s> Nüüd pidi tahes-tahtmata sõna sekka ütlema taas Matrjoškin . </s> </p>
<p> <s> " Me ei kavatse kedagi petta . </s> <s> Emiiri armsam on minu teada eeltsüklis . </s> <s> Niipalju kui mina sellest asjast tean , alustatakse esmalt hormoonraviga . </s> <s> See võtvat paar nädalat . </s> <s> Aga siin on ikkagi kah veel omad probleemid . </s> <s> Ma kardan , et ka siis , kui kloonimine ei anna tulemusi , ei hakka Valeri iialgi kasutama mingi Jussufi seemet ... </s> <s> Nii on lood ... </s> <s> Aga mis puutub notsudesse , siis on Jussufi pärm neis , nagu öeldud , juba kerkimas . " </s> <s> ( Kuuldu meeldis eriti Arsenile , kelle nägu otsemaid laia naeratust täis valgus . ) </s> <s> Selles osas on ta teinud kõik , mis lubas . </s> <s> Aga tolle odaliski puhul jääb ta oma liinile kindlaks . </s> <s> Kuradi sant , et ma ise ei saa Tallinna minna , ja kõigest tema endaga rääkida . </s> <s> Temaga tuleb käituda delikaatselt , millekski teda otseselt sundida ei saa , " ohkas ta . </s> <s> Me peame teda ... " </s> </p>
<p> <s> " ... hoidma nagu sitta pilpa peal , " lõpetas ... teadagi kes . </s> </p>
<p> <s> Viktor märkis etteheitvalt , et olevat märksa meeldivam , kui inimene tahab silma paista kas või suitsumargi , aga mitte lihtroppustega . </s> </p>
<p> <s> " Mina ütleksin , et me peame teda hoidma kui silmatera , " jätkas Matrjoškin segamatult . " </s> <s> Ma tahaksin teada kõiki peensusi , millest ma suudan aru saada ; Valeri oskab õnneks rääkida piltlikult , aga meie sidemees — paljukest mul valida ? — jah , meie sidemees on , kuidas nüüd öelda...niisamasugune kõrgintellektuaal nagu meie ühine sõber Arseni ... " </s> </p>
<p> <s> Gribojedoviks kutsutu naeris üliharva . </s> <s> See oli iseäralik peaaegu hääletu naer . </s> <s> Aga ta silmad paisusid ehmatavalt suureks . </s> <s> Ja tugitool vappus . </s> <s> Arseni otsustas kaasa naerda , kuid , mõistmata mille üle siin nii väga naerda on , jäi nõutult vakka . </s> <s> Nõutuna näis Arseni tõesti erakordselt juhm . </s> </p>
<p> <s> Kui too kummaline maavärin oli lõppenud , jätkas äsjane naerja täiesti tõsiselt : " Loomulikult peame me õppima tippteadlasi austama . </s> <s> Vahete vahel , kui kadedus ei seganud , tegi seda isegi too , kelle paberossimark veel aus näib olevat . </s> <s> Teadlased ja kunstnikud on vaimuaadlikud . </s> <s> Ja nende kapriise tuleb taluda . </s> <s> Muidugi võimalikkuse piires . </s> <s> Aga mina jagan täiesti eesti geneetiku arvamist , et mis võiks parem olla , kui et me pääseme igasugu võltsingutest , valetamistest ja vahetamistest . </s> <s> Ja mõistan väga hästi mitte ainult mehe teadlaseuhkust , vaid ka kartust , et ka mingi võltsbeebi DNA tehakse Kataris kindlaks . </s> <s> Nii et ... " </s> <s> Ta ei lõpetanud lauset . </s> <s> Kuid pisut järele mõelnud , arvas ta , et eeldatava poisi DNA-d emiir siiski uurima ei hakkaks . </s> </p>
<p> <s> " Miks nii ? </s> <s> Mina kardan küll vastupidist . " </s> <s> See oli Bronislavi arvamus . </s> </p>
<p> <s> " Vaadake , isandad kindralid , Allah , keda ka emiir kummardab , on võrreldes juutide Jahvega , kes midagi kunagi ei andesta ja kõike näeb , vägagi delikaatne . </s> <s> Kristus on nõus küll andestama , kuid Allah eelistab kõike mitte teada . </s> <s> See on märksa nooblim . " </s> </p>
<p> <s> Trio ilme peegeldas nõutust — milleks siin teoloogiline filosofeerimine ? ! </s> </p>
<p> <s> Peremees aga jätkas : " Esiteks ei näe Alllah seda , mis öösiti toimub . </s> <s> Küllap ta ei taha . </s> <s> Tema jätab inimestele just sellel kombel valikuvabaduse . </s> <s> Teiseks ei loe ta patuks , kui inimene sööb või joob midagi keelatut , eeldusel , et ta seda ise ei tea . </s> <s> Või ... nagu ei teaks . </s> <s> Kui soovite pruukida pisut veini , mis on ju Koraaniga rangelt keelatud , peate leidma sõbra , kes paneb lauale näiteks mahla ja veinipudelid kõrvuti , ja kui ta teab , et te just veini tahate , pöörate te lihtsalt lauale selja , jalutate näiteks akna juurde . </s> <s> Viivu pärast on teie klaasis vein . </s> <s> Te joote selle ära ja teete imestunud näo . </s> <s> Kuid muidugi ei päri te midagi . </s> <s> Nii olen sealmail rännates minagi teinud , " oldi ootamatult avameelne . </s> <s> Ent ikkagi ei saanud keegi — välja arvatud ehk Bronislav — aru , milleks see skolastiline mõistukõne . </s> </p>
<p> <s> " Kui emiir saab poja , keda kümneid aastaid oodanud on , e i kontrolli ta selle DNA-d . </s> <s> Nagu teie ei palu klaasist kord joodut hiljem keemiliselt analüüsida . </s> <s> Nii on mõistlik . </s> <s> Nii on kasulik . </s> <s> Nii kirjutab ette idamaine mõtteviis , mida ei muuda isegi Oxfordis õppimine . </s> <s> Ja tõesti , milleks valmistada endale pettumus ? ! </s> <s> Milleks kurvastada kogu rahvast , kes samuti nagu Halifa ibn Hamad ise uut emiiri ootab . </s> <s> Kui Allah on millelgi lubanud juhtuda , siis on patt hakata lubatu õigsuses kahtlema ... " </s> <s> Ta tegi väikese peatuse . </s> <s> " Ma arvan , et tema ihuarst , too Fektisov , suutis emiiri veenda kloonimise õigsuses ainult tänu sellele , et kui Allah on lubanud midagi imelist leiutada , siis lubab ta seda ka kasutada . </s> <s> Nii . </s> <s> Loengu lõpp ... </s> <s> Ja nüüd taas ameeriklaste teema juurde , mille meie nupukas Arseni varemalt juba üles tõstis . </s> <s> Temale omases mahlakas stiilis . </s> <s> Ütle , Bronislav , kas meil on sinu mehi ka Shotimaal ? " </s> </p>
<p> <s> " Minu mehi pole seni vist ainult Tonga kuningriigis , kuid selle vea me parandame , kui vaja ... Jah , aga ma ei saa ikkagi aru , miks just Shotimaal ... " </s> </p>
<p> <s> " See mees peaks peale muu olema kõva arvutispets . </s> <s> Ma arvan ... " </s> </p>
<p> <s> " Kui ta seda veel pole , siis võib ta seda varsti olla . </s> <s> Kõike saab korraldada . </s> <s> Muidugi mitte kahe-kolme päevaga . </s> </p>
<p> <s> " Minul , õigemini minu vennapojal Vitjal , sa , Bronislav tead ju teda ise ka — poiss on praegu minu pool kostil — , oleks küll väärt mees soovitada , " sekkus kindral Matrjoškin . </s> <s> Vitja räägib temast lausa anekdoote ... Ma pean silmas üht arvutifanaatikut , tõelist imemeest . </s> <s> Too veidrik istuvat päevad ja ööd arvuti taga , ja olla seetõttu nagu teisest maailmast pärit . </s> <s> Pruudigi mingist kuradi internetist endale välja peilinud ... </s> <s> Kergelt nupust nikastanud , nagu geeniused tihtilugu . </s> <s> Ma räägin selles mõttes , et kui su Shotimaa mees — juhul muidugi , kui ta ikka venelane on — mingit arvutikoolitust vajaks , siis temast suuremat asjatundjat sa ei leia , Bronislav . " </s> </p>
<p> <s> " Räägime pärast , eks , " oldi tänulik . </s> <s> Kuid kohe päris Bronislav : " Aga milleks ikkagi Shotimaa , Jevgeni ? " </s> </p>
<p> <s> " Mul on üks plaan ... </s> <s> Ma lasen Natašal kõigepealt meile teed tuua . </s> <s> Siis kuulete . </s> <s> Ja ma ootan muidugi teie kõigi arvamusi . </s> <s> Ja selle plaaniga seoses huvitab mind veel ka see ... kuidas on meie seis , noh , ütleme , Frankfurdi lennuväljal . </s> <s> Rahvaste paabel , eks ? </s> <s> Aga ameeriklaste diplomaatiline post paljudesse riikidesse läheb sealt läbi . </s> <s> Ka Eestimaale , nagu ma Arnold Antonovitšilt välja uurisin . </s> <s> Kas me saame seal , kui vaja , mõne asja ära korraldada , juhul ... " </s> </p>
<p> <s> Siinkohal lause katkes ja lugupeetud Jevgeni suust kostus ootamatult vägev , lausa raksatav aevastus . </s> </p>
<p> <s> Ja siis saabuski Nataša , kes oli hakanud pärast kohtumist oma kunagise sümpaatia doktor Fektisoviga kandma märksa pikemat ja ühtaegu ka tumedamat kleiti .. Ta tõi teed ja lahkus märkamatult nagu vaim . </s> </p>
<p> <s> Kõik nautisid auravat ja aromaatset teed . </s> <s> Teerituaal oli siin kabinetis kuidagi iseenesestmõistetav . </s> </p>
<p> <s> Vaikiti kaua . </s> </p>
<p> <s> Siis tõstis kabinetipea oma roheka pilgu idamaise ornamentikaga teepiaalilt ja lausus mõtlikult ning üsna tasa : " Sellel Repsonil peavad igatahes raudsed närvid olema . </s> <s> Kui need ikka lõpuni vastu peaksid ... " </s> </p></div2>
        <div2 type="alaosa"><head> KOLM </head>
<p> <s> Laupäeval , 14. oktoobril 2000. </s> <s> Tallinn ; erahaigla FAVORIIT </s> </p>
<p> <s> Gülbahar on ju üks rõõmsameelne tüdruk ja lobiseda armastab ta ka . </s> <s> Kuigi Halifa teda nüüd enamasti kaks korda päevas vaatamas käib , on tal siiski palju aega , mida mitte millegagi täita pole . </s> <s> Patsiendid tohivad pisikeses haiglaaiakeses jalutada , küll , ning seda võimalust kasutataksegi , kuid Gülbahar lihtsalt häbeneb oma vastikut , kortsunud kaameli sõnniku karva hommikumantlit ( või kitlit , või halatti , või mis see õieti ongi ) . </s> <s> Noh , õue tema sellega küll ei lähe ! </s> </p>
<p> <s> Kuigi on soe sügis ning laialehelistelt puudelt , mida vahtrateks kutsutakse — Gülbahari kodumaal neid ei tuntagi — , langeb aiateedele imeilusaid suuri värvilisi lehti : kollaseid ja punaseid , mõni väiksem veel üsna heleroheline sekka ; kui ta akna avab , kuuleb ta , kui toredasti need paari jalutaja jalge all krabisevad . </s> </p>
<p> <s> Väga tahaks väike odalisk majast välja , et neid korjata ja koju , Katari , viia . </s> <s> Mälestuseks sellest linnast , mida ta õieti näinudki pole , ja kes teab , kas näebki . </s> <s> Aga kuidas sa niisuguse soraka eidena , kellel põlved veel häbitult paljad , end teistele näitad ? ! </s> </p>
<p> <s> Gülbahar oleks nõus haiglariietusele kas või abaya — pika musta mantli , mida eriti just saudi naised alati teiste riiete peal kannavad — üle tõmbama . </s> <s> Kodumaal polnud ta seda ealeski kandnud — ta pole ju must ronk , vaid pigem paradiisilinnuke — , aga siin ajaks hädaga teise selga küll . </s> <s> Kuid loomulikult pole tema paljudes reisikohvrites abaya' t teps mitte . </s> <s> Seal on euroopalik riietus , ah jaa — ühes kohvris siiski ka haaremiriided , sest algul lootis tüdruk , et ehk tohib ta ka neid haiglas kanda . </s> <s> Seda ei kiidetud heaks . </s> <s> Ainult emiiri külaskäikude puhul oldi teatud tingimustel nõus lubama . </s> <s> Karmid oldi siin põhjamaa haiglas , kuid eks haiglates ole mujalgi ikka oma kindel kord </s> </p>
<p> <s> Eks Gülbahar kurtnud oma häda blondile heasüdamlikule hiiglasele Reinule . </s> <s> Ja too lahke mees andiski loa , et pangu tüdruk selga mis tahes , vaadaku ainult et ei külmeta . </s> <s> Noh , seda lubadust ei tulnud tal korrata . </s> <s> Oluline oli just see , et öeldi , pangu mis t a h a b . </s> <s> Ei olnud euroopalikust riietusest juttugi . </s> <s> Gülbaharil oli hirmus kiusatus Reinule näidata end ilusana . </s> <s> Mis siis sellest , kui too mees teda kord ka sellisena näeb , nagu kõrge emiiri tulevane naine endale võib lubada . </s> <s> Edevus on vahhabiitide usu järgi patt küll , kuid mitte surmapatt . </s> <s> Tuleb pärast Allahi poole palvetades kõik andeks paluda ja kahetseda . </s> </p>
<p> <s> Igaks juhuks küsis ta siiski , mis Rein sellest arvaks , kui ta koguni oma haaremirõiva selga paneks ? </s> <s> Lase aga käia ! </s> <s> Tema tahtvat väga näha , millised nood haaremlannad neile omastes tingimustes õieti on . </s> <s> Kui Gülbahar liiga ilus välja peaks nägema , eks siis tule nende tänaval liiklus seisma panna ... </s> </p>
<p> <s> Gülbahar uurib enne riietumist pea viiesaja aasta eest kirjutatud KANUNNAMEd — seaduste raamatut , kus üksikasjaliselt kirjas , kes mida kanda tohib . </s> <s> Ses osas ollakse väga ranged ja täpsed . </s> <s> Hierarhiaredel on kõige alus . </s> <s> Aga ega ju orjatar tõesti või kanda lemmiknaisele või sultani emale lubatut , arvab Gülbahar . </s> </p>
<p> <s> Kui odalisk ( tõlkes ei midagi muud kui " naine ruumist " ) ilmub sügisesse värvikirevasse aeda , siis kõik õed , kes teda näevad , on algul tummad , seejärel aga lausa ahhetavad . </s> <s> Ja astutakse lähemale , et imetleda , et käega katsuda . </s> <s> Naised on ju kõikjal ses suhtes ühesugused . </s> <s> Ja milline too FAVORIIDI privaatpatsient siis välja näeb ? </s> </p>
<p> <s> Gülbaharil on pealael tilluke kuldriidest mütsike , ta kõrvarõngad on kullast ja kirjatud tillukeste rubiinidega . </s> <s> Seljas kannab ta pimestavast elektrisinisest atlassist pikka hõlstitaolist kalliskividest pannaldega kinninööbitud kehakatet , mille palistatud servad maas lohisevad ja Gülbaharile nii meeldivaid kuivanud värvilisi lehti krabistavad . </s> <s> Siis veel puhvpüksikesed , musliinist — igatahes parajasti nii õhukesest , et neiu habras ihu neist pisut läbi kumab — peibutavad , salapärased , poole sääreni ulatuvad , ühtaegu varjavad ja väljapakkuvad puhvpüksikesed — , ja milline hulk puhtast kullast ja hõbedast rõngaid saledate säärte ümber , milledest alumine tillukesele ahvatlevale luupeksele toetub . </s> <s> Jalas kannab Gülbahar tumesinisest sametist kingakesi , mille paelad oma keerukate idamaiste aassõlmingutega kah pahkluude ümber kinnitatud . </s> </p>
<p> <s> Südames palvetab Gülbahar , et tema doktor , lahke Rein , kah tuleks ning teda oma silmaga näeks . </s> <s> Ja sealt ta varsti tulebki . </s> </p>
<p> <s> Põhjamaa mehe Reinu lööb too harjumatult eredate värvide kaskaad silmist esmalt poolpimedaks . </s> <s> Pahviks löödud on too suurte soojade kätega günekoloog Rein , kellele Valeri Repson tihti ette heidab tema nõrkust õrnema soo vastu . </s> <s> Ja pole liialdus , kui väita , et naiste suur tundja — seda ka väljaspool meditsiini piire — ahmib õhku otsekui kuivale tõmmatud kala . </s> <s> Ja kuidagi eriliselt vapustab teda õhkõrn loor yasmaac , mis katab Gülbahari õlad , kaela ja kogu tema näokese , jättes nähtavale ainult sügavpruunid särasilmad . </s> <s> Eurooplase maitsele on see kõik kokku harjumatu küll , natuke karjuv küll , kuid kui araablased peavad õigeks oma muusikas oktaav seitsmeteistkümneks võrdseks osaks jagada , kas me saame siis kinnitada , et nii ei või , et tuleb jagada just kaheteistkümneks ? </s> <s> Või kas saab paabulinnu saba olla maitsetu ? </s> </p>
<p> <s> " Sa taeva arm ! </s> <s> Aga mis siis , kui nüüd su kallis Halifa lagedale ilmuks ? " pärib jahmunud Rein . </s> </p>
<p> <s> " Ja mis siis ? ! " imestab Gülbahar , on nagu solvunudki . </s> <s> " Kas pole ma sündsalt riides ? </s> <s> Ja mu nägu on ju kaetud . " </s> </p>
<p> <s> Tõeliselt on aga asi küll nii , et ega ta Halifad praegu eriti siin näha vist tahaks . </s> <s> Tal pole ju seljas just nimelt toda musta pikka abaaya' t , millest ülealpool juttu , ja ilma milleta s e l i s e s riietuses muidugi haaremist ei väljuta . </s> <s> Euroopalik riietus on Kuveidis igapäevane ja Kataris taunitud , kuid siiski talutavaks tunnistatud , niisugune ehthaaremlikus riietuses õues ringihilberdamine aga ei tule küll ühelgi idamaal kõne alla . </s> <s> Ent on ju Gülbahar julge tüdruk . </s> <s> Ja nii kangesti tahtis ta näha , kuidas ta Reinule mõjub . </s> </p>
<p> <s> " Ja pealegi olen ma aias , kus vaid paar naist . </s> <s> ( Tõesti , nood jõllitasid Gülbahari nagu ilmutist . ) </s> <s> Ning teie , arstide , kohta ütles emiir , et teid ei tulevat karta , kuna teie amet sunnib teid end ülal pidama ( ta püüdis säilitada täielikku tõsidust ) ... eunuhhide kombel . </s> <s> Te olete andnud mingi püha vande nagu mungadki . </s> <s> Patused himud olevat teile nii sügavalt võõrad , et neid polevat mõtet eriliselt keelatagi . " </s> <s> Aga sellele tiraadile järgneb siiski süütu pisiitsitus , mis kõditab ja torkab ja Reinu südame kadedakski teeb . </s> <s> Halifa , millise naise küll sinu Allah sulle kinkinud on ... ! </s> </p>
<p> <s> Ja siis , märksa teisel ja tõsisemal toonil selgitab liblikneiu , et kogu see show ( just nii ta ütlebki ) on korraldatud selleks , et eurooplasi natuke harida . </s> <s> Haaremitest räägitakse ju ainult õudseid või siis ülipikantseid lugusid . </s> <s> Unustatakse , et araabia sõna " haram " tähendab peale " seadusevastane " , " keelatud " ka midagi muud — ja just nimelt " hoolitsevat kaastunnet " . </s> <s> Võetagu see igatahes teadmiseks ! </s> </p>
<p> <s> Rein on temaga nõus . </s> <s> Eriti siis , kui haarm kuulub inglise haridusega araabia džentelmenile . </s> <s> Tema haarem on nähtavasti paradiis küll , mille nägemiseks oleks ta valmis end kas või eunuhhiks tunnistama . </s> <s> Muidugi ainult tunnistama ! </s> <s> Kuid siiski pidavat ta teatud kahtlust ilmutama — nimelt ei pruugi see kehtida julmade võimukandjate kohta . </s> <s> Halifa Hamad ibn at-Tani ( nimi hakkavat selgeks saama ) olevat talle rääkinud kellestki Naw-wafist , kes ... </s> </p>
<p> <s> Ja selle lõigukese võiks ehk lõpetada ka Jenoveeva-lugude laadses kõnepruugis . </s> </p>
<p> <s> Niisiis : seda nime kuuldes muutus neitsi pale valgeks nagu surnul , tema lõi otsekui vaaruma ning paistis , et minestamine enam kaugel pole ... </s> <s> Aga kogu oma vähest rammu kokku võttes jäi tema siiski püsti . </s> <s> Tuigerdaval sammul pages neiuke oma kambrisse varjule . </s> <s> " Mida hullu ma sellele kenale lapsele küll laususin ? </s> <s> See mees , kelle nime ma teadmata kombel suhu võtsin , mida mina mitte poleks pidanud tegema , peab olema küll väga kuri inimene , " pidas ära kohkunud mees aru . </s> <s> Tuleks neitsikest lohutama tõtata , aga annaks sellele haprale olevusele vähekese aega toibumise jaoks . </s> <s> Ja nõnda jäi tark ja kõrges ülikoolis koolitatud ihuravitseja tükiks ajaks aia tee peale nõutul moel seisma . </s> </p>
<p> <s> Miks ainuüksi Nawwaf ibn Ahmedi nime nimetamine peletas punapäkk-Gülbahari oma palatisse pakku ? </s> <s> Ta on voodis , põrnitseb palati valget lage , on tõmmanud end krõnksu nagu lapsuke emaüsas ; just sedaviisi krõnksu , nagu ta ikka on olnud Halifaga koos magades . </s> <s> Seni veel neitsina . </s> </p>
<p> <s> Gülbahar püüab mõelda ainult headele , ilusatele asjadele , aga , tee , mis tahad , ikka kerkib silme ette too jõletis , nii äraütlemata isalikult naeratada oskav Nawwaf — rauk , kelles aga elab sheitaan , jah , tõesti , Saatan ise . </s> <s> Ning tema haarem on zhahiim — Põrgu . </s> <s> Jah , seda nime peaks see kandma ! </s> </p>
<p> <s> Gülbahar kiristab oma pisikesi säravaid nirgihambaid — väike odalisk on täis püha viha . </s> <s> Jõle mees , vaSSStik rauk ! </s> <s> Ta on ära teeninud selle , millega ta sadu süütuid naisi on karistanud — kividega tuleks jäle Nawwaf surnuks loopida ! </s> <s> Kõigi oma kõlvatuste ja pattude eest . </s> <s> Allahi , Muhamedi ja Koraani , mille iga sõna püha , nimel ! </s> <s> See tegu poleks patt ! </s> <s> Ja esimese kivi oleks valmis lennutama tema ise — nii suure kivi kui ta haprad käed seda lubavad . </s> </p>
<p> <s> See oli taeva arm , et Nawwaf ta Halifale kinkis — küllap mingi vastukingi ootuses . </s> <s> Või mine tea , äkki vajas ta mingit abi . </s> </p>
<p> <s> Nagu kõigis haaremeis kombeks , heitis ka too elus saatan Nawwaf ibn Ahmed oma odaliskidele haaremiöödel värvilisi , kindla tähendusega siidrätte . </s> <s> Kui Halifa haram' is — noh , seda pidas Inglismaal õppinud emiir eeskätt soovist vanu tavasid aus hoida — jah , kui seal heideti rätt , siis selle juba õhust kinni püüdnud odalisk säras õnnest . </s> <s> Kui aga õhus heljus Nawwafi rätt , siis lasus uhkes ruumis surmavaikus . </s> <s> Tema rättide hulgas oli ka üks must ... </s> <s> Must , mis tähendas surma : odaliski süüdistatakse liiderlikkuses . </s> <s> Harvadel juhtudel oli süüdistustel tõsi taga — rauga , kes on kaotanud oma mehejõu , haaremis tekib mõnikord naiste omavahelist armastust ja , rääkigu eurooplased mis tahes , Gülbahari meelest on see vastik ja jäle ja liiderlikkuseks ta seda loebki . </s> <s> Eks ole Koraani neljandas suuras ju kirjas : </s> </p>
<p> <s> Kui keegi sinu naistest </s> </p>
<p> <s> on süüdi liiderlikkuses , </s> </p>
<p> <s> võta tunnistus neljalt </s> </p>
<p> <s> tunnistajalt nende hulgast </s> </p>
<p> <s> nende vastu ; ja kui nad tõendavad , </s> </p>
<p> <s> olgu surm liiderdaja karistus . </s> </p>
<p> <s> Nii on õige , arvab väike odalisk , kuid muidugi ei tuleks naisi kividega surnuks visata — neile võiks anda mürgikarika . </s> <s> Ameerikas olevat aga mingid elektritoolid , millel surm kah valutu ja kiire . </s> </p>
<p> <s> Mis aga puutub lesbilisse armastusse , siis seda tuli ette , kuid üheksal juhul kümnest oli süüdistus siiski vale . </s> <s> Ja kindlasti oli siis tegu platoonilise armastusega , hingearmastusega , sest Nawwafi haareminaised olid ju seksuaalses mõttes kõik invaliidid . </s> <s> Nende osaks oli määratud valu , mitte nauding . </s> <s> Kuid mis kunst oli va Nawwafil kellegi liiderlikkuse tunnistamiseks leida neli tõendajat omaenda haaremist , kus kõik on ise niigi pidevas surmahirmus . </s> <s> Nad vannuvad mida tahes . </s> <s> Ja must siidrätt lendabki nagu liblika kuju võtnud Surm ja langeb lubivalgeks kahvatanud neitsi ette . </s> <s> Ja seda juhtub tihti , sest Naw-waf ibn Ahmedile meeldib väga pealt vaadata , kuidas noori ilusaid naisi kividega surnuks loobitakse . </s> <s> Temale on see pidupäev . </s> <s> Ei luba ta surmamõistetut isegi musta kotti panna , nagu kombeks — ei , ta tahab näha naise kannatusi ja verd , ning on juhtunud sedagi , et julma stseeni pealt vaadates on himur rauk oma mehevõimed üürikeseks ajaks tagasi saanud . </s> <s> Enamasti siis , kui surnuksloobitav agoonias vaevaliselt veel vingerdab ja kustuval häälel halab . </s> <s> Siis laseb ta kähku kivide loopimise ajutiseks lõpetada ja kaob esimese ettejuhtuva naisega , olgu too või orjatar , korraks haaremi siseruumidesse . </s> <s> End rahuldanud , küllap vist naeruväärselt ja vaevaliselt , on ta aga varsti jälle tagasi ja , uhke nagu vau , annab käsu loopimist jätkata . </s> </p>
<p> <s> Ega punase armuräti , tähendus pole oluliselt parem musta räti omast . </s> <s> Verd tähendab seegi — invaliidistamist , millest oli ülalpool juttu . </s> <s> Nawwaf uhkustab sellega , et ta on eriti range vahhabiit ja vanade kommete austaja . </s> <s> Ning komblusvalvurid mukawa' d kinnitavadki seda . </s> <s> Punase räti pälvimine ei tähenda muud kui norskava , haiseva , öösiti allakuseva raugaga voodijagamist ; algab see suur au ja õigus aga millegi veelgi jubedamaga — odaliski ümberlõikamisega . </s> </p>
<p> <s> Gülbahar on oma silmaga näinud , kuis käib see nii pidulikuks tunnistatud ja sajandeid läbiviidud ( rohkem küll mahajäänud külades kui linnas ) naisekssaamise tseremoonia , mis teeb õitsvast tüdrukust kellegi , kes kujutab endast vaevalt midagi enamat kui mehe lustimise tarbeks loodud kahejalgse musta karvutu augu edasi toimetajat . </s> <s> Augu , kuhu tema peremees millal tahes spermat laseb otsekui mingisse kloaaki või solgitorru . </s> <s> Ümber lõigatakse aga muidugi selleks , et naine ei tohi ju sugulisest armastusest mingit rõõmu tunda . </s> <s> See oleks selge liiderlikkus . </s> <s> Kuhu me nii jõuame ? ! </s> <s> Naise osaks olgu valu , ning ümberlõigatule tähendabki armuühendus ennekõike valu ja verd , mis vanadest , tavaliselt halvasti paranenud haavadest taas ja taas nõrguma hakkab . </s> <s> Eks ole aga küllalt mehi , kellele meeldib end kiima ajada just valudes vähkreva naise terase , himura jälgimisega . </s> </p>
<p> <s> Väike Gülbahar närib raevukalt huuli . </s> <s> Metskassina kargaks ta sellistele meestele kallale ja kisuks küüntega nende silmad lõhki . </s> <s> Selliseid mehi on saudide hulgas palju . </s> </p>
<p> <s> Ta mäletab mitut ümberlõikamist , mis reeglina pandi toime haaremi imeilusas aias , otse sultani rõdu all . </s> <s> Niinimetatud pidulikku sündmust jälgis kiimaline rauk ise , seda pidi aga pealt vaatama kogu haaremkond . </s> <s> Ja tuleb paraku tõdeda , et vanad naised , kes selle operatsiooni läbi viisid , tegid oma tööd ilmse rõõmuga — saadi ju uus saatusekaaslane . </s> <s> Kõik Nawwafi naised olid ka ise nooruses ümber lõigatud . </s> <s> Pealegi arvati , et tehakse Allahile meelepärane tegu , sest operatsiooni läbiteinu oli tõesti igaveseks ajaks päästetud paturõõmudest ja lihalikest kiusatustest . </s> </p>
<p> <s> Kui Gülbahari sõbratari Sara jalge ette punane siidrätt langes , tahtis vanemate poolt haaremisse müüdud tšetšeenitar endalt elu võtta , kuid kui ta tabati katselt oma veenid läbi lõigata , määrati talle kakskümmend viis piitsahoopi ning teda ei jäetud enam hetkekski üksinda . </s> </p>
<p> <s> Ühel eriti ilusal varahommikul , varsti pärast päikesetõusu , siis , kui paradiisilinnud avanevate hiigelliiliate mett maiustama tulid ning äsjaärganud gasellid murul kepslesid , lohistasid vanad üleni musta riietatud naised Sara haaremiaeda , kiskusid ta alakeha paljaks ja hoidsid odaliski kastesele murule laotatud voodilinal neljakesi kinni . </s> <s> Eunuhhid alustasid pidulikku trummipõrinat , helistati kellukesi , puhuti pikki kriiskavahäälelisi puhkpille ja mahedamaid shalmei' sid , kõlasid poognaga mängitavate rabaab' ide helid . </s> </p>
<p> <s> Ja siis lähenes lamavale ja rabelevale Sarale üleni mustas eit otsekui Surma enda vanema ja tõstis käe , milles helkis midagi habemenoataolist . </s> <s> Muusika ei suutnud teha Sara karjeid kuulmatuks . </s> <s> Juba välgataski haljas , tuliterav lõikeriist tema genitaalide ko hal , juba pudenes kiire lõike järel linale midagi roosakat , ja alles tükk aega hiljem ilmus tume , rubiinjas veri . </s> </p>
<p> <s> Nawwaf rõdul plaksutas käsi ja naeratas oh mis lahkelt . </s> <s> Vanad naised aitasid Saral tõusta ja soovisid talle õnne naiseks saamise puhul . </s> </p>
<p> <s> Mingi imelik kihk , hirmu ja kaastunde segu , aga ka teadmine , et kord tuleb päev , mil ka Gülbahar ise kõike seda peab läbi elama , olid teda kiskunud julma pilti õige lähedalt jälgima ; ta nägi voodilinal veriseid kaunjaid ribakesi , mis olid olnud veel äsja Sara naisetunnused . </s> <s> Nüüd haigutas ta jalgevahes must verine tühemik . </s> </p>
<p> <s> Sara kanti lina kõrvale püstitatud telki , ta haavad ja rebendid puhastati ja seoti . </s> </p>
<p> <s> Ja siis juhtus veel midagi , mis Gülbahari praegugi iiveldama ajas : kriisates lendas üle valge lina suur tulipunane ja hiigelsuur aarapapagoi , napsas linale jäänud kaunakesed ja midagi nublakjat oma kõvera noka vahele ning lendas lähima plataani otsa . </s> <s> Nawwaf ja eunuhhid olid naerust kõveras . </s> <s> Mis toredasti alanud päev ! </s> </p>
<p> <s> Sara haavad paranesid kiiresti . </s> <s> Juba ülejärgmisel päeval lonkis ta noruspäi aiaradadel . </s> <s> Aga laulmas oma kodumaa keni laule Ja ega ta oma sõbrannat varsti enam näinudki . </s> <s> Too paigutati elama haaremi teise tiiba , orjataride keskele , kuna tema pidev norusolek käskijat tüütama hakkas . </s> <s> Mees , mis siis veel rääkida kõrgest seisusest mehest , teeb naisega , mis heaks arvab . </s> <s> Gülbahar teab peast suurat , kus on selgesti öeldud : </s> </p>
<p> <s> Aga meestel on rohkem õigusi </s> </p>
<p> <s> ja võim naiste üle , </s> </p>
<p> <s> sest Jumal on kõige võimsam </s> </p>
<p> <s> ja tark ! </s> </p>
<p> <s> Miks peaks meestel sellepärast naistest rohkem õigusi olema , et " Jumal on kõige võimsam ja tark " ? </s> <s> Mis seos neil kahel asjal on ? protesteerib midagi Gülbahari sisimas , kuigi ta teab , et Koraanis kahtlemine on patt . </s> <s> Jah , aga ikkagi — mis seos ? </s> </p>
<p> <s> Ent on teisigi kohti , näiteks neljandas suuras , mis kah ebaõiglane tunduvad : kui lesbilise armastuse eest ootab naist surm , siis meestesse suhtutakse hoopis teisiti : </s> </p>
<p> <s> Kui kaks meest teie seast </s> </p>
<p> <s> on süüdi liiderdamises omavahel , </s> </p>
<p> <s> karistage neid mõlemaid . </s> </p>
<p> <s> Kui nad kahetsevad ja end parandavad , </s> </p>
<p> <s> jätke nad rahule . </s> </p>
<p> <s> Mis see siis olgu ? ! </s> </p>
<p> <s> Koraanile , tõsisele ja targale , kuid naiste suhtes siiski justkui ebaõiglasele raamatule mõtlemine on viinud mõtted pisut teisele lainele — vähemalt pildid , mis nagu õudusunenäod , on silme eest korraks jälle kõrvale tõrjutud . </s> </p>
<p> <s> Ja nüüd äkki tunneb Gülbahar koguni nälga . </s> <s> Ta noor keha vajab toitu . </s> <s> Ja talle meenub miski , mis rõõmust lausa itsitama pnaeb — Halifa jättis talle eile terve purgitäie mulgi kapsaid . </s> <s> Need on täitsa head ka külmalt . </s> </p>
<p> <s> Varsti sööb Gülbahar seda maitsvat rooga nagu pilaffi — sõrmedega . </s> <s> Kuidas süüa graatsiliselt ja sõrmi väimalikult vähe määrides , seda õpetati neile haaremis . </s> <s> Oi , kui elegantselt sööb Gülbahar oma tulipunaseks lakitud küüntega mõnusat matsirooga ! </s> </p>
<p> <s> Günekoloog Rein on õnnetu . </s> <s> Et seda Repsonit ennast küll siin polnud , ehk oleks tema auväärt araabia isandaga kuidagi targemini käituda mõistnud . </s> <s> Miks pidin just mina selle käki kokku keerama , mõtleb ta nukralt ja korjab hajameelselt filmitoakese põrandalt klaasikilde . </s> <s> Halifa ibn Hamad at-Tani on rünnanud nende pornofilmidega laetud ükssilma ja löönud selle hirmsas vihas , küllap vist jalahoobiga , puhta puruks . </s> </p>
<p> <s> On need lõunamaalased ikka äge , tuline rahvas . </s> <s> Ei loe Oxfordi haridus tuhkagi , kui ida veri , ja kes teab veel kui õilis , keema lööb . </s> </p>
<p> <s> Mis kannatlikult oli Rein tollele idamaisele isandale kõike seletanud : jah , muidugi on Repson kätte saanud vere , mis õuearst saatis . </s> <s> Muidugi proovib ta kloonimist . </s> <s> Ta on üks vähestest meestest kogu maailmas , kes sellega toime tuleb , ainult et aega võtab see kindlasti üsna kaua — paljudel juhtudel mehhanismid ei käivitu — miks , seda ei tea praegu veel mitte keegi . </s> <s> ( Noh , mida muud pidi ta siis rääkima , kui tema selja taga on sündinud asju , millest tal aimugi pole . ) </s> </p>
<p> <s> Et muidu tõsises Repsonis aferisti jooni on , seda ei võinud Rein küll arvata . </s> <s> Aga on ju aferism see , kui lubad midagi , mis hoopiski üle jõu võib käia , päris kindlalt käibki . </s> <s> Reinul on kuri kahtlus , et osa neist suurtest rahadest , mis viimasel ajal Eestimaale on jõudnud , pärinevad otse Katarist . </s> <s> Selge — et neid saada , tuli anda katteta lubadusi . </s> <s> Kuid Valerilt poleks ta seda osanud oodata . </s> </p>
<p> <s> Mis siin siis õieti juhtus ? </s> </p>
<p> <s> Eks Rein soovitanud idamaa mehele kiiremaid ja kergemaid lahendusi . </s> <s> Ameeriklased on seni kõige paremini hakkama saanud Y-kromosoomi kandvate spermide separeerimisega . </s> <s> ( Mitte ei saa Rein aru , miks too härra Ameerikast abi otsima ei läinud . ) </s> <s> Tulevase lapsukese soo ettemääramine on seal ilmselt väga heal tasemel , sest olevat koguni vastu võetud seadus , mis lubab , et pärast viienda lapse sündimist võib teatud tingimustel jätta vanemate otsustada , kas nad tahavad poissi või tüdrukut . </s> <s> Y-kromosoom on X-ist mäksa kergem . </s> <s> Just sellele kaalu erinevusele põhinebki tsütomeetrilise läbivoolu meetod , millest Valerigi on rääkind . </s> <s> Peale selle on veel võimalik moorula pinnale ilmuvat H-Y-antigeeni töödelda fluorestseeruvate värvidega ; tulevase poisslapse sündi ennustajal löövat nimelt üks pisipunktike särama otsekui täheke . </s> <s> Kas nüüd just selline , mille järgi idamaa targad Messiase tulekut ette kuulutasid , aga imeline ikkagi . </s> </p>
<p> <s> Neist meetodeist Rein suurt ei tea , ja ega Valerigi neist pikalt rääkinud . </s> <s> Ta ainult ütles , et hädasti oleks kõrge isandmehe spermat tarvis . </s> <s> Ja polevat ju midagi lihtsamat . </s> <s> Tuleb taas teha poisikesepattu . </s> </p>
<p> <s> Mis asi s e e on ? ! </s> <s> Araabia härra näost oli selgelt välja lugeda , et ta tõesti ei tea . </s> <s> On siis idamaa poisid teistsugused ? </s> <s> Äkki ähvardab Koraan käsikiimlejaid surmanuhtlusega ? </s> <s> ( Tõsi , eks karm Jahvegi mõistnud ju õnnetu Onani üle karmilt kohut . ) </s> </p>
<p> <s> Kuidas sa niisugust salapatust asja , nagu on seda masturbatsioon , kirjeldama hakkad ? </s> <s> Ei saa ju ise pükse maha ajada , eeskuju võtta hullust Salvadore Dalist , kes oma lihasele isale spermat vastu vahtimist lasknud pursata , mille järele kuulutanud , et , mees , nüüd oleme tasa — midagi muud pole sa minu heaks teinud ... ! </s> </p>
<p> <s> Eks Rein pistnud elegantsele härrale siis teatud sinise purgikese pihku — oi , milline mõistmatus talle kõrge isanda silmist vastu vaatas ! — viinud ta seejärel käekõrval nende maja salakambrikesse , lülitanud filmi jooskma ja tulnud ise kähku tulema . </s> </p>
<p> <s> Paari minuti pärast see pauk käiski ... </s> </p>
<p> <s> Halifa ibn at-Tani tuhises Reinust , kes juhtus koridoris olema , mööda nagu kõrbetorm . </s> </p>
<p> <s> Reinu polnud tema jaoks enam olemaski . </s> <s> Uksel pöördus ta korraks ja müristas , et juba täna õhtul viib ta oma Gülbahari siit ilgest majast minema ! </s> <s> Ja Rein pidi kuulma peaaegu arusaadavat sheitaan u zhahiimi , " aga ka vannet , mis kostis kunagi Halifa ema , kirgliku ratastoolikihutaja suust , kui too oma hõbedast aiamajakest pidi rammima ning uhke vau eemale peletas . </s> <s> Noh ikka , et " Harab beitek ! " </s> <s> ( maakeeli " Häda sinu majale ! " ) , millest günekoloog muidugi midagi aru ei saanud . </s> <s> Kuid selge see , et mingi armastusväärsus see polnud , mis tema poole sajatati . </s> <s> Küllap ikka needus . </s> </p>
<p> <s> Ja nüüd korjab Rein siis kilde . </s> <s> Ja , näe , seal toanurgas on ka õnnetu topsik . </s> <s> Muidugi tühi . </s> <s> Kuidas ta märulit , mis siin toimus , Valerile kirjeldab ? </s> </p>
<p> <s> Siis aga märkab Rein uksel naisolendit , kellele too haiglahõlst kuidagi ei sobi , ehkki ta omamoodi õnnetukeseks , kaastunnet väärivaks , haprakeseks teeb . </s> <s> Lapsenäoga eideke ... </s> <s> Ei tea Gülbahar veel midagi sellest , mis siin vahepeal toimus — ta lukspalat on ju maja teises tiivas , ning ega ta raevunud isand mallanud sealt läbi astudagi . </s> </p>
<p> <s> Islamlannale on harjumatu näha meest midagi maast korjamas , ja juba abistabki Gülbahar tarka nõid-doktorit . </s> <s> Neiuke ei talu haigla susse ; sestap ta palja jalu ongi . </s> <s> Rein näeb , et vahepeal on uut hennat pruugitud — tasa tiliseb kuldrõngas erepunase luupekse kohal . </s> </p>
<p> <s> Ja nüüd teab Rein äkki , et Gülbahari abi vajab ta tõesti , ja hoopis tõsisematel eesmärkidel kui kildude korjamine . </s> </p>
<p> <s> Rein hõikab kohale koristaja , võtab Gülbaharil käest kinni . </s> <s> Nagu suur hea onu ja teda usaldav tüdrukuke sammuvad nad Gülbahari palati poole . </s> </p>
<p> <s> Ei ole teada , mida seal kaua-kaua räägitakse . </s> <s> Lukuaugust sisse piiluja näeks igatahes Gülbahari üha muutuvaid ilmeid . </s> <s> Ehmumisele järgneb kurbus , peaaegu nutt , sellele nõutus , siis närb kuulaja tõmmut neidu midagi väga häbenevat — ta tõstab koguni käed näo ette . </s> <s> Ja veel hiljem on näha neidu millegi üle pingsalt mõtlemas . </s> <s> Lõpuks oldaks nagu mingile otsusele jõutud . </s> <s> Ta nägu selgineb tasapisi . </s> </p>
<p> <s> Reinugi nägu on palatist väljudes nagu sutsuke rõõmsam . </s> </p>
<p> <s> Paari tunni pärast on Halifa tagasi . </s> <s> Tema ees kantakse sisse kaht uut televiisorit . </s> <s> Idamaine isand pole enam vihane . </s> <s> Pigem kurb . </s> </p>
<p> <s> " Teie , eurooplased , heidate meile ette sarisid , seksuaalset ülirangust , vaenu kõige lääneliku vastu , " alustab ta . </s> <s> " Aga meie fundamentalism on rahva enda loodud vastukaal , instiktiivne viha moraalituse vastu . " </s> <s> Hiilgav inglise keel on tol härral . </s> </p>
<p> <s> Rein aina kuulab . </s> <s> Pole tark tollele , suhteliselt taltunud intelligentsele isandale praegu vastu vaielda . </s> <s> Ja tema jutus on iva . </s> <s> Muidugi keeraksid tema esiisad hauas ringi , kui näeksid teda tegevat midagi , mis on nende kuninglikule vaimule jäle . </s> </p>
<p> <s> Tasapisi hakkab ka Rein oma arvamust avaldama . </s> <s> Kõik olevat siin maailmas suhteline . </s> <s> Kõik olenevat sellest , mille nimel midagi ette võetakse . </s> <s> On olukordi , mil sündsusetu , isegi kõlvatu tegu võib olla ohvritoomine kõrgema eesmärgi saavutamiseks . </s> <s> Poja nimel tehtu ei saa olla halb . </s> <s> Kui rangelt vaadata , siis on kõik , mis siin majas tehakse ju seotud sfääriga , millest hästi rääkidagi ei sobiks ; tema elukutse ei ole võib-olla eriti esteetiline . </s> <s> Kuid eetiline on ta kindlasti . </s> <s> Ja ikka nii edasi . </s> </p>
<p> <s> Muidugi saadakse Reinu jutust , mis nappidest märkustest kasvab lausa monoloogiks , üsna kirglikukski , täiesti aru . </s> <s> Halifa näol on nüüd pigem juba nõutus . </s> <s> Kust peab ta leidma jõudu teha midagi sellist , mille vastu tema kuninglik veri raevukalt , instinktiivselt , aprioorselt protesteerib ? </s> </p>
<p> <s> Ning siis juhtub midagi täiesti ootamatut . </s> </p>
<p> <s> Rabatult vaatab Halifa Hamad ibn at-Tani jumalannat meenutavat naist pulmarüüs , kes sõnatult , pühalikult , printsesliku eneseväärikusega tuppa astub ja Halifa ees sügavalt kummardab . </s> <s> Seejärel võetakse laualt hale plastmasstopsikuke — oh , see peaks olema vähemalt kuldne ja teemantidega kirjat ... </s> <s> Ent viis , kuidas ilmetu tops kätte võetakse , lubaks oletada , et kõik just nii ongi . </s> <s> Veel üks kummardus , mingi vaikne araabiakeelne sosin , ning — ennäe imet ! — viimane Tanide kuulsa suguvõsa meessoost liige tõuseb ja sammub talle kuidagi kuulekalt järele . </s> <s> Gülbahari luksussviiti minnakse . </s> <s> Ja on kuulda , kuidas uks nende taga lukustub . </s> </p>
<p> <s> Reinu lai nägu on naeru täis . </s> <s> Ta astub külmkapi juurde — väikeses punase korgiga pudelis peab olema olema viskit . </s> <s> Reinul on tihtilugu raskeid hommikuid . </s> <s> Ta võtab pudelikese , ta tahaks toosti öelda . </s> <s> Tahaks pühitseda püha ja pidulikku , mis nüüd ehk siiski toimub , kuigi ... kes teab just mis moodi . </s> <s> Aga Rein usub , et sperma ta täna saab . </s> <s> Nii et siis pühitsegem ! </s> </p>
<p> <s> Õnneks loeb ta enne pudelile vahepeal kleebitud sildikest , mis kuulutab : ÜLENURME . </s> <s> EMIS " Diana " . </s> </p>
<p> <s> " Kusi , kurat ! " vannub günekoloog . </s> </p>
<p> <s> Valeri Repson uurib at-Tanide kuulsa , Muhamedini viiva suguvõsa viimase liikme Halifa spermat , mille talle Gülbahar surmtõsiselt ja pühalikult sinikaaspurgikeses tõi . </s> <s> Ilus sperma . </s> <s> Eeskujulik . </s> <s> Vaatad araabia spermat , ja sinust ei saa iial rassisti . </s> <s> Mis pagana pärast sel mehel aga seitseteistkümmend tütart järjepannu sündinud on ? </s> <s> See on ime . </s> </p>
<p> <s> See on uskumatu . </s> <s> Või äkki tõesti mingi idamaine nõidusevärk . </s> </p>
<p> <s> Kuigi keegi tahaks sünnitada seitsetteistkümmet samast soost last järjest , on esimese sigitamise eel niisuguse ennekuulmatuse tõenäosus üks kvadriljoni vastu . </s> <s> ( Euroopa arvudeskaala järgi ; ameeriklastel on sellel numbril teine nimi ) . </s> <s> Kas on kellelgi õnnestunud — muidugi võltsimata mündiga — visata seitseteist kulli järjepannu ? </s> <s> Aga tõenäosusteooria on kaval ja omapärane . </s> <s> Mündil ju mälu ei ole , ja , asudes viskama kaheksateistkümendat korda , on kulli ja kirja tõenäosus ikkagi sama suur . </s> <s> Saatus on mäluta . </s> <s> See võib ärgitada filosofeerima . </s> </p>
<p> <s> Kuna sperm , mis kannab X-kromosoomist märksa kergemat meeskromosoomi Y , on kergem , eks siis ole üritatud meessugu kandvaid sperme eraldada läbivoolumeetodil . </s> <s> Ent kindlam on teine metoodika — immuunselektsioon . </s> <s> Aga jätkem nii see kui ka kolmas meetod — polymerase change reaction — kõrvale . </s> <s> Kõrgem teadus käib meil paraku üle jõu . </s> <s> Öelgem vaid nii palju , et asi taandub lõpuks nii või teisiti visualiseerimisele . </s> </p>
<p> <s> Kui Valeril need pühad toimingud tehtud olid — küllap need ka kurjad džinnid eemale peletasid — lõi ühel moorulal , eesti keeli " idulasel " särama-fluorestseerima meessoole vihjav õnnetäheke . </s> <s> Rein siirutas selle peagi narkoosi viidud Gülbahari emakasse ning taas oli üks naisterahvas käima peal . </s> <s> Ja just nimelt poisslast hakkab oma üsas too õnnelik . </s> </p>
<p> <s> Veel seitse nädalat imetlevad FAVORIIDI haiglaõed punapäka imekauneid haaremirõivaid , siis võetakse teatud vedelikuproov ning selgub , et kõik on tõesti korras . </s> <s> Halifale on järglane , kroonprints , garanteeritud . </s> <s> Nad sõitku parem koju , arvab Valeri Repson . </s> </p>
<p> <s> Gülbahar maitseb viimast korda mulgi kapsaid , valab paar pisarat ka . </s> <s> Reinust on ikka kõige enam kahju lahkuda . </s> <s> Vaevalt ta toda õrna labidaskätt-günekoloogi enam ealeski näha saab . </s> <s> Oxfordlasest armastaja viib oma Gülbahari kodumaale tagasi . </s> <s> Ka Kataris , Doha linnas on häid kliinikuid , eriti pärast seda , kui pandi alus naftatöötlemisele ja ropp-rikkaks saadi . </s> <s> Gülbaharist saab Halifa esimene naine , kellest ehk omakorda , muidugi siis , kui emiir oma etno- või muuseumhaaremist ei tüdi , veel ka valide sultana . </s> <s> Jah , kui tennist harrastav ebatüüpiline idaneiu sellest positsioonist ise lugu peab . </s> </p>
<p> <s> Ent Kataris kohtume ehk veelgi , kas või pisteliselt . </s> <s> Miks ? </s> </p>
<p> <s> Teisik Jussufi tütar Burdun ( " täiskuu " ) on isalt saadud spermatilgad oma raseerit emadusekoopasse toimetanud ( isa sai selle neste omakorda Vene saatkonna arstilt , seitse-neljandik rütme praktiseerivalt Kulakovilt — muidugi ränga raha eest , ja kinnitusega , et tegu on spermaga , mis ainult poisslapsi lubab sünnitada . ) </s> <s> Burdungi on niisiis õnnistatud olekus . </s> <s> Mis nüüd küll saab ? </s> </p>
<p> <s> Kahe nädala pärast saab Valeri Repson teada , et teda ootab sadamas tuliuus luksusauto — emiiri kingitus . </s> <s> Ja erahaigla FAVORIIT haigetele ja õdedele saabub päratu konteiner datleid otse Katarist . </s> </p>
<p> <s> Datlid on kenades kuldsetes karpides GOLDEN DATES . </s> </p></div2>
        <div2 type="alaosa"><head> N E L I </head>
<p> <s> Laupäeval , 21. </s> <s> Oktoobril . </s> <s> Sankt Peterburg </s> </p>
<p> <s> Kuidagi kummaline tundus Grigori Aleksandri poeg Matrjoškinile see pisikest kasvu , noor , aga juba ekstra-paksuklaasilisi vanamoeliste kuldsete raamidega prille kandev mees , kelle mantel oli valesti kinni nööbitud ning üks kingapael lahti . </s> <s> Tavaliselt ikka inimesed kontrollivad enne uksekella helistamist oma välimust ... </s> <s> Kes too veidrik on ? </s> </p>
<p> <s> " Millega võin teile kasulik olla ? " </s> </p>
<p> <s> " Pikem lugu . </s> <s> Saša on koba . </s> <s> Lootusetult . </s> <s> Ta ei saa üldse hakkama . " </s> </p>
<p> <s> " Milline Saša ? </s> <s> Ja millega see mees siis hakkama ei saa ? " </s> <s> Korteriperemees ei saanud tõesti millestki aru . </s> </p>
<p> <s> " Minu juurde tuli — eks ta muidugi saadeti , ja asi on arvatavasti teie vennapoja Vitjaga seotud — üks muidu kena mees , Saša nimeks . </s> <s> Mulle tundub , et too Aleksander on päris otseselt t e i e süsteemiga seotud . </s> <s> Jah , ma olen veendunud , et ta täidab teie ülesandeid . </s> <s> Ning vist juba pikemat aega . </s> <s> Kas koguni mitte Shotimaal </s> .... <s> ? " </s> </p>
<p> <s> Kindral Matrjoškin oli rabatud . </s> </p>
<p> <s> " Astuge sisse ! " </s> <s> Ta oleks imeliku , kindlasti ohtliku noormehe lausa nööpipidi kähku oma korterisse tõmmanud , kuid tolle veidriku mantli keskmine nööp rippus pika niidi otsas , kiikus nagu kellapendlike ja võis juba esimesel puudutusel Grigorile pihku jäädagi . </s> </p>
<p> <s> " Ma ei tea , millisest Sašast , Shotimaa Sašast te räägite ? ! </s> <s> Ja millisest " minu süsteemist ? ! " " </s> </p>
<p> <s> " Enne nimetati seda GRU-ks , " selgitas noorhärra sõbralikult . </s> <s> ( Mingeid erilisi emotsioone polnud tema juures igatahes märgata . ) </s> <s> Te ju ikka olete erukindral Grigori Aleksandrovitš Matrjoškin , sündinud Tuulas , 21sel novembril 1938 ? </s> <s> Prillitatu hääl muutus monotoonseks : " Lõpetanud sealse Stahhanovi nimelise 27nda keskkooli 16ndal juunil 1955 ; läinud edasi õppima algul Leningradi Ülikooli , kuid juba kaks aastat hiljem sealt lahkunud , et edasi õppida Kõrgemas ... " </s> <s> Tundus , et ta võinuks seda ankeeti jätkata käesoleva aasta ja praeguse hetkeni välja . </s> <s> Kummalise mehe muidu elavad silmad ( tõesti hirmpaksude prilliklaaside taga ) muutusid neid , absoluutselt täpseid fakte loendades kuidagi ilmetuks . </s> <s> Hääl aga kõlas nagu papil , kes peab vastumeelselt tüütuseni äraleierdatud palvesõnu lugema . </s> </p>
<p> <s> " Ja kust te seda kõike teate , kodanik ? " </s> </p>
<p> <s> " Vodopjanõi , Platon Sokratõtš . </s> <s> Jekaterinenburgi aadlisuguvõsast . " </s> </p>
<p> <s> Tohoh ! </s> <s> Näe , millega nüüd ei uhkustata . </s> <s> Vahepeal olid kõik aadlivõsud kuhugi kadunud . </s> <s> Ent too mees või poiss , igatahes väga vanusetu nähtus , ei tundunud ka oma seisusega uhkustavat . </s> <s> Lihtsalt nentis . </s> <s> Ja eks nime ja isanime järgi otsustades oli tõesti tegu mingi iseäraliku perekonnaga . </s> <s> Platone kohtab nüüdki , aga Sokrateseid küll enam mitte . </s> <s> Aga et too habras isand veest purju võib jääda , seda võis uksuda küll . </s> <s> Ent Griogori otsustas oma arvamuse esiotsa endale jätta . </s> <s> Aga perekonnanimi Vodopjanõi tuli miskipärast kuidagi tuttav ette . </s> </p>
<p> <s> " Ja kust te , lubatagu küsida , minu elulugu nii hästi tunnete ? " </s> </p>
<p> <s> " Eks ma seda natuke uurinud jah . </s> <s> Teie kaadriosakonna arhiivist . </s> <s> Ma pidin sinna sisse murdma . " </s> </p>
<p> <s> " Sisse murdma ? ! " </s> <s> See mees on hull ! </s> </p>
<p> <s> " Ega ma siis ise . </s> <s> Küllap on teie kaadritel paksud trellid ees . </s> <s> Teie ametkond on ju ikka trelle armastanud . </s> <s> Ja nende läbisaagimisega mina toime ei tule " Ja nüüd ta naeris — naeris kuidagi mökitavalt . </s> <s> " Ma häkerdasin end sinna sisse . </s> <s> Teil on sitt " firewall " ... </s> <s> Teie mehed kasutavad jaapani-tüüpi PREDATORit , aga selle viga on just liigne loogilisus . " </s> </p>
<p> <s> Et " firewall " tulemüüri tähendab , sellest sai Matrjoškin aru . </s> <s> Aga et nende kaadriosakonna ilmetul telliskivihoonel mingi tulemüür oleks ... </s> <s> Jaapani süsteemi ... ? </s> </p>
<p> <s> " Mida see " häkerdamine " tähendab ? " küsis Grigori Aleksadri poeg . </s> <s> " Esimest korda kuulen . </s> <s> Ja mis pagana tulemüür ? " </s> </p>
<p> <s> " Saadetakse mees minu juurde häkerdamist õppima , ja ise ei teatagi , mis asi see on . " </s> <s> Jälle mökitas ta natuke aega . </s> <s> " Kuulge , ma pean vist mantli siiski seljast ära võtma . </s> <s> Ma olen angiiniga hädas . </s> <s> Lähen higiseks , pärast saan külma . </s> <s> Ja ongi käes . </s> <s> Ma käin üldse väga harva väljas . </s> <s> Viimati viienda augusti pärastlõunal . " </s> </p>
<p> <s> " Peate vist mantli ära võtma jah . </s> <s> Ja astuge edasi . " </s> <s> Kindral oli nõutu . </s> </p>
<p> <s> " Häkker on mees , kes teiste arvutivõrkudesse oskab tungida , " teatas tulnuk , kes oli juba tugitooli leidnud . </s> <s> " See on muidugi keelatud , aga kujunenud omaette spordiks . </s> <s> Ega me midagi kurja tee . </s> <s> Jätame oma märgi maha , peremeeste kiusamiseks , ja kähku jälle t-tulema . " </s> <s> Aadlivõsu kokutas õige pisut . </s> <s> " Istute ehk ise ka , seltsimees kindral . </s> <s> See ju ikka teie kodu . " </s> </p>
<p> <s> Istuski Grigori Aleksandri poeg , kelle kodu see tõesti oli . </s> <s> Ja ta käsi leidis tuttava rohelise paberossikarbi . </s> </p>
<p> <s> " Oi , kui te vähegi saate , siis ärge siin s-s-suitsetage ! " ehmus Platon Sokratese poeg Veestpurjus : " Tõmmake rõdul või WC-s . </s> <s> Mul on metsik tubaka allergia . </s> <s> Aega mul oodata on , " suvatseti olla armastusväärne . </s> <s> Ja seda , et ootamatu külaline , aadlimees , väga armastusväärne on , Grigori ka nentis . </s> <s> Nentis samuti armastusväärselt . </s> <s> Aga suitsud pani siiski toakuue taskusse tagasi . </s> </p>
<p> <s> " Te tunnete mu vennapoega ? " küsis ta üsna umbropsu , sest kusagilt tuli ju alustada . </s> <s> Ja ... ja see umbropsu küsimus ei olnud hoopiski mitte halb , sest tasapisi hakkas kindralile miski nagu siiski meenuma . </s> <s> Ent talle ei antud mõtlemisaega ; juba vuristas külaline edasi : </s> </p>
<p> <s> " Heasüdamlik poiss . </s> <s> Aga andevaene küberneetik . </s> <s> Küllap temagi muidu teie süsteemis töötaks . </s> <s> Aga ärge kurvastage ; enamikus kohtades ongi temasuguseid keskmisi mehi tarvis.Aga too Saša , kes kindlasti häkkerikunsti peab õppima — ilmselt p e a b , sest ise ta igatseb seda sama palju kui kass kõrvarõngaid — kena võrdlus , ah .. ? — too Saša on absoluutselt juhm . </s> <s> Ta ei oska prügikastigi ronida . </s> <s> Ma pean silmas arvutite RECYCLE BINi , noh arhiivi või sinnapoole . " </s> </p>
<p> <s> " Ja teie arvate , et keegi nagu sooviks , et mingi Saša , kellest mina midagi ei tea , peaks pea ees mingisse arvutiprügikasti ronima ... ? " </s> </p>
<p> <s> " Kuskilt aknast sisse murdma oleks ta paras mees küll . </s> <s> Niisuguste asjadega saaks ta vabalt toime , " kõhistati taas naeru . </s> <s> " Ja kui tõesti oleks lootust , et mingeid dokumente — mida muud te siis ikka vajate ? ! — praegugi veel RECYCLE BINi lennutataks , oleks sõber Saša just õige mees neid sealt hankima . </s> <s> Niipaljukest ta ikka mõistab . </s> <s> Ta on segu vargapoisist ja karatekast . </s> <s> Aga arvuti k u n s t ... ? ! </s> <s> Te võite karu tantsima õpetada , võite ta sepatöödki ehk tegema panna . </s> <s> Vähemalt vasarat virutama . </s> <s> Aga " ei saa karust kellasseppa " ! </s> <s> Hea võrdlus , eks ? ! </s> <s> Praegu kargas pähe , " rõõmustas Platon ja võttis korraks oma prillid eest , et neid suure sinise , parasjagu käkras taskurätiga hõõruda . </s> <s> Vaevalt see rätt neid küll puhtamaks tegi . </s> </p>
<p> <s> " Vaadake , minul ei ole nii andetu õpilase jaoks aega . </s> <s> Ta saab suurivaevu lihtsa seivimisega hakkama , aga küsib minult mis on " must auk " Ju on mehele käsk antud kuhugi andmepanka sisse murda . " </s> </p>
<p> <s> " Must auk ? </s> <s> See on vist midagi astronoomiast . </s> <s> ? " ( Kindral oli juba päris kindel , et tema kunagise Bronislavile antud info — isakese Jevgeni juures mäletatavasti — tulemusena ongi mees , kellest ta kui Vitja sõbrast ja imemehest pajatas , nüüd otsaga siin ... </s> <s> Aga loomulikult ei kavatse kindral välja näidata , et on millessegi pühendatud . </s> <s> Mustast august tasub sel juhul aga juttu teha küll ... Eks näe , mis pärast kuuleme . ) </s> </p>
<p> <s> " On ka — see tuleneb Einsteini relatiivsusteooria valemitest . </s> <s> Aga meie nimetame mustaks auguks seda osa arvutiandmestikust , mis on kaitstud ja asub mingis serveris , nõndanimetatud tulemüüri taga . </s> <s> Ja sinna sissemurdmiseks peab annet olema . </s> <s> Isegi õnne . </s> <s> Aga kõigepalt muidugi oskusi . " </s> <s> Ta viskas parema jala uhkesti üle vasaku põlve ja ... </s> <s> Grigori nägi aadlimehe sokis suurt auku ... </s> <s> Mitte küll musta . </s> <s> Vastupidi . </s> <s> Nahk selle augu all oli kiiskavalt helevalge . </s> <s> " Mina olen enda lustiks piilunud USA , Briti ja Prantsumaa sõjaväe andmebaasidesse . </s> <s> Peale teie omade , " kuulutas Platon Sokratõtš Vodopjanõi . </s> </p>
<p> <s> " Tohoh ! " </s> </p>
<p> <s> " Prantslastel on kõige kavalam süsteem . </s> <s> Ja kui sa nende musta auku kauemaks kui kuuekümne viieks sekundis jääd , nii-öelda õigel ajal punuma ei jõua pista , siis nad teevad sinu arvuti kindlaks kah . </s> <s> Oled justkui rebaseraudades . " </s> </p>
<p> <s> " Te ütlete , et oma lustiks ... tungisite välisriikide sõjaväe andmebaasidesse ? " </s> </p>
<p> <s> " Täpselt . </s> <s> Lustiks just ... </s> <s> Teate , kuidas matemaatikud end ise defineerivad ? </s> <s> Kuulake siis : " Matemaatik on inimene , kes ei tea , millega ta tegeleb ega tunne selle vastu vähimatki ka huvi . " </s> <s> See kõlas uhkelt . </s> <s> Mõnevõrra küüniliselt muidugi samuti . </s> <s> " Ja eks meiegi ole enamasti sellised . </s> <s> Poliitika jätab meid reeglina absoluutselt külmaks . </s> <s> Mul pole isegi olnud huvi välja uurida , kes on meie president . </s> <s> Selleks pole vaja kuskile andmebaasidesse sisse murda ; muidu ma ehk teaksin . " </s> </p>
<p> <s> " Aga miks te arvate , et too Saša , keda minu vennapoeg ehk tõesti tunneb , peaks just Inglismaal ... töötama ? " </s> </p>
<p> <s> " Ta ei tea arvutist mitte tuhkagi , aga meie terminoloogiast , mis muide ei ole päris tava-inglise keel — me kasutame teatud põhjusel vähetuntud sünonüüme — sai otsemaid aru . </s> <s> Filoloogidelegi pole see kerge . </s> <s> See mees peab olema keelt eriti põhjalikult õppinud.Ja Inglismaal elama kah . </s> <s> Tal on niisugune hääldus , mida meil siin ei õpi . " </s> </p>
<p> <s> " Ja te rääkisite veel midagi Shotimaast ... " </s> </p>
<p> <s> Vodopjanõi , see lõbus mees , mökitas taas naeru . </s> </p>
<p> <s> " Noh , siin tuli mul natuke leidlikkust ilmutada . </s> <s> Panin nagu juhuslikult lauale ritta suure valiku inglise ja ameerika ajalehti . </s> <s> Õigemini printisin nad välja . </s> <s> Nende hulgas ka Edinburghi Teataja ... </s> <s> Oh kui varmas oli ta just seda haarama ! </s> <s> Ja otsis kohe nende koomiksi järge . </s> <s> Edinburgh on teatavasti Shotimaa olulisim linn . </s> <s> See muidugi ei olnud veel absoluutselt kindel tõestus , aga mõned nagu muuseas esitatud küsimused tegid asja lõplikult selgeks . </s> <s> Aga talle tuleb au anda — ka vene keel on tal veel täitsa suus ... </s> <s> Ma olen nutikas poiss , eks ju , kindral ? " </s> <s> Ta naeratas lapselikult ; ilma prillideta oli ta pilk imeliselt siiras . </s> <s> Kindral pidi millegipärast mõtlema Dostojevski " Idioodile " . </s> </p>
<p> <s> " Seda te olete . </s> <s> Muidugi . " </s> <s> Mis muud kindralil öelda oligi . </s> <s> Pead ju kah teisel nagu silitada ei sobi ... </s> </p>
<p> <s> " Teate , kindral , mulle pakub salastatud süsteemidesse tungimine erilist naudingut . </s> <s> Te võiksite mulle teha ettepaneku , et ma i s e teid huvitavasse basseini kargaksin ja kuldkalakesel sabast kinni napsaksin . </s> <s> Meie , häkkerid , sattume vahete vahel ka üksteisele juhuslikult peale , me teed ristuvad aeg-ajalt ... </s> <s> Kõige kõvemaid kutsume me küberlordideks . </s> <s> Mina kuulun sellesse seltskonda ... </s> <s> Mind ajendab puhtsportlik huvi . </s> <s> See , mis te minu hangitud andmetega peale hakkate , ei huvita mind kõige vähematki . </s> <s> Vaadake , Einsteini ei huvitanud jällegi pommid mitte üks raas . </s> <s> Ta muidugi aimas , kuhu kord välja jõutakse , aga ei saanud ju tühja asja pärast oma tõsist tööd katki jätta . </s> <s> Ma julgen loota , et see , mis te minult saate , uut maailmasõda esile ei kutsu , nii et ... </s> <s> Mõelge , kindral ! </s> <s> Aga ma olen väga ebapraktililine inimene . </s> <s> Üksinda ei lähe ma kuskile , aga see teie Saša võiks musta töö minu eest ära teha ... </s> <s> Tuleb sõita andmebaasile võrdlemisi lähedale . </s> <s> Kui andmed on näiteks UNIXis , siis tuleb mul kah UNIX hankida . </s> <s> Võltsserver . </s> <s> Arvatavasti tuleb mõnelt internetikaupmehelt teenusi osta ... </s> <s> Marsruuterid nimelt . </s> <s> Selleks on Saša õige mees . </s> <s> Mina oma puu-inglise keelega ärataks kohe tähelepanu . </s> <s> Siis tuleb meil võltskoode välja mõelda ja nii edasi ja nii edasi , ning hakata jälgima , mis paroole meid huvitav server kasutab ... </s> <s> Meil tuleb üürida korter . </s> <s> Jälle asi , millega mina hakkama ei saa . </s> <s> Ning siis hakkan ma oma tööle . </s> <s> See võib nädalaid võtta , enne kui ma nii kaugele jõuan , et nende süsteemi oskan sisse murda ja selle dubleerida ... </s> <s> Ja kinni võivad nad mu kah nabida — piltlikult öeldes muidugi — , just häkerdamise ajal , ja siis tuleb putku teha . </s> <s> Ning just sellepärast arvan ma , et seda tööd ei tohiks teha mitte kodumaal . </s> <s> On ju hoopis iseasi , mis mulje jäeb — on ju väga iseasjad , kas jahib andmeid mõni kohalik amatöör-häkker , või toovad jäljed emakesele Venemaale ... </s> <s> Ainult...ma ei tea , kas meie jutul on üldse mõtet ... ? " </s> </p>
<p> <s> " Mina kah , kallis mees tänavalt , hea juhuslik sisseastujast aadlimees , kallis häkker-lord Platon Sokratõtš , ei tea samuti , kas meie jutul o n mõtet . </s> <s> Aga seda tean ma küll , et ma pean teie eksistentsi teadmiseks võtma ja mõne inimesega nõu pidama ... </s> <s> Niisama ei saa ma teid , Vodopjanõi , ära haihtuda lasta . </s> <s> Kuigi teil vist sellist kavatsustki pole . </s> <s> Ma helistan , kui te lubate , kohe ... " </s> </p>
<p> <s> " ... ma arvan , et tean , kellele ! </s> <s> Selle teie sõbra eesnimi peaks olema Bronislav ... " naeratas suure Plato nimekaim , ja ta hakkas vuristama : " Bronislav Nikiforovitš Kitaigorodski . </s> <s> Sündinud 20. juulil 1942 sakslaste poolt okupeeritud Pskovis , kus ta isa oli muide sakslaste teenistuses aselinnapeana . </s> <s> Siirdus pärast keskkooli lõpetamist Leningradi . </s> <s> Tegi läbi sõjaväeteenistuse . </s> <s> Astus pärast seda Riiliku Julgeoleku Komitee juurde kuuluvasse ... </s> </p>
<p> <s> " Jätke , jumala nimel ... ! </s> <s> Oodake , ma helistan . " </s> </p>
<p> <s> " Või et Bronislavi isa oli Pihkvas abilinnapea , siis kui ... </s> <s> See tuleb unustada ... " mõtles Grigori Aleksnadrovitš . </s> <s> Ta käsi leidis uuesti paberossikarbi ja juba ruttaski ta toasussisahinal kõrvaltuppa . </s> </p>
<p> <s> " Sina , Bronislav .. ? " kuulis Platon Sokratõtš . </s> <s> Siis aga tõmmati vaheuks kinni . </s> <s> Meeste omavahelist juttu ta rohkem ei kuulnud . </s> </p>
<p> <s> Küll aga kuulis ta , et " kõrvalkorteris hakati kohmakalt mängima senitmentaalset , koolide aktustel lõpmatuseni äraleierdatud " Pour Elise'i " . </s> <s> Neid kõhklevaid , õigete klahvide otsimishirmust sündivaid helisid pidid sünnitama väikese lapse aravõitu sõrmed ... " </s> </p>
<p> <s> Platon kuulas . </s> <s> Muusika paistis teda liigutavat . </s> <s> Ta võttis prillid eest ja hakkas neid taas sinise taskurätiga hõõruma . </s> </p>
<p> <s> Kindral Matrjoškin naases . </s> </p>
<p> <s> " Teil ikka aega on , gospodin Veest-purjujääja ? " </s> </p>
<p> <s> " Mina veest purju ei jää . </s> <s> Aga värskest õhust küll . </s> <s> Mind on mitu korda tabanud värske õhu mürgitus — viimati juunis . </s> <s> Seitsmendal . </s> <s> Ma pidin siis leivapoodi minema , sest mu ema oli haige ... </s> <s> Mis minu ajavarudesse puutub , siis on mul aega umbkaudu tund ja kolmteist minutit . " </s> </p>
<p> <s> " Lubasite oma emale , et tulete täpselt kella üheks koju ? " </s> <s> Matrjoškin tegi selle järelduse randmekella vaadates . </s> </p>
<p> <s> " Seda ka . </s> <s> Aga mul on internetikohtumine Robertaga Milaanost . " </s> </p>
<p> <s> " Nii et noor daam välismaalt , imekaunist Itaaliast . </s> <s> Näha Milaanot , ja siis surra ... " </s> <s> Kindral oli oma stiili leidmas . </s> <s> " Ma küll parafraseerin . " </s> </p>
<p> <s> " Milaanosse ma ei kipu . </s> <s> Nagu tema Petrogradigi . </s> <s> Aga kohtumine on tõesti kell 13.00. </s> <s> Me teeme pulmad . " </s> </p>
<p> <s> " Interneti kaudu ? " arvas kindral , kes seni luges end heade tögajate hulka kuuluvaks . </s> <s> Aga ei — ega see pruukinudki mingi nali olla , sest ... </s> <s> Vitja oli ju just rääkinud imemehest , kes internetist pruudi leidis . </s> </p>
<p> <s> " Täpselt nii . </s> <s> Minu teada pole need maailma esimesed internetipulmad , kuid uus on see , et me teeme ka pulmareisi interneti kaudu . </s> <s> Ma arvan , et ka Shotimaa võiks itaallannale huvi pakkuda . </s> <s> Hulgaliselt vaatamisväärsusi . " </s> </p>
<p> <s> " Soovin õnne ! </s> <s> Nii et panete leivad ühte kappi . " </s> </p>
<p> <s> " Oi , me ühendasime oma tarkvarad juba ... kuramaaži ajal. </s> <s> Siis kui me teineteist alles kompasime ... </s> </p>
<p> <s> " Te kompasite ... ? </s> </p>
<p> <s> " Piltlikult , muidugi . </s> <s> Tegime teineteisele teste ... </s> <s> Robertal on muide suur kaasavara ... " </s> </p>
<p> <s> " Ja kus te kohtusite ? </s> <s> Noh , esimest korda . " </s> </p>
<p> <s> " Kujutage ette , et Islandi Riiklikus Geenipangas . </s> <s> Murdsime sinna sisse täpselt samal ajal. </s> <s> Algul me ehmusime mõlemad . </s> <s> Ta on väga peenetundeline ja pages otsemaid , kuid ma sain talle end külge riputada . </s> <s> See oli kuradi raske . </s> <s> Ma jahtisin teda kaks ööd-päeva . </s> <s> Tal on naisterahva kohta oivaline tehnika . </s> <s> Kui kätte sain , olin nii võlutud , et tegin kohe ka abieluettepaneku . </s> <s> Ta oli nõus . </s> <s> Ta ütles , et tunneb end nagu röövitud sabiinitar . </s> <s> See tähendab oivaliselt ... </s> <s> Aga enne tegime siiski teste — oskused , IQ ja nõnda edasi ... </s> <s> Ma näen teie näost , et te arvate , nagu teeksin ma nalja . " </s> </p>
<p> <s> " Ei . </s> <s> Ma usun teid nüüd juba tõesti . </s> <s> Naljamees te pole ... " nentis kindral . </s> </p>
<p> <s> Sokratese poja nägu aga muutus ehtsalt kurvaks . </s> <s> " Ei ole jah . </s> <s> Mul on väga kahju , aga huumorisoon puudub mul täiesti ... </s> <s> Ma ei saa naljadest üldse aru . </s> <s> Neid ei anna kuidagi ühise nimetaja , noh , ühise faili alla viia . </s> <s> Aga Roberta on tõsine neiu , nii et ehk on see meie ühine puudus . " </s> </p>
<p> <s> Ei jõudnud kindral formuleerida oma küsimust peatse pulmaöö tehnilis-metoodilise külje kohta — see oli tal plaanis — , kui juba kõlises uksekell . </s> <s> Bronislav Nikiforovitš oli kohale jõudnud seitsme minutiga . </s> </p>
<p> <s> Meie süsteem ei jää Kiirabile alla , tundis Grigori Aleksandrovitš ust avades rahuldust . </s> </p></div2>
        <div2 type="alaosa"><head> N E L J A S ( järg ) </head>
<p> <s> Laupäeval , 28. oktoobril 2000. </s> <s> Edinburghi lähistel . </s> </p>
<p> <s> Kui Saša Leontijevitš Tihhomirov nende linnaäärsesse , esialgu vaid kolmeks kuuks üüritud kenasse tibukarva eramajja tagasi jõudis , portfellis paras ports katalooge , magas Platon Soktratõtš magusasti . </s> <s> Ta näol oli õnnis naeratus nagu lapsel , kes , näts suus , tuduma jäänud . </s> <s> Häkkerlord norskas tasakesti , süütult , õnnelikult . </s> <s> Noh , see õnnis naeratus kaob varsti , mõtles Saša — las mees näeb hinnakirju , mis ma talle tõin ! </s> <s> Ta rääkis ennist , et neil tuleb mingi server osta — odavam neist maksab ligi kümme tuhat naela ! </s> <s> Vaat sulle kooki moosiga ... ! </s> <s> Et neil kopsakas summa kasutada lubati , selles Saša ei kahelnud . </s> <s> Juba majaüürimine näitas seda ; aga see hind — ja nagunii tuleb osta veel muudki igasuust träni — lööb ninast vere välja . </s> </p>
<p> <s> Saša virgus , puhastas taas oma prilliklaase — kui see mees parajasti ei söö ega maga , siis ta aina puhastab prille — , kuid katalooge nähes muutus ta paugupealt . </s> <s> Elustus , nagu oleks saanud veeni paraja adrenaliinisüsti . </s> <s> Aga hinnad ei paistnud teda erutavat mitte raasugi . </s> <s> Kümnetuhande naelane server — mis see veel rublades välja teeks ! — ei väärinud mr , Vodopjanõi erilist tähelepanu . </s> <s> Kurat , palju neil siis õieti raha on ? ! </s> </p>
<p> <s> " UNIX . </s> <s> Sony . </s> <s> 15. 499. </s> <s> Näe , polegi kuigi kallis ... </s> <s> Ma olen kindel , et neid Dolly-tegijaid teenindab just sama riist , " arvas Platon Sokratese poeg . </s> </p>
<p> <s> " Aga , Platon Sokratõtš , siin on odavamaid ka . " </s> <s> Ja Saša lisas moraliseerival toonil , mis talle põrmugi ei sobinud , et " meie kodumaa pole nii jõukas , et raha tuulde loopida . " </s> </p>
<p> <s> Ta pidi kuulda saama , et kodumaa rahaline seis partnerit ei huvita . </s> <s> Ja odavamatega tuleb neil siin äkki pool aastat istuda . </s> </p>
<p> <s> " Mnjaa ... </s> <s> Aga oled sa ka sellele ikka mõelnud , et võib-olla meil tuleb siit hirmkiiruga kaduda . </s> <s> On sul varukoht valmis vaadatud ? " küsis nüüd häkkerlord . </s> </p>
<p> <s> Seda polnud Saša paraku veel organiseerida jõudnud . </s> <s> Nii ta ütleski , kinnitades siiski , et koht saab leitud . </s> <s> Aga polevat karta , et neile keegi peale sattub . </s> <s> Või et neid keegi kahtlustada saaks . </s> <s> Temal , Sašal , olevat konspiratsioonikogemusi . </s> <s> Vahelejäämine polevat tõenäoline , muidugi kui Platon , eluvõõras inimene , midagi ise otsustavalt kihva ei keera . </s> <s> Meie jääme siia ! </s> </p>
<p> <s> Ja jälle — seda juhtus vihastamapanevalt sageli — silmitses Platon teda nagu imikut — teda , kes Inglismaal , viimased aastad Shotimaal , juba täiesti sisse elanud . </s> <s> Ta tuli siia kaksteist aastat tagasi asüülitaotlusega ; ülemused koostasid talle kena , põhjaliku , igatpidi ammendava legendi : Saša Tihhomirov , vaene mees , oli tollases NL-is armutult tagakiusatud kui ohtlik dissident ... </s> </p>
<p> <s> " Kus ma tean , millised deemonid Roslini ( see see kuulus uurimisasutus oligi ) serveri musta auku valvama on pandud ... </s> <s> Kuidas ma nad ära lollitan , see on veel teadmata asi . </s> <s> Ja kui ma toime ei saa , siis on nad meil kohe kannul . " </s> </p>
<p> <s> " Või et deemonid , " ei saanud Saša jälle aru . </s> </p>
<p> <s> " Turakas , neid ju nii kutsutakse . </s> <s> Kui ma tulemüürist üle roninud olen , siis ootavad mind mustas augus deemonid , kes kohe , kui ma milleski eksin , mulle kihvad säärde löövad . " </s> </p>
<p> <s> " Ei-noh , sedan'd muidugi , " venitas Saša ja kratsis kukalt . </s> <s> Selge pilt muidugi . " </s> <s> Ta pidas sellist kõik-selge-taktikat , kui millestki aru ei saanud . </s> <s> Ja aru ei saanud ta sellest küberasjandusest mitte tuhkagi . </s> <s> Kuidagi ei sobinud küsida , mis või kes need deemonid õieti on . </s> <s> Deliiriumideemonitega siin nüüd küll tegu pole ... </s> </p>
<p> <s> Platon Sokratõts vedas aga oma pöidlaküünega kataloogis järge ning käskis üles kirjutada , mida neil veel vaja on . </s> <s> Nimekiri tuli ilmatuma pikk . </s> <s> Peale UNIXi vajasid nad veel kolme väiksema võimsusega arvutit , marsruuterit ( inglispäraselt " router " ) , mis ise maksab kolme tuhande naela ringis . </s> <s> ( Kui Saša oma palgale mõtles , läks tal hari punaseks : kuradi ohmule , eluvõõrale , sitta inglise keelt purssivale mehikesele antakse jõletumad rahad kasutada ! </s> <s> Ja keegi ei kontrolli seda va Platoni . </s> <s> Tema , Saša , on teinud läbi kõikvõimalikke kursusi . </s> <s> Kui käsk antaks , likvideeriks ta selle mehikese , iseenest sümpaatse mehikese nii , et väikseimatki jälge järele ei jää ... </s> <s> Kui palju ta kõigi oma oskuste ja muidugi keele selgeks saamiseks higi on pidanud valama ! </s> <s> Aga , näe , ei mõista kodumaa teda ega temasuguseid proffe mustatöötegijaid vääriliselt hinnata ! ) </s> </p>
<p> <s> Oh , see nimekiri venis ja venis . </s> <s> Kõige suuremat muret näis Platonile tekitavat marsruuteri parooli ostmine . </s> <s> Selle saavat ta — lausa peab saama ! — tollelt Johnilt , kohalikult interneti teenustemüüjalt . </s> </p>
<p> <s> " John Bald , ja kiilakas ta ongi ! " mõmises Saša naerda , ja ta oli õnnelik , nähes , et nüüd ei saa jälle tark Platon Sokratõtš aru , mis selles naljakat on . </s> <s> " Kulla mees , sa ei oska keelt ! </s> <s> " Bald " tähendab kiilaspead . " </s> <s> Ja ta lisas lapsehoidjalikult , et üksinda , ilma temata , ärgu Platon tänavale küll mingu . </s> <s> Ta äratab otsemaid kahtlusi . </s> <s> Ja siis on samuti kohe oht , et mõned , kuigi vist teistsugused " deemonid " , asja uurima hakkavad . </s> </p>
<p> <s> " Ma ei kavatse üldse tänavale minna . </s> <s> Mul pole väljaskäimise kommetki . </s> <s> Ja tervis kah ei luba , " kinnitas seltsimees Vodopjanõi tõsiselt . </s> <s> Ja jätkas taas parooli ostmise teemat . </s> <s> Saša peab vestma ümbernurgajuttu ; tollele mr . </s> <s> Kiilaspeale jäägu mulje , et Saša ajab kellegi teise asju , kes , nagu too kiilaspeagi — ja küllap konkurendina kah veel — kavatseb soovijaile interneti teenusi pakkuma hakata . </s> <s> Olevat arvata , et mees hinda aina kruvib . </s> <s> Aga üle marsruuteri enda hinna ärgu Saša maksu . </s> <s> Öelgu , et pöördub parem mõne teise müügimehe poole . </s> </p>
<p> <s> " Kolm tuhat naela ? ! </s> <s> Mingi parooli eest ... ? ! " </s> <s> Jälle lõi summa väljaõppinud eluküünaldekustutajal hinge kinni . </s> </p>
<p> <s> " Just . </s> <s> Kui sa rohkem oled nõus maksma , siis peab ta meid ohmudeks , mis iseenesest paha pole , kuid siiski ... </s> <s> Ka liigne lollus äratab kahtlusi . " </s> </p>
<p> <s> Paari päeva pärast toodi kohale server ; see jube kallis riist ei olnudki kes-teab-mis suur . </s> <s> Ja siis veel " router " , mis meenutas natuke videomagnetofoni . </s> <s> Pluss veel palju ilusaid värvilisi lampe , mis salapäraselt vilkusid nii öösi kui päeval . </s> <s> Teised arvutid olid lihtsamad — ühele ilmus tuttav kiri helesinisel taustal WINDOWS — , kuid muidugi ei julgenud Saša sedagi riista puutuda . </s> </p>
<p> <s> Nii see ajake voolas . </s> <s> Sašal oli mulje , et Platon ei teegi mingit tööd . </s> <s> Ta pidas aeg-ajalt sidet kellegi salapärase Robertaga . </s> <s> Need seansid panid roheka jumega mehikese näost roosatama . </s> </p>
<p> <s> Ainult ühel korral , oli parjasti kell kolm öösi , kargas Platon voodist nagu pöörane . </s> <s> Midagi kusagil justkui sirises ... </s> <s> Saša ei saanud millestki aru . </s> <s> Ja siis kirjutas Platon midagi kähku-kähku üles . </s> <s> Mis parm teda hammustas ? </s> <s> Aga muidugi , ju see midagi tõsist oli . </s> <s> Väga tõsist . </s> <s> Ning Saša tundis korraks uhkustki , et n e i l k a h e k e s i nii tähtis missioon on . </s> </p>
<p> <s> Ent järgmisel ja ka ülejärgmisel päeval ei juhtunud taas midagi . </s> </p>
<p> <s> " Kas ma pean kogu aeg su läheduses olema või ? " küsis Saša . </s> </p>
<p> <s> " Miks ? ! </s> <s> Kas sa oled siis kogu aeg olnud ? " </s> </p>
<p> <s> " Muidugi . </s> <s> Peaaegu , kui ma just sulle midagi tooma ei pea . </s> <s> Turult või poest või lehti . " </s> </p>
<p> <s> " Ma pole nagu märganudki ... " </s> <s> Kas saab üldse solvavamalt teisele inimesele öelda ? ! </s> </p>
<p> <s> Ja Saša leidis endale meeldivat tegevust . </s> <s> Kahe nädala jooskul käis ta kahe pruudiga kordamööda . </s> <s> Muide oli mõlema nimi Dolores . </s> <s> Leidis ka skatiseltskonna . </s> <s> Käis koguni härrade Picki ja Wickiga nepijahil . </s> </p>
<p> <s> Alles kolmandal nädalal juhtus taas midagi erilist . </s> <s> Nagu hull töötas too arvutitark öö läbi , higistas nagu tuletõrjuja , isegi oigas . </s> <s> Algas kõik jälle mingi salapärase pirina peale . </s> <s> Vastu hommikut säras Platon Sokratese poeg Veestpurjus , nagu oleks ta miljoni võitnud . </s> <s> ( Erakordselt halb võrdlus ! ) </s> </p>
<p> <s> " Kas deemonid või ? " küsis Saša kartlikult . </s> </p>
<p> <s> " Märki panid . </s> <s> Kolm tükki olid mul korraga kallal . </s> <s> Aga nad on veel vaimuvaesemad kui meie Julgeoleku omad . </s> <s> Tõmbasin rr-raisku alt ... </s> <s> Kõik on k-kombes . </s> <s> Kolme päeva pärast võime koju sõita , sa mu tubli Saša . </s> <s> Mul oli sinust palju abi " </s> </p>
<p> <s> Saša jäi kurvaks . </s> </p>
<p> <s> Kuid ega tal palju aega kurvastada olnud , sest küsimusele , mis neist hirmkallistest riistadest saab , kas paneme pagasi või ... ? vastas Platon : " Kui mõistad , äri maha . </s> <s> Müü kogu kraam kiilaspeale natuke odavamalt tagasi . </s> <s> Ise tead.Ja minule võtad lennukipileti . " </s> </p>
<p> <s> " Sa ... sa räägid tõsiselt ? " </s> </p>
<p> <s> Jumal , ta saab ... miljonäriks ! </s> <s> Rublamiljonäriks , aga ka mitte ainult ühe miljoni miljonäriks . </s> <s> Kihu rohkemagi . </s> <s> Igatahes lõi see pahviks . </s> <s> Ta läheb varsti koju ja hakkab gladioole kasvatama . </s> <s> Vohh ! </s> <s> Persse see nuhkija ja koksaja elu ! </s> </p>
<p> <s> " Mina räägin alati tõsiselt , Saša . </s> <s> Sa oled väga sümpaatne ja ... väga tark mees ... " </s> <s> Platon hakkas taas prille hõõruma </s> </p>
<p> <s> " Ma tean , et sa kõigest mulle rääkida ei tohi , aga me ... seesamune ... oleme ikkagi , noh , ühe asja peal väljas olnd ... " alustas Saša nii aralt , nagu ei iial varem . </s> <s> " Aga mina ei tea mõhkugi , mis see ... noh , nii kaudseltki oli , mida me...nii ohvrimeelselt , või kudamoodu öelda ... " </s> </p>
<p> <s> " Meid huvitas ühe lamba elulugu . </s> <s> Kui päris täpne olla , siis tema elu enne sündimist .. " </s> </p>
<p> <s> Saša jäi solvunult vait . </s> </p>
<p> <s> " Ausõna , Saša . </s> <s> Selle lamba nimi on Dolly . " </s> </p>
<p> <s> " Sa tahad öelda , et meie suur ja omajagu veel ikka ka vägev riik raiskab lammaste elulugude peale miljoneid .. ? ! " </s> </p>
<p> <s> " Minu , küberlordi , ausõna selle peale ! " </s> </p>
<p> <s> " Sa oled kõva konspiratsioonimees , " Saša nägu lõi särama , " ega ma muidu selle asja vastu huvi tundnd , aga mul anti käsk välja uurida , kas sa oskad saladusi pidada . " </s> </p>
<p> <s> " Nii et tegin proovi läbi ? " </s> </p>
<p> <s> " Auga ! </s> <s> Ja ilusti vastasid . </s> <s> Mina oleks sinu osas vastand , et , nähh , tundsime suurt uuvi obuse unenägude vasta . " </s> </p>
<p> <s> Kahe päeva pärast ostis Saša kaks piletit . </s> <s> Tal oli käsk endal pärast Platoni lennukile panemist temalt saadava " siidirommiga " ( see osutus hoopis mingiks kettaks ) Frankfurti sõita , et seal sidemehega kohtuda . </s> </p>
<p> <s> " Ajad on muutunud , " ohkas ta õnnelikult . </s> <s> " Ma kartsin , et pean mõnusa hullu mehe lõpuks ikkagi , mhm ... kutuks tegema ... " </s> </p>
<p> <s> Nad jätsid lennuväljal hüvasti . </s> <s> Platon tõi sinise taskuräti lagedale . </s> <s> Saša jälle rohelise — vana julgolekuhunt pühkis pisaraid . </s> </p>
<p> <s> Sel õhtul jõi Saša end üle hulga aja purju . </s> <s> Ja möirgas laulda , et " hallo , Dolly " Kaks pruuti nutsid — ilus mees kuulutas , et nad olla lambapead . </s> <s> Siis leppisid omavahel ära ja andisid tõotused , et selle seaga nad enam ei kohtu . </s> <s> Aga ega's nad saanudki kohtuda . </s> <s> Järgmisel päeval oli ta juba Frankfurdis ja kohtus päratul lennuväljal Türklasega ( ega ta mehe õiget nime teadnudki ) , kelle ametiks oli pagasibussiga lennukite vahel ringi sõita ja päratute pagasikõhtudega õhuhiiglaste vahel kaupu jagada . </s> </p>
<p> <s> Türklane oli suur vaikiv mees , kes kandis alati punast fessi . </s> </p>
<p> <s> Aidaa ! </s> </p>
<p> <s> ( Andres Ehinit ja Ly Seppeli tõlgit " 1001 ööd " kasutades ) </s> </p>
<p> ....................................................... </p>
<p> ....................................................... </p>
<p> ...................................................... </p>
<p> <s> on liiv on liiv suur suur liiv on </s> </p>
<p> <s> Rub-al-Hali kõrb on </s> </p>
<p> <s> on HARUT kuri kõrbeingel </s> </p>
<p> <s> inimõsõ eksitaja , surmasissõ keksitaja </s> </p>
<p> <s> on NARUT kuri kõrbeingel </s> </p>
<p> <s> äälummaja , äätummaja </s> </p>
<p> <s> on TAGUT kõrbekurat ise </s> </p>
<p> <s> liivakünka all ootab va TAGUT ise </s> </p>
<p> <s> all liivakünka ootab va TAGUT ise </s> </p>
<p> <s> va TAGUT kõrbekurat all liivakünka ise </s> </p>
<p> <s> ikki ise </s> </p>
<p> <s> päike hallkollane nagu rasvaplekk papüürusel </s> </p>
<p> <s> päike khakikollane nagu kindral Grigori Aleksandovitši varbaküüs </s> </p>
<p> <s> päike silmasuretaja </s> </p>
<p> <s> algul su silma suretab </s> </p>
<p> <s> siis päiksekiirtpidi endasse imeb </s> </p>
<p> <s> lurtsuga </s> </p>
<p> <s> sina pime </s> </p>
<p> <s> tema huomenna suurõmb , suurõmb , suurõmb </s> </p>
<p> <s> tuleb liivaluitele Mahmud ibn Melmud </s> </p>
<p> <s> kuninglik eesnahalõikaja </s> </p>
<p> <s> meeste eunuhhija </s> </p>
<p> <s> riistakast käes </s> </p>
<p> <s> riistakast titetilli-pügamisnoaga käes </s> </p>
<p> <s> riistakast kõvernoa-munalõikajaga käes </s> </p>
<p> <s> ilus riistakast kuldkirjaga , </s> </p>
<p> <s> nii ilus nii ilus ära mitte räägigi </s> </p>
<p> <s> tuleb jah liivaluitele Mahmud ibn Melmud </s> </p>
<p> <s> kõrbekass-karakal itsitab koon taeva poole </s> </p>
<p> <s> kõrberebane-fennek-suurkõrv itsitab koon taeva poole </s> </p>
<p> <s> kõrbemadu-psammofis itsitab saba taeva poole </s> </p>
<p> <s> kõrberott-pikksaba itsitab vurrukarvad taeva poole </s> </p>
<p> <s> ( saksauuli juure all </s> </p>
<p> <s> eluruum tal sügaval ) </s> </p>
<p> <s> kõik itsitavad süüa saab ehk ükskord </s> </p>
<p> <s> kui HARUT ja MARUT lubavad </s> </p>
<p> <s> kõrbekurat TAGUT liivaukse pärast lahkesti lahti teeb </s> </p>
<p> <s> TAGUT Mahmud ibn Melmudil jalast kinni võtab </s> </p>
<p> <s> endale külla tõmbab </s> </p>
<p> <s> kalli kotiga koos tõmbab </s> </p>
<p> <s> karjub Mahmud liiva ahmib </s> </p>
<p> <s> tühja rahmib </s> </p>
<p> <s> liiv suus silmas nina kõrvas </s> </p>
<p> <s> TAGUTI tütar lahkesti teretab itsitab </s> </p>
<p> <s> algul lahkesti litsitab </s> </p>
<p> <s> pärast munad puruks pitsitab </s> </p>
<p> <s> varsti Mahmud poolsurnud </s> </p>
<p> <s> varsti Mahmud puhta surnud </s> </p>
<p> <s> selgroog liiva täis </s> </p>
<p> <s> kõhh-kõhh </s> </p>
<p> <s> Tuleb Tommi Mäkinen kõrbe-Ferrariga </s> </p>
<p> <s> Safari rallil sõitis </s> </p>
<p> <s> HARUT-MARUT mägise Tommi puhta ära eksitasid </s> </p>
<p> <s> algul ringiratast sõitis </s> </p>
<p> <s> lõpuks siiski siia jõudis </s> </p>
<p> <s> Juua tahaks kull-kull ! </s> </p>
<p> <s> liiva küllalt joomiseks </s> </p>
<p> <s> Süüa tahaks nämm-nämm ! </s> </p>
<p> <s> liiva küllalt söömiseks </s> </p>
<p> <s> Süü tommike süü süü </s> </p>
<p> <s> pärast sinu süün </s> </p>
<p> <s> su autuga isi liiva all ringi sõidan </s> </p>
<p> <s> situn su välja kõrberott ootab </s> </p>
<p> <s> kondid karakal puhtaks närib </s> </p>
<p> <s> fennak-suurkõrv kõrvakõhred krõbistab </s> </p>
<p> <s> kõrbemadu silmaauku ronib kerra tõmbab </s> </p>
<p> <s> hea tal magada </s> </p>
<p> <s> Tuleb teisik Jussufi tütar </s> </p>
<p> <s> tuleb Halifa teine naine papagoinaine — </s> </p>
<p> <s> nähh , sai ikka tulla </s> </p>
<p> <s> nähh , sai armsake Budurike va varganägu va hoorkallike ikka tulla </s> </p>
<p> <s> kes paneb naise ette tuhat lukku </s> </p>
<p> <s> ei väldigi veel oma õnne hukku </s> </p>
<p> <s> see naine petab , patsiilu valla , </s> </p>
<p> <s> ja meeste au jääb küüntepuna alla </s> </p>
<p> <s> näos petisel ei liigu ükski närv </s> </p>
<p> <s> ja valest laiali ei valgu ripsmevärv </s> </p>
<p> <s> ja veel : </s> </p>
<p> <s> kui nad on öösel ära tehtud meist , </s> </p>
<p> <s> neil juba hommikul meel ihkab teist </s> </p>
<p> <s> tea sina kes seal veedad öö , </s> </p>
<p> <s> et homme teine lahti sõlmib vöö </s> </p>
<p> <s> ja veel : </s> </p>
<p> <s> kes petetud on liiderdajast naisest </s> </p>
<p> <s> sel hing jääb ilma vabadusest maisest </s> </p>
<p> <s> ei nüüd enam : </s> </p>
<p> <s> jah ei nüüd enam Budurike kedagi peta </s> </p>
<p> <s> need ajad möödas ammu möödas </s> </p>
<p> <s> Budurikesel kaelas ju kuldmedaljon </s> </p>
<p> <s> mehe seeme sees </s> </p>
<p> <s> Budur Halifale kroonprintsi sünnitada tahab </s> </p>
<p> <s> ei nüüd anna nikku kellelegi </s> </p>
<p> <s> pigistab põlved kenasti kokku </s> </p>
<p> <s> Naerab karakal-kõrbekass </s> </p>
<p> <s> naerab fennek-kõrberebane </s> </p>
<p> <s> naerab kõrberott </s> </p>
<p> <s> ( saksauuli juure all </s> </p>
<p> <s> päris mõnus ja kena </s> </p>
<p> <s> võiks öelda igati komfortaabel eluruum </s> </p>
<p> <s> tal sügaval ) </s> </p>
<p> <s> kõik naeravad </s> </p>
<p> <s> kõik naeravad </s> </p>
<p> <s> nabakõsõd paigast </s> </p>
<p> <s> kes pärast naerab paremini naerab </s> </p>
<p> <s> kohe palju paremini </s> </p>
<p> <s> ei aima Budur mida medaljonis kannab </s> </p>
<p> <s> et omaenda isa seemnele ta elu annab </s> </p>
<p> <s> et sünnitab — teil ütlen kogu tõe </s> </p>
<p> <s> see võimumaias naine enesele õe </s> </p>
<p> <s> Ei tõmba TAGUT teda liivavaiba alla </s> </p>
<p> <s> ei haara jalast ei kalla liiva kõrva — </s> </p>
<p> <s> las loll eit sünnitab endale õe </s> </p>
<p> <s> las sünnitab vale-Halifa kaheksateistkümnenda tütre </s> </p>
<p> <s> ei hästi lõpe see </s> </p>
<p> <s> see hästi ei lõpe </s> </p>
<p> <s> ei see lõpe hästi </s> </p>
<p> <s> on liiv suur liiv suur liiv on </s> </p>
<p> <s> liiva all poisstitenokupügaja mahmud ibn-melmud </s> </p>
<p> <s> liiva all safariralliferrarikihutaja tommi mäginen </s> </p>
<p> <s> ei Buduri ühtigi </s> </p>
<p> <s> esimesed heidetakse </s> </p>
<p> <s> keskimised koksatakse </s> </p>
<p> <s> taga kes — </s> </p>
<p> <s> tarre tagasi tatsab </s> </p>
<p> <s> on liiv suur liiv suur liiv on </s> </p>
<p> <s> Rub-al-Hali kõrb on </s> </p></div2>
        <div2 type="alaosa"><head> VIIES RAAMAT </head><head> Ü K S </head>
<p> <s> Neljapäeval , 26. oktoobril 2000. </s> <s> Tartu ; Ülenurme </s> </p>
<p> <s> Valeri Repson seisab , käed risti rinnal , ja silmitseb Ülenurme väikeses sigalas just lõpetatud ümberehitustöid . </s> <s> Ei ole see enam mingi sigala — labor on ! </s> <s> Ja Valeri on tõesti uhke nagu Napoleon . </s> <s> Seisab nagu tema jah , ainult et vaevalt Napoleon kunagi oma ülevaatusi saepuruhunnikul seistes tegi ; see rohkem kukele paras plats . </s> <s> Jah , aga siia ruumi pole enam kukkedel asja . </s> <s> Ei ole kellelgi peale Valeri ja söötja vana Anu , kes sigu peab söötmas käima . </s> <s> Kui Anu kuulis , k u i d a s see töö nüüd peab käima , kohkus ta päris ära ja ütles , et tema sellega küll toime ei saa . </s> <s> Kuid sellest hiljem . </s> </p>
<p> <s> Raha paneb rattad käima , nentis Valeri . </s> <s> Ja kuidas veel paneb ! </s> </p>
<p> <s> Pärast Ville surma ( millele ta enam mõelda ei taha ) olid siin alanud suured muutused , mis ülenurmelasi päris jahmatama panid . </s> <s> Siia , muidugi pärast nädal aega kestnud suurpuhastust , ülevärvimisi , desinfektsiooni ja muud taolist , veeti kohale mitu autotäit konteinereid , kust välja koorusid hõbedased metallplaadid , siinid ja kobakad , mille otstarbestki enne aru ei saadud , kui sakslased — valmistajafirma õppinud mehed — need ise kokku olid klapitanud . </s> </p>
<p> <s> Metallkindlus või põrguahi , tont teab , mis see pidi olema : relsid , mida mööda autoklaaviks nimetatud imeahju sigade toit , vesi ja koguni allapanu ( eks ikka saepuru ) sõidutati , ja takkatipuks ka veel kaks kokkupandavat duširuumi . </s> <s> Milleks see kõik ? </s> <s> Ikka selleks , et sigaderuumis absoluutne steriilsus saavutada . </s> <s> Tartu mikrobioloogid olid kindlaks teinud , et Valeri kaks emist heitsid hinge haiguse läbi , mis muide võib nakatada ka inimesi , ning mida kutsutakse leptospiroosiks . </s> <s> Selle pisikuid , spiroheete , võib kohata kõikjal — leptospiroos on selline looduskoldeline haigus , mida levitavad eelkõige just pisinärilised . </s> <s> Ja kus neid hiiri-rotte siis poleks ... </s> <s> Päris kole haigus on see leptospiroos , millesse nakatunud , kärsast verefontääne purskav siga kõikenäinud Mustoneni , balalaikavirtuoosi ja kondiiter-killer' i hirmsasti ära kohutas ja oksendama ajas . </s> </p>
<p> <s> Selle hullu haiguse baktereid leidub pea kõikjal , kuid organismi immuunsus ja seda kaitsevad valged verelibled teevad paharetid üldjuhul kutuks . </s> <s> Jaa , kuid kaks otsad andnud siga olid ju saanud Valeri süstlast hirmsa hulga supressante — immuunususe segilööjaid — ja eks see nad igale haigusele vastuvõtlikus tegigi ning vaesekesed kooletas . </s> <s> Vähem supressante saanud kärsakandjad — ka Diana ja Artemis , sead nr.6 ja nr.9. , röhivad optimistlikult edasi , ja vähemalt Dianaga ( aga võib-olla et siiski ka Artemisega ) on juhtunud see , mis ühtaegu nii rõõmustab Valerit kui teeb talle ka tõsist muret ja paneb kukalt kratsima — Diana , siga nr. 6. on kohe päris kindla peale tiine ! </s> </p>
<p> <s> Emik kauni nimega Diana , neitsilik siga , kes on kulti ainult oma kesikupõlve patuunedes näha võinud , on käima peal jah . </s> <s> Mis aitab notsu vooruslikkus , kui Valeri on tema emakasse aspireerinud naisterahva viljastatud munaraku . </s> <s> Nii peab ilmsüüta notsu kurja saatuse , õigemini küll Valeri ja tema kaugete käsutajate tahtmist mööda ilmale tooma ühe oma ihunestet spermapangale müünud anonüümse tudengi ja kogu loost mitte õhkagi teadva blondi eesti soost noore naisterahva Ele — kelle superovulatasioonil saadud munaraku Valeri Reinu tagant näppas — olematu armastuse vilja . </s> <s> Vilja , mis on Moskva erukindralite tellimus . </s> <s> Tellimus selleks , et noorele Eesti Vabariigile hirmus põnts ära panna ... ! </s> </p>
<p> <s> Sea tiinus kestab statistilise keskmise järgi sada ja neliteistkümmend päeva — natuke alla nelja kuu . </s> <s> Niisiis on varsti juba poolaeg käes . </s> <s> Ega silmaga suurt aru saa , kuid analüüsid , just too keerulise nimega kooriongonadotropiin uriinis , ju ei valeta . </s> <s> ( Sama ainet määrati ka kalli Inna pissis rasedustesti tehes — üks loomariik kõik ! ) </s> <s> Päris ime siiski , et Diana üldse tiineks jäi , sest loode kinnituvat , tarkade raamatute järgi , emise emakasse natuke teisiti kui naise omasse . </s> <s> Aga võimalik niisugune asi — tuleb välja — siiski on ; eks tunta ju ka anormaalse emakavälise raseduse juhte : rasestumist munajuhas , kõhuõõnes , koguni munasarjas . </s> <s> Sellisel juhul on vaja oskuslikku abi . </s> <s> Pikapeale õpib Valeri muidugi kõik kunstid selgeks . </s> <s> Kuid praegu , ka halvimal juhul , saab ta siiski tükikese loodet , mille kromosoomanalüüs näitab , et tegu pole mitte põrsa , vaid hoopis inimlapsega . </s> <s> Eks siis juhtubki see , mis moskoviidid , eriti just tolle paksu , punase näärimehenäoga Arseni jõledasti naeru rõkatama pani : inimese laps emise kõhust ! </s> <s> Jah , kui loode ikka veel veidi aega emakas vastu peaks . </s> <s> Valeri on mõelnud , et Diana poegimise ajaks — mhmm , see peaks toimuma kallite jõulupühade aegu ( võigas-karikatuurne ajaline kokkulangevus ühe teise sõimeõlgedele sünnitamisega kaks tuhat aastat tagasi ) — võiks Moskva oma salateid pidi maailmameedia käivitada . </s> <s> Kuid parem siiski veel mitte . </s> <s> Kogu värk on alles kuratlikult ebaselge ja ettearvamatu . </s> <s> Millal ? </s> <s> Mis ? </s> <s> Kuidas ? </s> <s> Keegi ei tea . </s> <s> Keegi ei oska sündmusi ajastada . </s> <s> Öeldakse — ülekantud mõttes muidugi — , et esimene vasikas minevat ikka aia taha . </s> <s> Miks siis mitte esimene põrsas ? </s> <s> Taevas appi , mis põrsas ! ? </s> <s> Titt ikka . </s> </p>
<p> <s> Ootaks siiski ikka ära ka teise emise — Artemise — , emik nr. 9 poegimise , kes samuti loodetavasti käima peal on , kuid kes peaks poegima veidike hiljem , viimati ehk koguni millenniumiaasta saabumise auks . </s> <s> Ikkagi uus aastatuhat , mõeldagu vaid — uus tuhat aastat , millest inimkond nii palju ootab . </s> <s> Kas ongi naerukoht ? </s> <s> Ehk jõuab inimkond Valeri tembugi ära oodata . </s> </p>
<p> <s> Artemis — kreeklaste jahijumalanna , roomlaste Diana kolleeg ja paralleel sai rasestet kihu hiljem . </s> <s> Ja — see on juba sajaprotsendiline võllahuumor — Artemise põrsa tõeline isa on VALER I ISE . </s> <s> Valeri on juba peaegu terve aasta üritanud kord õnnestunud kloonimist korrata . </s> <s> Ta on kolmekümne kuuel korral viljastanud munaraku oma valge vereraku tuumaga . </s> <s> Iga kord on muutnud ta tingimusi — termostaadi temperatuuri , süsihappegaasi protsenti selle õhus , üritanud laboris tekitada elektrilisi sädelahendusi ja isegi ammoniaagiaure õhku suunanud ( tulekahju puhul läks ju nuuskpiirituse pudel ümber ) . </s> <s> Kolmekümne seitsmes katse andis mingi tulemuse — jagunemine nagu algas . </s> <s> Kuigi Valeri siiani ei tea , miks just nimelt . </s> <s> Kuid kohe , kui lootused tekkisid , aspireeris ta munaraku Artemisele . </s> <s> Ja viimased sigudikult võetud proovid näitasid koorionsteroidide jälgi . </s> <s> Nähtavasti on kloonimine õnneks läinud või minemas . </s> <s> See oleks ühest küljest , jah , must huumor küll , kuid teistpidi vaadates muidugi võimas edu . </s> <s> Just see teeks Valerist bioloogia ajalukku mineva mehe . </s> <s> Möödunud suvel oli muide pressis juttu juba ka kloonitud sigadest . </s> <s> Aga ega see mingi suur ime olegi . </s> <s> Uusi Dollysid on juba tosinaid . </s> <s> Olevat juba ka kloonitud kitsi ja veiseid . </s> <s> Kuid mitte keegi pole proovinud — nii hullu inimest lihtsalt teist pole kui Valeri Repson — tiinestada emis naise viljastatud munarakuga . </s> </p>
<p> <s> Kui nüüd Artemis peaks õnnelikult poegima , siis on küll õige aeg käes trompetid hüüdma panna . </s> <s> Ja eks siis varsti algab üks kõigi aegade skandaalsemaid kohtuprotsesse , mis maailmarahugi paigast võib nihutada : Ameerika imperialistid teevad vaese väikeriigi territooriumil jäledaid inimkatseid ! </s> <s> Ja mis maine saab pärast seda Eestimaa ? </s> <s> Kuidas suhtutakse edaspidi meie presidenti ? ! </s> <s> Hirmus mõeldagi . </s> <s> Aga tema , Valeri , on maniakk — jah , ta on selles päev-päevalt enam veendunud — ja maniakki ei loksuta miski ... </s> </p>
<p> <s> Kas tõesti mitte miski ? </s> <s> Aga mis siis , kui lapsuke on nii suur , et Diana teda sünnitada ei suuda . </s> <s> Kas tal tuleb siis loode emakas purustada ? </s> <s> Embrüotoomia on selle vastiku operatsiooni nimi , millega emad päästetakse laste elu hinnaga . </s> <s> Kas ta saab emise kõhus , see tähendab , emakas , eriliste jäledate vesiteravate nugadega sorkimisega hakkama ? </s> <s> Või tuleks teha koguni keisrilõige ? ! </s> <s> Seale keisrilõige , mu armsad ... ! </s> <s> Kesrilõige , nagu seda algselt vaid kuningannadele tehti , et sünniksid tulevased keisrid . </s> <s> Maailm o n hukas ! </s> <s> O n ! </s> </p>
<p> <s> Aga kui sünnib väike elus laps , pisike eesti-araabia segatõugu olend ( kas ehk võiks sellist pooleledi araablast nimetada araboidiks ? </s> <s> Või ehk finno-ugroidiks ? ) </s> <s> ? ! </s> <s> Kuhu peab ta selle finno-ugri-araboidi panema ? </s> <s> Kas amm leida ? </s> <s> Last tappa ta vist veel ei suuda . </s> <s> Veel mitte ! </s> <s> Tal näib olevat arenguruumi ... </s> <s> Lähimal ajal tuleb Grigori Aleksandri pojale sidemehe kaudu ka viimastest uudistest teada anda . </s> <s> Moskoviidid tehku oma järeldused ja...saatku amm ! </s> </p>
<p> <s> Valeri naerab virilalt . </s> <s> Ta on ikka veel saepuruhunnikul . </s> </p>
<p> <s> Ja polegi see ehk mania grandiosa , kui ta endalt küsib , kumb vapustab rohkem maailma , kas Valeri Repson Koplist või Napoleon Bonaparte — paks poiss Korsikalt ? ! </s> </p>
<p> <s> Aga siinkohal keerab Valeri oma hingeraadio teisele lainele . </s> <s> See oskus on tulnud ära õppida . </s> <s> Ta on selgusele jõudnud , et ei tohigi kaugemale mõelda kui tänane päev . </s> <s> . Muidu võib hulluks minna ... </s> <s> Kes teab , mõtiskleb Valeri , võib-olla et lähengi . </s> <s> Kus on inimese vastupidavuse piir ? </s> <s> Noh , saame teada . </s> <s> Nii mõtles ta ka siis , kui oma dublanti nägi — tillukest Klumbergi ja samal ajal ka Repsonit , uut teda ennast , ning kui titt ahnelt Inna rinda ründas . </s> <s> Kuid sellest küll ei piisanud , et Valerit täitsa sassi ajada . </s> <s> Tegi ta hoopis kuidagi imelikult rahulikuks . </s> <s> Rahutukstegevalt rahulikuks . </s> <s> Aga mine tea , kui kõik kumuleerub . </s> <s> Kuskil on ehk viimane udusulg , mis murrab koormat kandva kaameli selgroo . </s> </p>
<p> <s> Aga mis siis ikka . </s> <s> Mooramees on oma töö teinud . </s> <s> Tema võib deklameerida-deklareerida , et " Ma samba püstitin , mis tehtud pole käega ... " </s> </p>
<p> <s> Valeri naerab saepuruhunnikul ja kuulatab teraselt , kas naerul on juba hullu mökitav toon man . </s> <s> Ei ole nagu veel . </s> </p>
<p> <s> Seesamune et , kuhu me jäimegi ? </s> </p>
<p> <s> Ah autoklaav . </s> <s> Uhke , moodne Saksamaalt toodud autoklaav ja muidugi ka kaks dušiblokki . </s> <s> Et milleks veel need ? </s> </p>
<p> <s> TÜMRI's ( Tartu Ülikooli Molerkulaarbioloogia Instituudi laboris — uues majas , mis asub Zooloogiamuuseumi õuel ) oli ta näinud autoklaavi , miljon EEKi maksvat autoklaavi , mis muretseti transgeensete hiirte tootmiseks ( kui see sõna sobib ) . </s> <s> Relssidel sõidetakse sinna kõik , mis absoluutselt steriilsesse hiirteruumi peab minema . </s> <s> Oma pool tundi peab kõik see lugu autoklaavis olema , kus 1,5 atmosfääri rõhku ja sellest tulenevalt 121,1 kuumakraadi . </s> <s> Bakterid hävivad . </s> </p>
<p> <s> Hiirteruumi pääseb ainult talitaja , kes enne duši all käima ja steriliseeritud vahetusriided selga peab panema . </s> <s> Isegi isolaatorisse , kus väikesi valgeid hiirepallikesi enne põhiruumi pääsu , tervelt kolm nädalat muide , hoitakse ( seejärel testivad neid viroloogid kahekümne kahe bakter- ja viirushaiguse osas ) jah , isegi isolaatorisse inimest niisama naljalt sisse ei lasta . </s> <s> Ei lastud Valeri Repsonitki , kes neile raha hankis . </s> </p>
<p> <s> Ja siin loob Valeri ligi samasugused tingimused , sest supressante kasutanud siga on õrn kui mimoos . </s> <s> Õrnemgi , sest võib lõpetada nohukenegi inimese sõbra elutee . </s> <s> Ja muidugi on steriilsusnõue ülimalt vajalik ka ühes hoopis teises mõttes.Infosteriilsus on vajalikumgi — siia ei tohi keegi jalga tõsta . </s> <s> Ainult tema ise ja vana-Anu ( kes oli ütlemata rõõmus , et sai ilmatukõrgele palgale 3000 krooni kuus ) käivad siin kahekesi pärisperemeestena ringi . </s> <s> Anu õnn tegi noored kadedaks . </s> <s> Kuid Valeri tahtis siis just nimme eakat ning poolpimedat ja -kurti juba pensioniikka jõudnud naist — jah , poolkohtlastki oleks ta tahtnud — , seda Anu paraku siiski pole . </s> <s> Valeri ei taha , et keegi aru saaks , millega ta siin tegeleb . </s> <s> Uut Villet — tõesti rahu tema põrmule ! — Valeri ei vaja hoopiski . </s> <s> Paraku tuli ka elektrik palgata . </s> <s> Kuid too mees käib siit ainult korra päevas läbi . </s> <s> Teda sead ei huvita . </s> <s> Teda huvitab pudel . </s> <s> Ja tore ongi , sest midagi eriti keerukat ega ohtlikku siin ei saa nagu juhtudagi . </s> <s> Reostaatide mäng . </s> <s> Kuid joomamees Madis on oma ala spets viinaveast hoolimata . </s> </p>
<p> <s> Aga Anul läks hea tükk aega , enne kui ta vajalikele nuppudele , mida tõesti palju polegi , vajutamise selgeks sai . </s> <s> Kõige enam kohutasid Anut siiski dušiboksid . </s> <s> Anu oli paras paks naine ja esimesel korral jäi ta dušiboksi oma laia tagumikkupidi kinni . </s> <s> Ja temale oli see hirmus kogemus , sest Valeri pidi appi tulema . </s> <s> Tegi ainult enne tule surnuks . </s> <s> Ja viimasel hetkel sikutas Anu siiski oma tagumendi ise uste vahelt välja . </s> <s> Ega Anu kinni jäänud oleks , kui ta lükanduksi õigesti pruukida osanuks . </s> <s> Nüüd see-eest oskab . </s> </p>
<p> <s> Läbipaistvad , mingist pleksiklaasist uksed ei meeldi aga Anule sugugi . </s> <s> Ta on kirikuinimesi , ja paljaihupleegitus ei käi tema ilmavaatega kokku . </s> <s> Mõnel ilusal litsipreilil passiks ehk sellesse klaaskarpi ronida ; kus nüüd mina , vanaeit , oli ta protesteerinud ; aga eks raha ole ennegi inimest meelt muutma pannud . </s> </p>
<p> <s> Anul oli siiski naljasoon kah veel olemas . </s> <s> Ta rääkis oma õnnetuse peale , tõsi küll , paar päeva pärast seda , kuidas tema noorusajal üks plika kah hätta jäänud . </s> <s> Püüdnud teine lehmalaudas salaja oma mõlemat jalga kaela taha panna . </s> <s> Eks poisid mõistnud ju , ja mis poisid ees , tema kohe järele . </s> <s> Senta — see olnud tüdruku nimi — tahtis kah osavust proovida . </s> <s> Sai ühe jala kaela taha , sai teise lõpuks kah , aga ära polevat saanud enam kummatki ... </s> <s> Mis sa , hing , hädaga teed ? </s> <s> Olla siis tüki aja pärast haledasti inimesi appi hakanud hüüdma . </s> <s> Hüüdnud ikka sedaviisi : </s> </p>
<p> <s> " Appi appi , armas rahvas ! </s> <s> Aga mette meesterahvas ... ! " </s> </p>
<p> <s> Valeri ronib saepuruhunnikult alla , heidab pilgu kellale ja leiab , et juhul kui ta täna veel Tallinna tahab jõuda , tuleb kohe teele asuda . </s> </p>
<p> <s> Ta heidab pilgu Dianale ja Artemisele — mõlemad seapreilid põõnutavad põhul Valeri heidab , jah , pilgu neile . </s> <s> Nemad jälle Valerile . </s> <s> Röhatavad , ja nende pisikestes helesinistes silmades on justkui mingi kavalus . </s> <s> Vahivad nagu vandeseltslaslikult . </s> </p>
<p> <s> Huvitav , kas ka seastsündinust võiks bioloogiadoktor saada ? </s> <s> Miks ka mitte ? </s> <s> Sea lapsukesel võib kuitahes kõrge IQ olla . </s> <s> Oma geenid ja neist sõltuva pole too laps ju mitte notsudelt saanud . </s> <s> Need toidavad maimukesi lihtsalt oma vereringe kaudu . </s> </p>
<p> <s> Kuratlikult kavalasti vahivad teda sead . </s> <s> Kui nad nüüd äkki kooris inimkeeli retsiteeriksid : " Auf Wiedersehen , mon general ! " </s> </p>
<p> <s> Kõrvaltruumist , sealt , kus on sigade toiduvarud , kostab nagu mingi kolks . </s> <s> Seejärel mütsatus . </s> </p>
<p> <s> Kas Valeri kuulis õigesti ? </s> <s> Seal ei saa ju kedagi olla . </s> <s> Äkki vargad ? </s> <s> Mine seda maakohta tea . </s> <s> Igaks juhuks tuleb vaatama minna . </s> </p>
<p> <s> Ongi madal aken lahti lükatud . </s> <s> See on omakorda pannud varisema mõned kotid . </s> <s> Algul Valeri silm ei seleta , siis aga näeb ta poisikest , noh , nii kümne-üheteistaastast . </s> <s> Poisil on seljas midagi vatijopetaolist . </s> <s> Põlviniulatuvat . </s> <s> Siit-sealt tükivad läbi aukude välja vatituustid . </s> <s> Niisugust ihukatet pole enam aastaid näha olnud . </s> <s> Poisikratt tahaks kuskile varju tõmbuda , aga kohta ei ole ju . </s> <s> Ka aknast pole julgust välja tagasi pugeda — eks ta sealt ju tulnud — sest karta on , et kui ronima hakkad , võtab kuri onu , peremees vist , sabast kinni , vaat mis ... </s> </p>
<p> <s> " Mis su nimi on , poiss ? " </s> </p>
<p> <s> " Ats ... </s> <s> Ants ikka ... " </s> <s> Ei tahtnud too poiss vastata . </s> <s> Tõrges oli nagu pajuoks , mille oled korraks küll pihku saanud , allapoole kallutanud , ent mis kohe , esimesel võimalusel taas sirgu , loomulikku asendisse tagasi tahab karata . </s> <s> Eks ta juba pidanudki plaani , kuidas plehkat teha . </s> <s> Mis see poiss õieti tahab ? </s> </p>
<p> <s> Ei tahtnud poiss , Ats või Ants , midagi muud , kui et võiks roppmusta pisikese rusikas peo , millesse pigistatud paar pruunikat junnikest — sigade toidukontsentraati , taas suu juurde tõsta . </s> <s> Söömine oli pooleli jäänud . </s> <s> Himu , hirmkange himu on näljasel poisil mäluda seda mõrkjat massi , mis kibe küll , aga mille kohta on teada , et kui sööd , siis saab kõht täis ega hakka valutama ka . </s> </p>
<p> <s> Või et Ats . </s> <s> Eesti poiss Ats . </s> </p>
<p> <s> Mis otsitud , kohmakad , väljavabandavad olid kõik nood Valeri tegemisi kaudselt õigustavad argumendid : venelaste teisejärgulisus , tõrjutus ja ikka nii edasi . </s> <s> Eks koguni rassismist räägi mõni . </s> <s> Siin on aga puhteesti Ants , kes tahab sigade eest toidu ära süüa ... </s> <s> Kaltsus ja nälginud olemisega poiss . </s> <s> Põrnitseb kurjalt , ise kardab . </s> </p>
<p> <s> Mitte rahvus ei ole määrav ole meie riigis . </s> <s> Nagu muidugi ka mujal . </s> <s> See eesti poiss on plastikaatkotti korjanud seakartuleid . </s> <s> Töö alles pooleli , kott pooltühi . </s> <s> Võib-olla on terve poisi pere näljas . </s> <s> Ülenurmel ju praegu suur tööpuudus . </s> </p>
<p> <s> Valeri sai aru , et Atsi või Antsu kõige suurem soov on siit kaduda , jalgadele tuld anda . </s> <s> Ning kindlasti kaasa võtta ka plastikkott ( kiri nagu pilkeks : TÄNAME OSTU EEST ! ) pooletosina toore , kipras seakartulipabulaga . </s> <s> Tea , kas ta küpsetab neid ? </s> </p>
<p> <s> " Kas sul isa ja ema ikka on ? " </s> </p>
<p> <s> Sõnatu peanoogutus . </s> </p>
<p> <s> " Mis nad teevad ? " </s> </p>
<p> <s> " Joovad , raisad ... </s> <s> Muud ei tee , kui joovad , raisad , " pomises kaltsus poisirüblik , silmad kurjad-kurjad . </s> </p>
<p> <s> " Kas sa koolis ka käid ? " </s> </p>
<p> <s> " Mul põle bussi rahagi . </s> <s> Kolmandas käisin ... </s> <s> Onu , kas ma võiks veel kartuleid võtta ? " </s> </p>
<p> <s> " Võta palju tahad . " </s> </p>
<p> <s> Ei lastud seda kaht korda öelda . </s> <s> Väikesed , väga punased käed umbekasvanud küüntega täitsid plastikkoti imekähku . </s> </p>
<p> <s> " Laske mind koju ... </s> <s> Ma enam ei tee ... " </s> <s> Hääl üsna nutune . </s> </p>
<p> <s> Ju oli Valeri teda liiga pikalt või kurjalt põrnitsenud . </s> <s> Teab , mis sel onul plaanis ... ? </s> <s> Äkki ei lasegi minema . </s> <s> Kutsub viimati veel politsei . </s> <s> Need teda tunnevad — ennegi pahandusi olnud . </s> <s> Ikka just varastamisega . </s> </p>
<p> <s> " Mida sa enam ei tee ... ? " </s> </p>
<p> <s> Vaikus . </s> <s> Hallide silmade pilk on tõrksalt maha löödud . </s> </p>
<p> <s> " Mis sul peos on , Ats ? " </s> </p>
<p> <s> " Sigade krõpsud ... </s> <s> Me poistega ütleme nõnna . " </s> </p>
<p> <s> " Kui tahad , võta veel . </s> <s> Aja või kõik taskud täis , kui tahad ... " </s> </p>
<p> <s> Rõõm . </s> <s> Selge rõõm . </s> </p>
<p> <s> " Kas ikka võib või ... ? " </s> </p>
<p> <s> Ja ajabki poiss taskud toidukontsentraadipulgakesi täis . </s> <s> Kassid neid küll ei sööks . </s> <s> Nemad nõuavad WHISKASi . </s> </p>
<p> <s> " Aitäh . " </s> <s> Nagu harjumata sõna . </s> <s> Vaevaliselt tuleb üle huulte . </s> </p>
<p> <s> " Kus sa nüüd lähed ? " </s> </p>
<p> <s> " Koju . </s> <s> Ärni ehk magab juba . </s> <s> Kolma päeva on joond ... " </s> </p>
<p> <s> " Kes see Ärni on ? " </s> </p>
<p> <s> " Kasuisa . </s> <s> See...kes mu mutiga ... Mis mul muud teha , pean koju minema . " </s> <s> On näha , et ega poiss sinna väga kipugi . </s> <s> Lihtsalt tahab siit ära . </s> </p>
<p> <s> " Kas...sul nisukest mõtet pole tulnud , et magaks siin ? </s> <s> Siin soe . " </s> </p>
<p> <s> " Siin ei saa ... " </s> </p>
<p> <s> " Miks ei saa . </s> <s> , kui ma luban . </s> <s> Siin õlgi ja ... " </s> </p>
<p> <s> " Siin ei saa . </s> <s> Siin...kummitab . " </s> </p>
<p> <s> " Kummitab ? ! </s> <s> Misasja ? </s> <s> Mis jutt see on ? " </s> </p>
<p> <s> Juba hakkabki pimedik , novembri õhtueelne , kätte jõudma . </s> <s> Pisike müüriaken oli nagu mustast sametist ruuduke . </s> <s> Varsti on tõesti õhtu käes . </s> <s> Ja siis öö . </s> <s> Novembrikuu olevat hingede kuu ja novembriööd hingede ööd . </s> <s> Aga siin on soe . </s> <s> Lõhnab sõnnikust , jahutolmust . </s> <s> Ei siin kummita keegi . </s> <s> Kust poiss selle jutu võtab ? </s> </p>
<p> <s> " Lorijutt . </s> <s> Ei siin kummita keegi . </s> <s> Kes sulle sihukest lolli juttu rääkis ? " </s> </p>
<p> <s> " Onu , ausõna , ma ise olen näind . " </s> <s> Ta on tõsine , hirmunud , aga , nähh , tema teab . </s> </p>
<p> <s> " Ja kuidas see siis ... noh , kummitab või ? " </s> </p>
<p> <s> Poisi silmad paisuvad suuremaks . </s> <s> Silmaterad tumedad nagu tungalterad . </s> </p>
<p> <s> " Kõikse pealt läheb kogu laut valgeks . </s> <s> Laetuld pandakse kah põlema . </s> <s> Ja siis ... " </s> </p>
<p> <s> " Ja siis ? " </s> </p>
<p> <s> " Siis visatakse suurt redelit pidi alla ... " </s> </p>
<p> <s> " Mis asja visatakse alla ... ? </s> <s> Ja kesse viskab ? " </s> </p>
<p> <s> " Punast pampu ... " </s> <s> Poisi õlad võbisesid . </s> <s> Jüsku inimese moodi . </s> <s> Ja just sel ajal hakkavad kõik tuled majas heledasti põlema . " </s> </p>
<p> <s> " Mis jutt see on ? " </s> </p>
<p> <s> " Ma ise olen näind . </s> <s> Oma silmaga . </s> <s> Jummala ausõna ... " </s> </p>
<p> <s> Ja nüüd meenus Valerile Ville.Ville ja tema surm . </s> <s> Punast pampu visati redelist alla ... </s> </p>
<p> <s> " Kesse viskas ? " </s> </p>
<p> <s> " Must mees . </s> <s> Ja kui oli koti või inimese , noh , punase nagu , alla visand , siis läks kõik jälle pimedaks . </s> <s> Ainult pisikesed tuled all sigade juures jäid põlema . " </s> </p>
<p> <s> Valeri ei tea , mida ette võtta . </s> <s> Vaikib nõutult . </s> </p>
<p> <s> " Kõik räägivad ... Ega mina üksi . " </s> </p>
<p> <s> " Kes siis veel ? " </s> </p>
<p> <s> " Ma ütlesin , et kõik ... " </s> </p>
<p> <s> " Mina olen siin vahel kah ööd olnud . </s> <s> Aga kummitust mina küll pole näinud . " </s> </p>
<p> <s> " Ega igaüks pruugigi näha . </s> <s> Mina olen näind . </s> <s> Kahel korral . </s> <s> Muidu ma ehk oleks vahel siia jäändki . " </s> <s> Nüüd lõpetab jutu . </s> <s> Läks vist liiale . </s> </p>
<p> <s> Valeri ei tea , mida ette võtta . </s> <s> Ajab siis käe taskusse — kahju on poisist , kes...kes , mine sa tea ... </s> <s> Valerile sattub pihku sajakroonine : " Võta . </s> <s> Osta endale süüa ! " </s> </p>
<p> <s> Poiss uurib sinist raha . </s> <s> Pole ta sellist veel enne käes hoidnud . </s> </p>
<p> <s> " Ikka ehtne või ? " </s> </p>
<p> <s> " Mis sa siis arvad ? " </s> </p>
<p> <s> " Ei mina mõista miskit arvata ... Seesamune , et ... kas mõni teine kord veel tohib endale kartuleid viia ? " </s> </p>
<p> <s> " Võid...muidugi võid . </s> <s> Aga tule uksest , küsi minu käest . " </s> </p>
<p> <s> " Ma siis tulen , kui võib . " </s> </p>
<p> <s> Ja poisil hakkab äkki kiire . </s> </p>
<p> <s> " Aga jummala tõsi , et kummitab , " ütleb ta ukselt.Siis kaob öhe . </s> </p>
<p> <s> Kui Valeri hilisõhtusele bussile läheb — nüüd on ta tõesti juba peaaegu hilinemas — , vaatab ta korraks üle õla pika madala laudahoone poole . </s> <s> See lööb äkki üleni valgeks — hele- , sinakasvalgeks . </s> <s> Valeri mõtleb viivu . </s> <s> Majas pole kedagi . </s> <s> Juhanitki veel mitte . </s> <s> Tagasi joosta ? </s> <s> Aga samas valgus kustub . </s> <s> On taas pime hingedekuu öö . </s> </p>
<p> <s> Buss tulebki . </s> <s> Valeri ronib kõheldes peale . </s> </p></div2>
        <div2 type="alaosa"><head> K A K S </head>
<p> <s> Kolmapäeval 1.detsembril 2000. </s> <s> Frankfurt Maini ääres ; </s> </p>
<p> <s> Kolmapäeval , 1. detsembril 2000. </s> <s> Tallinn , lennuväli ; </s> </p>
<p> <s> Kolmapäeval 1. detsembril 2000. </s> <s> Tallinn ; Ameerika saatkond Kentmanni tän. 3. ; </s> </p>
<p> <s> Kolmapäeval , 1. detsembril 2000.Tallinn , erahaigla FAVORIIT ; </s> </p>
<p> <s> Esmaspäeval , 4. detsembril 2000. </s> <s> Moskva , Kreml ; </s> </p>
<p> <s> Magaja kassile joosevad hiirid perse . </s> </p>
<p> <s> ( Suure-Jaani kihelkond . ) </s> </p>
<p> <s> Päris suur linnalarakas see Frankfurt Maini jõe ääres , kus sündis kunagi salanõunik , kes kirjutas FAUSTI , võiks ka öelda , et kirjanik , kellel oli au olla salanõunik . </s> <s> Mis seal Frankfurdis siis veel on ? </s> <s> Eks linn pommitatud Teises maailmasõjas üsna maatasa . </s> <s> Ainult Püha Bartolomeuse toomkirik — uhke ja üle kogu linna paistev — meenutab kaugeid aegu ja vaatab tänastele sagijatele kõrgilt ülalt alla . </s> <s> Bartolomeus ise oli muide Jeesuse jünger , kellest suurt midagi teada pole . </s> <s> Tema sümboliks on võigas riist — nahanülgimisenuga . </s> <s> Keskaegsed kunstnikud armastasid pühamees Bartolomeust kujutada võidukas poosis , just temalt endalt nülitud nahka demonstreerimas . </s> <s> Selle jäleda nülgimistööga saanuvat hakkama kuningas Astüagasese timukatööspetsialistid Armeeniamaalt ; et pühamees aga kohe hinge polnud heitnud , tulnuvat tal veel ka peanupp maha raiuda . </s> <s> Päris kindel polevat teoloogide arvates see silmapaistev fakt siiski teps mitte . </s> </p>
<p> <s> Kuid ega nahatöömeistrite ja raamatuköitjate kaitsepühak , nagu ka temale pühendet kirik , meid praegu huvitagi . </s> <s> Meid ei paelu linna kuulus minevik , vaid ikka just olevik . </s> </p>
<p> <s> See , millega too Frankfurt Saksamaa paljudest teistes linnadest erineb , on tema lennuväli — päratu , üüratu , üks suurimaid Euroopas . </s> <s> Jahmatav on siinne rahvaste paabel ; lennumasinad aina tõusevad ja maanduvad ning kurdistavad meie kõrvu üpris väga silmapaistval määral , kui me läheme , hea lugeja , Frankfurti Maini ääres , et justnimelt ilmatumalt lennuplatsilt leida punase fessiga meest , keda Türklaseks kutsutakse . </s> <s> Niipalju on temast teada , et sõidab teine pisikese eribussiga lennukite vahel ja veab pagasit . </s> <s> Suur ümberkorraldaja Atatürk keelas oma riigis kõigil türklastel fesside kandmise — olgu nad mistahes värvi tahes — karmilt ( ka haaremid keelustas uuendusmeelne mees ) , kuid ega türklased ainult Türgimaal ela , ja punase fessi kandmise vastaseid seadusi pole Saksamaal veel kehtestatud . </s> </p>
<p> <s> Türklane on mees , kes veab päratul lennuväljal pisikese punase eribussiga pagasit ka ühelt lennukilt teistele . </s> <s> Nii-öelda ühendab õhuhiiglaste õgardimaod . </s> </p>
<p> <s> Aga parajasti ei vea ega ühendagi — tema sõiduriista vasak esikumm on täitsa toss . </s> <s> Toss mis toss . </s> <s> Nõutult käib idamaalase kohta harjumatult pikk morn mehekolge ümber lennuvälja piirdeaia juurde pargitud spetsbusssi , sülitab ja vannub väga mahlakalt keeles , mida meie ei mõista . </s> <s> Siis ronib ta bussi tagasi , ju vist otsib midagi — kas pumpa ? </s> <s> Igatahes kaob ta silmapiirilt päris kauaks . </s> <s> Üsna viimasel hetkel jõuab fessimehe buss siiski veel ärasõiduvalmis lennuki trapi juurde ; see lennuk peab võtma kursi Eestimaale , Tallinna . </s> <s> Lennuk viib , ja see just oluline ongi , peale muu ka diplomaatilise posti Ameerikast Tallinna . </s> </p>
<p> <s> Kui ameeriklaste kunstnahas ja pitseritega suletud kotimauk üle antud , läheb Türk lennujaama tualetti ja peseb oma käsi kohe silmapaistvalt suure hoolega . </s> <s> Enne on ta aga — hästi muuseas ja ise üle õla kiigates — susanud prügikasti kolm tsellofaankotikest . </s> </p>
<p> <s> Eestimaa pühade piiride puutumatust kaitseb meelekindlalt kontradmiral hr. Tarmo Kõuts , mõnus habemik , läbini ustav mees . </s> <s> Tema kaitseb meie piire Toompealt . </s> <s> Vaatab tihti aknast välja ka , et näha , kuidas asjad on . </s> <s> Kuid ega lennuvälja , mis asub ühel teisel mäel , nimelt Lasnamäel , näe tema luuriv pilk ühtigi . </s> </p>
<p> <s> Aga lennuväljal on ikka paras segadus lahti küll . </s> </p>
<p> <s> Just saabub Frankfurdi lennuk . </s> <s> Kotid sõidutatakse pagasiruumi , et meie kõrge kvalifikatsiooniga narkokoerad neid kehtiva korra kohaselt ka natuke nuuskida saaksid . </s> </p>
<p> <s> Ja siis see märul algabki . </s> </p>
<p> <s> Ameerika diplomaatilise posti soliidne , korralikult pitserdet kott ajab meie koerad hulluks . </s> <s> Koer , nimega Melusiine , keda tuntakse muidu distsiplineeritud , tollikorrast lugupidava elajaloomana , hakkab ootamatult ulguma ja lakub Ameerika koti ( kellegagi eelnevalt konsulteerimata ) tervenisti üle . </s> <s> Enne justkui jahutolmuga määrdunud kott saab puhtaks-puhtaks ja hakkab särama nagu neegrikuninga pale . </s> <s> Seejärel minetab Melusiine kogu oma tollikoeraväärikuse — püherdab kivipõrandal nagu mõni kõuts , kes on maast välja kraapinud palderjanijuurika . </s> <s> On karta , et koera , nimega Melusiine , on tabanud hallutsinatsioonid . </s> </p>
<p> <s> " Mis see küll tähendama peaks ? " ehmub noor käsundusohvitser Lembit Tubli . </s> <s> Ehkki ta teab väga hästi , mida see tähendama peab — eks ole narkotsid mängus , vaat mis ... ! </s> </p>
<p> <s> Ukse taga ootab aga diplomaatilist posti , ja juba üsna kannatamatult , seersant John K. Carrot , kelle ülesandeks on tähtis postikott Ameerika saatkonda toimetada . </s> <s> See , jah , tema põhitöö ongi . </s> <s> Kuid meie käsundusohvitser Lembit Tubli ei tea , mida teha . </s> <s> Et too kott , väärikalt ja võimsalt Ameerikamaalt kohale vuhisenud pagasikott , oleks piripardani kokaiini , amfetamiini või extasy-tablette täis topitud , seda ei taha leitnant Tubli teps mitte uskuda . </s> <s> Ju on kott lihtsalt nende ainetega kokku puutunud . </s> <s> Aga seda niisama lihtsalt , ilma sisu enne kontrollimata , üle anda kah ei tohi ju . </s> <s> Mitte ei tohi . </s> <s> Aga avada ? </s> <s> Kus sa sellega — ikkagi diplomaatiline post või nii ! </s> </p>
<p> <s> Ja noor hakkaja leitnantmees selgitab mr Carrotile , et tegu on tegu kindlasti õnnetu juhtumisega , äkki ehk provokatsioonigagi , et küllap on narkoainetesüüta kott pikal teel lihtsalt narkoainetega kokku puutunud . </s> <s> Ei Eestimaa kahtlusta Ameerikat ühtigi . </s> <s> Mr. Carrot ( tõlkes " porgand " , aga naera meest , mitte mehe nime ! ) on asjakäigust ülimalt üllatunud . </s> <s> Ei nihukest asja pole enne juhtunud . </s> <s> Ta kahvatub , ta nägu muutubki päris kollakasvalgeks , päris pastinaagivärviliseks . </s> <s> Mr. Carrot palub luba helistada oma saatkonna julgeolekuülemale kolonel Ironsmithile . </s> <s> Seda talle muidugi lubatakse . </s> </p>
<p> <s> Julgeolekuülem kolonel James Ironsmith , kes parajasti oma kabinetis president Bill Clintoni pildi all väikest einet lõpetab ; lükkab jogurtipurgikese eemale ja pühib oma vuntsid piimainest puhtaks ; Kolonel J.I. on kuuldu üle päris rõõmus — igav on eluke siin Eestimaal . </s> <s> Vietnami-veterani kurvastuseks ei korralda kohalikud pärismaalased saatkonna ees pikette ( paar venelast küll ühel korral midagi võrdsetest õigustest lällutasid ) , kuid mitte keegi ei vaevu maha rebima nende õilsat tähelippu ; selle põletamisest juba rääkimata ... </s> <s> Oota sa veel seda , et mõni nutikas autodidakt põrgumasina üle seaks ( ühel korral nisuke kahtlus , tõsi küll , oli , aga asi osutus blufiks ) . </s> <s> Kelle või mille julgeolekut sa siin Euroopa tagahoovis kaitsed ? ! </s> <s> Häbi palgarahagi välja võtta . </s> </p>
<p> <s> Kolonel James Ironsmith kihutab , vuntsid jogurtist ilusti puhtaks pühitud , kolme minuti pärast saatkonna autos lennuvälja poole . </s> <s> Ta , nii öelda , pakatab energiast . </s> </p>
<p> <s> " Me veel neile kuraditele näitame ! " </s> <s> ( Kellele ja mida näidata — see pole küll veel selge . ) </s> </p>
<p> <s> Lennujaama ühe teise telefoni juures on valvelseisus nooremleitnant L.Tubli. Ka tema on energiast pakatav . </s> <s> Siiski pisut väriseva käega valib ta numbri kõrgele ülemusele kontradmiral Tarmo Kõutsile endale . </s> <s> Kontradmiral T. Kõuts lõpetab oma kabinetis president Lennart Meri pildi all väikest einet . </s> <s> Ta lükkab tühja piimaklaasi eemale ja pühib oma hoolitsetud habeme paarist sinna sattunud valgest tilgast puhtaks . </s> <s> Mingi narkovärk lennujaamas ? </s> <s> Kaunis tavaline asi . </s> <s> Aga et Ameerika saatkonna postikotiga ? </s> <s> Mnjaa , see on üllatus . </s> <s> Noh , arusaamatus . </s> <s> Ei pakata kontradmiral energiast , ent arvab , et vaja siiski oma asetäitja Aarne Evisalu lennuväljale saata . </s> </p>
<p> <s> Kontradmiral Kõutsi asetäitja kolonel Aarne Evisalu lõpetab oma kabinetis , kontradmiral Johan Pitka pildi all , väikest einet — limpsib lusikaga piimajäätist . </s> <s> ( Mitte ainumas hing ei tea , et kontradmiral Pitka pildi asemel ripub seinal hoopis maal Viktor Kingissepast — kikkis lõuahabemed mõlemil , läbitungiv pilk mõlemil . </s> <s> ( Pildilolev V. Kingissepp naeratab muide väga konspiratiivselt . ) </s> </p>
<p> <s> Kolonel Aarne Evisalu pühib ninaotsa jäätisest puhtaks ; ei helista kellelegi ; sõidab kolme minuti pärast , ise täis pakatavat energiat , lennuvälja poole . </s> </p>
<p> <s> Lennuvälja pagasiruumis kohtuvad nooremleitnat Lembit Tubli , seersant John Carrot ja kolonel ( mitte koroner ) James Ironsmith ning ootavad kontradmiral Kõutsi saadikut , kolonel Aarne Evisalu , kes peagi ka saabub . </s> </p>
<p> <s> Koerale , nimega Melusiine , on suukorv pähe pandud.Ta , häbitu , piilub ikka veel postikoti poole . </s> </p>
<p> <s> Kolonel Ironsmith on loobunud oma soovist " neile , kuraditele näidata " . </s> <s> Aga oma diplomaaditeadmisi otsustab ta näidata siiski . </s> </p>
<p> <s> Kott tuleb muidugimõista avada — nende saatkonnal pole selle vastu midagi . </s> <s> Aga avamise juures peab olema tema ise , Eesti Vabariigi Tolliameti esindaja ja veel muidugi ka sapöör — mine tea , äkki on kotis pomm . </s> </p>
<p> <s> Varsti tuuakse autoga kohale meie hästituntud sapöör , nooremleitnant Ants Kask . </s> </p>
<p> <s> " Kott avada ! " ütleb kolonel , Vietnami sõja veteran , astub sammukese kõrvale ja läheb näost lubivalgeks . </s> <s> Loomulikult on kott juba kaetud metallümbrisega , lõhatakse aga eriseadeldistega , mis asjatundmatuile müstikaks jäävad . </s> <s> Loomulikult on teised kohalviibijad igaks juhuks ruumist välja saadetud . </s> </p>
<p> <s> Energiast pakatav sapöör A. Kask ei karda midagi . </s> </p>
<p> <s> Ta avab koti . </s> </p>
<p> <s> Pauku ei tule . </s> </p>
<p> <s> Suurest kotimaugust tuleb välja palju teisi kotikesi , kõik kah kinni pitseeritud . </s> <s> Aga ühel neist , seda märkab seersant John Carrot kohe , on pitser ilmselt vigastatud . </s> </p>
<p> <s> " See tuleb avada ! " teatab ta meelekindlalt . </s> <s> Ent ei ilmu kotist lagedale ei pommikest ega ka narkootikume , hoopis paberipatakas , mingi väljatrükk See muidugimõista Ameerikamaa keeles . </s> </p>
<p> <s> Nüüd sõidetakse musta limusiiniga Ameerika saatkonda . </s> <s> Juhid annavad au pärast sireeni kah . </s> </p>
<p> <s> Saatkonnas leiab kolonel Aarne Evisalu , et tuleb kutsuda peale saatkonna tõlgi ka meiepoolne tõlk . </s> <s> Ega me vassingut karta tea , aga nii peab ! </s> <s> Noh , ka saatkonna tõlk viibigu juures . </s> <s> Ja kõik , olgu see mis tahes , tuleb registreerida . </s> <s> Ka Eesti valitsus peab teadma , mis meie pühale territooriumile on tahetud , arvatavasti ameeriklaste teadmata , sokutada . </s> </p>
<p> <s> Kolonel A. Evisalu palub luba helistada . </s> <s> Luba antaksegi . </s> </p>
<p> <s> Kellele helistada , mõtleb kolonel Evisalu . </s> <s> Helistaks äkki suurkoordinaatorile Erik-Niiles Krossile . </s> <s> Ehk on hea mees ja annab nõu , ehk saadab tõlgigi . </s> </p>
<p> <s> Naisterahvas võtab vastu ; helistaja paneb kohe toru hargile tagasi . </s> <s> Ole lahke ! </s> <s> Kaua sa lahke oled , mõtleb Aarne Evisalu . </s> </p>
<p> <s> Võtaks julguse kokku , helistaks peaministrile — helistaks , jah , Mart Laarile . </s> <s> Räägiks ära , milles mureasi on . </s> </p>
<p> <s> Peaministri sekretär on lõunal . </s> <s> Sööb parajasti . </s> <s> Sööb piimasuppi . </s> </p>
<p> <s> " Kas härra Evisalu tõesti mõtleb , et mina ise tulen kotti nuusutama ? " imestab M.Laar. </s> </p>
<p> <s> " Ei , ega ma arva . </s> <s> Aga kellele ma peaksin helistama ? </s> <s> Tõlki oleks vaja . </s> <s> Postipakis on paberid , ei mina saa aru , mis seal kirjas . </s> <s> ( Paber kannatab kõike , mõtleb Mart Laar koos meiega . ) </s> </p>
<p> <s> Helistan õige välisministrile — ühed EÜS-i poisid — , mõtleb Mart Laar ja pistab habemesse lehmakompveki . </s> </p>
<p> <s> Ei saa välisministrit härra Toomas Hendrik Ilvest kätte . </s> <s> Too Brüsselis . </s> <s> Helistab Välisministeeriumi kantslerile Indrek Tarandile . </s> <s> Ei saa ka Tarandit , kes kah EÜS-i poiss , kätte . </s> <s> Too Fidži saarel . </s> <s> Valib siis igaks juhuks presidendi julgeolekunõuniku Mari Tominga . </s> <s> Vahepeal läks meelest ära , mida või keda õieti tahtis . </s> </p>
<p> <s> Mari Tominga ema võtab vastu . </s> <s> Kuuleb , et helistatagu kümne minuti pärast . </s> <s> Mari Torrontos kyll ei ole , aga todab parajasti last . </s> <s> Rinnapiimaga . </s> <s> Peaminister M. Laar jääb millegipärast kurvaks ja tõsiseks . </s> </p>
<p> <s> Seersant John Carrot , kolonel James Ironsmith , kontradmiral Tarmo Kõutsi asetäitja , kolonel Aarne Evisalu , kaks tõlki ja koguni suursaadik ise — meie kunagise filmiprimadonna Miliza Korjuse lihane tütar Mrs . </s> <s> Melissa Wells on kohal . </s> <s> Tõlgid uurivad pabereid . </s> <s> Need pärinevad nagu Edinburghist , mingist uurimisasutusest PPL Therapeutics ; Roslini instituut . </s> <s> Tegu on justkui päevaraamatuga , kas mitte bioloogiaga , kas mitte äkki ge- geneetikaga , arvab nutikas tõlk pr. Diana Virkus , kes kutsuti kohale keeltekoolist TEA , mis saatkonnale õige lähedal , Liivalaia tänaval asub . </s> <s> Aarne Evisalu kirjutab üles , et Ameerika saatkonna posti hulka on sattunud — täitsa võimalik , et sinna susatud , ainult . ei tea , miks , mingi laboratooriumipäevaraamat . </s> <s> Edinburghist . </s> <s> Roslini kes-teab-mis instituudist . </s> </p>
<p> <s> " Olete te ikka kindel , et tegu on bioloogia või geneetikaga ? </s> <s> Miks te nii arvate ? " küsib saatkonna tõlk Mercedes ( perekonnanime pole teada ) . </s> </p>
<p> <s> " Muudkui üks DNA teise järel , " arvab proua Diana . </s> <s> " Ja siis on veel mainitud kedagi D-d ... </s> <s> Mina , Diana , igatahes selle lühendatud nime taga ei seisa , " naljatab ta . </s> </p>
<p> <s> " Postikott juba läks laboratooriumisse uurimisele . </s> <s> Kellele aga see käsikiri saata ? </s> </p>
<p> <s> Nüüd oleks tõesti eksperti vaja ! </s> <s> Ja äkki meenub suursaadikule miski . </s> <s> Ta võtab taskust must-hõbedase mäluteenri Sharp'i toodang ; väga tähelepanelik lugeja võib mäletada , et selline oli ka Leib Moše pojal Schwartzmannil ( Gleb Moissejevitš Shvartsmanil ) meie romaani teise raamatu viiendamas peatükis niinimetatud härra-seltsimees Gribojedovi juures kaasas ) ja kuulutab , et teab head geneetikaasjatundjat , kellele läbi nende saatkonna BALTIC FRIENDSHIP FOUNDATIONIi ühe geneetika-alase pilootprojekti toetuseks koguni neli miljonit dollarit eraldati . </s> </p>
<p> <s> See mees on doktor Valeri Repson ! </s> <s> Ja selle suure rahasummasaaja töökohtki on mäluteenrisse talletet — erahaigla FAVORIIT . </s> <s> Telefon 6701175. </s> </p>
<p> <s> Ameerika bürokraadid on kiired ja täpsed . </s> <s> Juba helistabki tehniline sekretär maintud telefoninumbril . </s> </p>
<p> <s> " Valeri Repson kuuleb , " vastab tenoraalne hääl . </s> <s> Valeri lükkab pooliku keefiripudeli kõrvale ja kuulab tähelepanelikult . </s> <s> Muidugi on ta valmis materjalidega tutvuma , kui saatkond teda kompetentseks peab . </s> <s> Ta saab kuulda , et teda peetakse vägagi kompetentseks . </s> <s> Küsitakse isegi seda , kuis pilootprojekt ka käivitub . </s> <s> Ei , härra doktor ei pea ennast vaevama — nende saatkonna kuller toob paberid ära . </s> <s> Nad teavad aadressigi — Mai põik nr. 3. </s> <s> Vast tunnikese pärast on prinditud materjal kohal . </s> <s> Mingit arvamust ootavad nad , ütleme , kahe nädala pärast . </s> <s> Loomulikult on töö tasuline . </s> <s> Arusaamatuid DNA valemeid on paberid täis , mainitakse ka mingit müstilist isikut — vist miss D. 'd Nemad ei saavat oma jõududega millestki aru . </s> <s> Jah , milleks neile saatkonda nihukest päevaraamat tarvis ? </s> <s> Aga kuna nende diplomaatilise posti pakil on selgeid kuritahtliku avamise tundemärke , kahtlustavad nad , et kellegi kuri käsi on mängus . </s> <s> Täitsa võimatu on uskuda , et niisugused materjalid võis neile saata Washington . </s> <s> Nad teatavad Washingtoni , mis leitud . </s> <s> Ja võimalik , et selle vastu hakkab tundma huvi CIA . </s> <s> Aga siis taipab helistaja , ilmselt väga jutukas , võiks öelda , lausa ülearu jutukas naisterahvas , et äkki ongi ta juba midagi ülearust rääkinud ja jätab jutu kohe katki . </s> <s> Materjalid saabuvad , eks teadusemehel või olla jälle oma arvamus ; nad loodavad , et ta teavitab neid sellest peatselt . </s> <s> Ja kõnel ongi lõpp . </s> <s> . </s> </p>
<p> <s> Ega ta eksigi . </s> <s> See kõne on olnud küllaltki suunav . </s> <s> Teadusemehel ongi juba oma arvamus ... Ta on nimelt päris kindel , et teab väga hästi just neid inimesi , kes niisuguste tõestava iseloomuga materjalide sattumisest USA diplomaatilise posti hulka vägagi huvitatud võivad olla . </s> <s> Ja seda enam , et küllap fikseeriti sündmus ka Eesti tolliameti poolt . </s> <s> Kuidas siis teisiti ? ! </s> <s> Ja niisugust asja ei saa keegi ka hiljem eitada . </s> <s> Vohh ! </s> <s> Asjad liiguvad ! </s> </p>
<p> <s> Täpselt tunni aja pärast on saatkonna tähelipuga auto kohal . </s> <s> Aknast uurib seda kõrbetütar Gülbahari uudishimulik pilk . </s> <s> Emiiril , kallil Halifal on igatahes etem auto . </s> </p>
<p> <s> Valeri Repson heidab pilgu käsikirjale . </s> <s> Neid pabereid on vaja väga tõsiselt uurida . </s> </p>
<p> <s> Ameeriklased on olnud pedandid — kõik leheküljed on saatkonnas nummerdatud ning käsikiri kannab USA Estonian Embassy templit esi- ja tagakaanel ... </s> <s> Ohhoo ! </s> <s> See on ju suurepärane asitõend . </s> </p>
<p> <s> Valeri saab varsti aru , millega tegu . </s> <s> Ameerika saatkonda on saadetud materjalid , mis ei huvita diplomaate arvatavasti mitte raasugi . </s> <s> Vaevalt diplomaadid midagi või kedagi kloonida tahavad . </s> <s> Aga kloonimisega on siin tegu küll . </s> <s> Sellest saab Valeri Repson kohe esimesel pilgul aru . </s> </p>
<p> <s> Kui ta näeb nimelühendit D. ja loeb nime Roslini Instituut ning katsenumbreid ühest kuni kahesaja kuuekümne seitsmeni ( just see on äärmiselt tähelepanuväärne arv ! ) hakkab ta midagi aimama . </s> <s> Ja kui tekstis on ühel kohal ka väljakirjutatud nimi Dolly , ei taha ta uskuda oma silmi . </s> <s> Kui kellelegi Eestimaal too päevik huvi võib pakkuda , siis ainult ja justnimelt Valeri Repsonile ! </s> </p>
<p> <s> Mitu tundi uurib Valeri päevikut , teeb väljakirjutusi , mõtiskleb . </s> <s> Lõpuks teeb imelisest dokumendist kolm korralikku koopiat . </s> </p>
<p> <s> Kõige pikemalt on kirjas just kahesaja kuuekümne seitsmenda katsega seonduv . </s> <s> Kas see , nähtavasti õnnestunud eksperiment , millegi poolest teistest erineb ? </s> <s> Muud parameetrid on eelmistega samad , ainult , et salapärase D. sünnitanud lambale on sellel korral süstitud ülirohkesti hormoonpreparaate . </s> <s> Östrogeenid , platsentahormoonid , nende hulgas kooriongonadotropiin . </s> <s> Just toda ainet leitakse rasedate uriinist . </s> <s> Seda toodab nähtavasti rasestunu ( või tiinetunu ) organism ka ise , kuid ilmselt on teda kasulik ka juurde süstida . </s> <s> Aga kirjas on veel muidki preparaate , mille kohta teabe saamiseks peab Valeri kasutama erikirjandust , spetsiaalset teatmikku inimese ja koduloomade hormoonide kohta . </s> <s> Valeri Repson harib ennast . </s> <s> Selgub , et mõningaid hormoonilaadseid aineid on Dolly ( enam Valeri ei kahtlegi ! ) emake saanud vägevates , eluohtlikes doosides . </s> </p>
<p> <s> See päevik on ju nagu taeva kingitus . </s> <s> Ka Diana ja Artemis peavad neid imeaineid saama — eks pruugita neid nähtavasti just iseenesliku abordi ärahoidmiseks . </s> </p>
<p> <s> Aga päris kindel siiski , et taevakingitus see siiski ei ole . </s> <s> Ja vaevalt seda kuulsat ja ilmselt salastatud dokumenti keegi kah just temale isiklikult tahtis saata . </s> <s> Oli lihtsalt vaja tõestada , et USA Eestimaa saatkonnas tegeldakse kahtlaste asjadega . </s> <s> Ja eks seegi on ju fakt , et geenialaste uuringute toetus tuli läbi just selle instantsi . </s> <s> See kõik kokku on midagi , mida tulevikus saab oskuslikult serveerida maailma uusidhimulikule meediale . </s> <s> Ja kui oma olemuselt lapsemeelsed ausad ameeriklased kuulevad , millega nende demokraatlik jne. riik näikse tegelevat , siis tõuseb kohutav , ennekuulmatu ja justkui täiesti põhjendatud torm . </s> <s> Kindel see ! </s> <s> Ja loomulikult ületab grandioosne black riigipiirid . </s> </p>
<p> <s> Valeri on endale , nagu ülalpool juba sai öeldud , koopiad teinud ; ka teab ta nüüd , mida oma emikutele süstida . </s> <s> Aga ülimalt oluline on nüüd see , et Ameerika saatkonna pitsatitega dokumentatsioon jõuaks Moskvasse . </s> <s> Tuleb helistada sidemehele . </s> <s> Selliseid kullahinnaga , ei veel märksa kõrgema väärtusega pabereid ei faksita ega saadeta ka märksa kindlama elektronpostiga . </s> <s> Need toimetatakse edasi isklikult . </s> </p>
<p> <s> Mida peab aga Valeri , keda — ja see on küll juba must huumor — Ameerika saatkond selles küsimuses eksperdiks palus , ameeriklastele teatama ? </s> <s> Esiteks tuleb neid püüda hoida enda käes nii kaua kui võimalik , teiseks aga teatab Valeri saatkonda , et mingit erilist väärtust nad endast küll ei kujuta : tarkusi , mida seal lugeda — ilmselt on need mingid laboripäevikud tõesti — , ei üllata keskmist tudengitki , teadlasest rääkimata . </s> <s> Vast ehk aastat viis tagasi võis neil mingi väärtus ollagi , kuid geneetika on vahepeal arenenud seitsmepenikoormasaabastega . </s> <s> Kes ja kellele neid vajalikuks pidas , seda ei oska tema küll oletadagi . </s> <s> Rumalavõitu nali tema arust ... </s> </p>
<p> <s> Neljandamal detsembril aastal 2000 , meie aastatuhande tõelise lõpu eel maandub koopia dokumendist , mille Platon Sokratõtš Vodopjanov osavasti välja häkerdas , võimuka mehe , kelle varjunimeks Gribojedov , laual . </s> <s> Elegantselt , avec elegance , nagu ütlevad prantslased . </s> </p>
<p> <s> Kabinetipealik kummardub paberite kohale ja märkab Ameerika saatkonna templeid . </s> </p>
<p> <s> Mis see siis peaks olema ? ! </s> </p>
<p> <s> Ta lükkab püramiidja pakikese atsidofiilpiimaga — muidu joob oluline persoon teatavasti rohelist teed , kuid juba mitu päeva vaevavad teha röhatused — kõrvale ja asub , energiast pakatamas , saadetist uurima . </s> </p>
<p> <s> Ta kotkaprofiiliga näole ilmub võidukas naeratus . </s> <s> Ta lausa kraaksatab : </s> </p>
<p> <s> " " Kuldne emis " läheb käiku ! </s> <s> Tšoort poberiii ... ! " </s> </p></div2>
        <div2 type="alaosa"><head> K O L M </head>
<p> <s> Reedel , 23. detsembril , kell 20.30. </s> <s> Ülenurme ; </s> </p>
<p> <s> Valeri Repson on taas Ülenurmel . </s> <s> Täna , jõulureede hommikul , helistas talle nende valveelektrik . </s> <s> Helistas Anu palvel , kes ise telefoneerimisega hästi hakkama ei saavat . </s> <s> Valeri sai kuulda , et üks siga , nimelt number kuus , olevat sellise moega , nagu hakkaks ta varsti põrsaid tooma . </s> <s> Ja Anule , kes terve elu ise on loomi pidanud ja arvutu hulk kordi ka põrsaid vastu võtnud , tunduvat , et kõik polla justkui päris korras — poegimine võivat raske tulla . </s> <s> Anut tundes sai Valeri aru , et tühja asja pärast ta juba ei helista . </s> <s> Ta taipas , et tuleb silmapilk Ülenurmele sõita . </s> <s> Oleks ju jube lugu , kui siga number kuus , Diana , oma ihuvilja — inimlapse — võõraste silmade all õlgedele poetab . </s> </p>
<p> <s> Nüüd on Valeri Repson siin . </s> <s> Ja ta on paanikas . </s> <s> Tõsi , ta on vahepeal kõik ettevaatusabinõud kasutusele võtnud : Anule on valetatud , et tema võib rahus koju minna , ärgu muretsegu ühti — Valerile tulevad Tartust paar kogenud veterinaararsti appi , kel kõik , mis sigade ja põrsastega seotud , selge nagu vesi . </s> <s> Teaduste doktorid tulevad appi . </s> <s> Ka on Valeri jõudnud juba teatud telefoninumbril helistada . </s> <s> Sidemehele , ja andnud teada , et olukord on kaunis SOS , organiseeritagu julgestus . </s> </p>
<p> <s> Aga ikkagi on Valeri uimane nagu knock-down' i löödud poksija . </s> <s> See , mis tundus varem abstraktne , teoreetiline , oli nagu mingi utoopia ja ajuspekulatsioon , muutub täna reaalsuseks . </s> <s> Hirmutavaks reaalsuseks . </s> </p>
<p> <s> Maalid emiste kõrvalatakatele veekindla tušiga numbrid ühest kümneni ( nii palju ju Valeril kärsalisi uurimise all parajasti just on ) , laboripäevikus kannavad nad veel ka uhkeid sõjakate jumalate ja -nnade nimesid : siga nr. 6 on näiteks Diana , siga nr. 9 jälle Artemis . </s> <s> Tõesti nagu mäng . </s> <s> Aga nüüd on asi mängust kaugel : Diana , siga nr.6 , ähib ; läbi kahe paksu klaasi pole seda kuulda , kuid ta õhku ahmiv poolavatud kärss on näha küll — Diana on saepurul oimetult maas ja peaks iga hetk põrsaid — ei , ühteainumast põrsast , aga see-eest väga suurt — ilmale tooma hakkama . </s> <s> Sale noor emis on nüüd nagu väärdunud oakaun — on ju selliseid lühikesi põldoa kaunu , milles ainult üks suur uba sees . </s> <s> Dianal ju ka ainult üks . </s> <s> Sees . </s> </p>
<p> <s> Kõik see on siiski ootamatu . </s> <s> Eelmisel korral siin olles oli Valeri tõesti rehkendanud , et Diana poegimist on oodata — sea tiinus kestab ju keskeltläbi sada nelikümmend neli päeva . </s> <s> Seejärel hakkas ta aga oma prognoosis tõsiselt kahtlema . </s> <s> Pidas end koguni rumalaks , sest kas ei vaja inimeselaps siiski rohkem aega kui põrsas . </s> <s> Maimukesel kulub enda meie karmi maailma katsumustele ettevalmistamiseks üheksa kuud . </s> <s> Enne seitsmendat midagi head loota ei ole . </s> <s> Järelikult oleks loogiline arvata , et siga kannab inimlast , põrsast erinevalt , just sama kaua nagu nainegi . </s> <s> Või , ütleme , noh , natuke ehk vähem . </s> <s> Innagi ju kandis vähem . </s> <s> Ja Valeri oli pärast seda mõttekäiku kindel , et põrsaid on oodata varakevadel . </s> <s> Aga , näe , ta eksis . </s> <s> Muidugi võib eksida , sest niisuguseid eksperimente , nagu see siin , pole maailmas seni vist veel tehtud . </s> <s> Nähtavasti juhtus aga nii , et siga surus inimlootele peale oma rütmid — areng kiirenes oluliselt , peaaegu plahvatuslikult . </s> <s> Tuleb välja , et elus organism saab oma hormoonsüsteemi abil loote arengut forsseerida ; ei taheta nagu sünnitada valel ajal ja eluks kõlbmatut . </s> <s> Pealegi on Valeri Dianale ja Artemisele süstinud iseenesliku abordi vastaseid eripreparaate — just neid , mida kasutati Dollygi puhul ( ikka nende Roslini instituudi laboripäevikute järgi otsustades ) . </s> <s> Ent on veel ka teine küsimus . </s> <s> Kui laps tõesti seast amme emakas on ülikiirelt arenenud , ja eks Diana väljanägemine ju sellele nagu osutagi — siis , kas suudab noor lahjavõitu emis ilmale tuua inimlast , kes kaalub vähemalt kolm korda enam kui põrsas ? </s> <s> Läheb Diana lõhki ? </s> <s> Kas ta emakakael ja tupp kärisevad ? </s> <s> Hull , et ta embrüoloogiat nii halvasti tunneb , aga ega tegu olegi ju tavaembrüoloogiaga . </s> <s> Millal enne emis inimlast on pidanud ilmale tooma ... </s> <s> Vahepeal mõtles Valeri , et võib-olla tuleb tal olla lihunik ja Diana tappa ... </s> <s> Kas ta saaks sellega hakkama ? </s> <s> Või teha siis seale tõesti keisrilõige ? </s> <s> Kas võib midagi loomuvastasemat kujutledagi ? ! </s> <s> Ei , keisrilõige siiski ei tasu ettevõtmist . </s> <s> Milleks talle Diana elu vaja on ? </s> <s> Nii et , kui tarvis , tuleb Dianale sünnitatava ellujäämise nimel ots peale teha . </s> </p>
<p> <s> Tapamajas jõuab elektriga uimastatud sigade surmarivi , pead alaspidi , meheni , kelle vöö vahel on rida vahedaid pussnuge . </s> <s> Ja see mees teab , kus asub õige soon , olgu see kuitahes pakus pekipolstri all . </s> <s> Kriuhti ! ... ja verdpurskav karbonaaditoorik sõidab edasi — esmalt keeva vee vanni ( vist harjaste pärtast ? ) ja siis juba nülgimismasina suure trumli juurde . </s> </p>
<p> <s> Aga mis peab tegema Valeri ? </s> <s> Ta on bioloog , ta on tapnud konni ja valgeid rotte , ka mõne küüliku , kuid siga ... </s> <s> See selleks . </s> <s> Võib-olla suudab ta tappa ka sea . </s> <s> Mees , kes pürib vägevate eesmärkide poole , kes ihaleb ( aga kas ta enam ihalebki ? ) maailmakuulsust , p e a b sea tapmisega toime tulema ! </s> <s> Niisugune mees ei saa olla äpu . </s> <s> Kurjad geeniused on õnnistatud absoluutse südametunnistusetusega . </s> <s> On saadud hakkama miljonite i n i m e s t e teise ilma saatmisega . </s> <s> Mõndele on see olnud käkitegu . </s> <s> Sedavõrd on ennast loetud üliinimeseks . </s> <s> Tõsi küll , türannidel , ainuvalitsejatel , generalissimustel on kõik natuke lihtsam olnud — piisas mõnedele paberitele allakirjutamisest — oma käsi ei pidanud nad määrima . </s> <s> Kuid ikkagi — kas tohib tema , Valeri Repson komistuda oma via regia't alustades ühe sitase e m i se peale ? ! </s> </p>
<p> <s> Ent kuidas tapatöö praktiliselt korda saata ? </s> <s> Väikese poisina on Valeri näinud seatapmist pealt küll . </s> <s> Neil Koplis pidas mingi vanamehenäss õuel puukuuris siga . </s> <s> Kui seda tapeti — kõik poisid ja plikadki piilusid — erutav ju , kihelust tekitav ju , hoidis sea igat jalga noor tugev mees . </s> <s> Neli meest olid sellega ametis . </s> <s> Neli . </s> <s> Pluss noamees . </s> <s> Pluss verekapamees . </s> <s> Ja suure vaevaga saadi lõpuks hakkama . </s> <s> Küll see kuradi siga ikka alles luikas ! </s> <s> Plikad tõstsid käed kõrvade ette , aga ära läks neist ainult üks ... </s> <s> Kust võtab Valeri kõik need abimehed ? </s> <s> Või kus on ripptee emis Diana jaoks ? </s> <s> Siis saaks ehk ka üksinda kuidagiviisi hakkama . </s> <s> Uimastaks sea enne narkoosieetriga , siis paneks köied ümber tagajalgade ja vinnaks rippteele . </s> <s> Niisugune ripptee , surmatee , võiks , peakski siin olema , läheb ju vahel vaja , nagu välja tuleb . </s> <s> BALTIC PARTNERSHIPi rahadest muidugi-mõista , oleks see ripptee tulnud üles seada . </s> </p>
<p> <s> Aga praegu pole Valeri käsutuses midagi peale vinnilise Põlva-poisi Ville Kännu suure neljakandilise nahkse riistakasti — päranduse , milles , tõsi , on igasugu tange , pusse , pritse , konkse , steriilseid karbikesi koeproovide jaoks . </s> <s> Kurat-teab-mida veel kohe küllaga . </s> <s> On koguni fotoaparaatki — ju kavatses Ville sellega jäävustada midagi suurt , võib-olla et uue , tema aretatud vapustava seatõu esi mese põrsa sündi . </s> <s> Träni on palju , ent paraku ei oska Valeti nendega midagi peale hakata . </s> <s> Tema pole ju veterinaar . </s> <s> Ta muidugi aimab , mida millegikski võiks kasutada . </s> <s> Paraku ainult aimab . </s> </p>
<p> <s> Täna võiks Ville olla Valerile hea abimees , kuid ... jah , Ville saatus kõlab tänase päeva eesootavate sündmustega kuidagi liiga hästi kokku . </s> <s> Mis asi see küll olla võiks , et kohe l i i g a hästi kokku ? </s> <s> Selgitame . </s> </p>
<p> <s> Lauda eesruumis — toas , mis on valvetuba ja labor ühe korraga , istub juba praegu üks isevärki mees . </s> <s> Sidemees on Valeri SOS-signaali tõsiselt võtnud . </s> <s> Araabia-eesti segatõugu lapsukese sünnile ei tohi keegi peale sattuda . </s> </p>
<p> <s> Anu küll täna enam siia ei tule . </s> <s> Valeri laskis Anu jubas kell 5 koju . </s> <s> Ja palus ka Juhanile edasi öelda , et öövalvesse pole vaja tulla . </s> <s> Teisi tulijaid kah karta pole . </s> <s> Valveelektriku kohe kindlasti mitte.Kuid julgestus ei tee iial paha teha . </s> <s> Sidemees ütles , et ärgu s e l t s i m e e s Repson pahandagu , kui temale appi saadetav mees kohale jõudes maski ette paneb . </s> <s> Me ei pea — õigemini ei tohigi — teineteist nägupidi tunda . </s> <s> Ja see mees tuligi , ning koridoris tõmbas tõesti midagi musta suka taolist pähe . </s> <s> Väike , väga viisakas mees kõrge tenorihäälega — tere ta ju ütles — oli kohal täpselt kell seitse , nagu Valeri soovis . </s> <s> Mees tuli miskipärast külgkorviga mootorrattal . </s> </p>
<p> <s> Musta maskiga mees , araabia-eesti põrsas , eesseisev tapatöö — see kõik kokku lööb ju inimese pahviks . </s> </p>
<p> <s> Valeri heidab pilgu Dianale . </s> <s> Olukord on endine . </s> </p>
<p> <s> Jah , kuid kas sea tapmine pole siiski rumal mõte ? </s> <s> Kas suudab tapetav emis enam kedagi sünnitada , kui ta praegusekski , täies jõus , pole veel millegagi maha saanud . </s> <s> Võib-olla , et mingites agooniakrampides ehk sünnitabki ? </s> <s> Elutung . </s> <s> Võllaste all kasvavat ju poodute spermast , sellest tõesti viimasest väljalaskest , inimesekujulise juurega imetaim alraun . </s> <s> Aga kes seda kõike teab . </s> <s> Diana võib lihtsalt hinge heita , sigudik , ei sigidik kõhus . </s> </p>
<p> <s> Kõrge , läbi kahe korruse ( sealt , teiselt , too Ville ... ) ulatuv ruum on hämar . </s> <s> Põlevad ainult alumised lambid . </s> <s> Autoklaav on nagu suur tume puusärk . </s> <s> Topeltklaasi taga ängleb sünnitusvaludes siga . </s> </p>
<p> <s> Imelik , et siin pole ka sooja , ei saa öelda , et just meeldivat , kuid siiski miskipärast nagu kodust laudalehka . </s> <s> ( Miks küll kodust ? ) </s> <s> Aga laudalõhna pole siin just sigade eraldatuse ja üleüldise steriilsuse nimel . </s> <s> Siin on tunda vaid vanade viljakottide , roka , kergelt läppunud jahu ja kartulikeeduse nõrka kirbet lõhna . </s> </p>
<p> <s> Valeri teab , et akna taga on paar kraadi külma . </s> <s> Detsembrikuu tinasest taevast langeb hõredat pihulund . </s> <s> ( Selline sõna ju nagu on eesti keeles olemas , Valeri on kuulnud või lugenud seda . ) </s> <s> Tähti pole täna näha . </s> </p>
<p> <s> Homme , jõululaupäeval , täpselt 2000 aastat tagasi oli aga taevas tähti näha küll , ja väga heledaidki . </s> <s> Need tähed — küll sooja , mattmaheda lõunamaataeva all , Jussufi taeva all , hirmutasid karjaseid . </s> <s> Ka siis sündis laudas inimlaps , aga muidugi mitte seaüsast.Tema sigitaja oli teistsugune demiurg kui Valeri Repson . </s> <s> Valeri Repson ei suuda midagi muud , kui kord juba loodust midagi ümber laduda . </s> <s> Konstruktsiooni algelemente ta ju luua ei suuda . </s> <s> Ei ainsamat spermigi . </s> <s> Mis siin spermist rääkida , ta ei suuda ühtainust elusrakkugi konstrueerida . </s> <s> Ja ega rakustki rääkida tasu . </s> <s> Isegi virioni , väikseimatki teadaolevat elutegevust ilmutavat üksust , millel koguni valguline osa hoopis puudub , ei saa keegi kokku pandud , ehkki viirusi võib välja kristallida ja neist kõik teada saada . </s> <s> Jah , Demiurg lõi klotsid , tema vaid mängib nendega ; eks ole võimalik ahvilegi klotsimängu õpetada . </s> </p>
<p> <s> Eesruumist kostab nagu mingeid hääli . </s> <s> Valeri läheb igaks juhuks vaatama , kas on sellel maskimehel — miski ütleb Valerile , et just tema on ka Ville mõrtukas — midagi tarvis . </s> <s> Aga meest ei ole . </s> <s> Ju läks trepile suitsu tegema . </s> <s> Või kusele . </s> <s> Kurat temaga ! </s> <s> Valerile on ehk abi vaja , aga kas see , kes inimese tapmisega toime tuleb , poegivat emist hoopistükkis ei pelga ? </s> <s> Elu on ju oma olemuselt täiskurioosne . </s> </p>
<p> <s> Aga see sündis , kui nad teel olid , sai aeg täis . </s> </p>
<p> <s> Aeg on tõesti täis saamas . </s> </p>
<p> <s> Valeri on viimasel ajal sigade kohta palju lugenud . </s> <s> Ega ta sedagi varem teadnud , et seal , nagu heal lapselgi , on vastavalt vanusele hulk nimesid : esmalt põrsas ( kultpõrsas või emispõrsas ) , seejärel kasvik , siis kesik , siis vastavalt saatusele kas emik , kuldik või ... orik ja alles lõpuks kult , emis või orikas . </s> <s> Teab , kas Diana on praegu emik ja pärast poegimist saab täieõiguslikuks emiseks või ehk ongi juba emis valmis . </s> <s> Noh , see on kuradima ükstaspuha . </s> <s> Aga mis tundega Diana oma esimest ja ainust järeltulijat ( kes ju tõeliselt tema järeltulija polegi , ikka Jussufi ja Ele oma ; kui poisslaps sünniks , oleks ta ju ibn-Jussuf ) jah , mis tundega siga number kuus oma ihuvilja vahtima peaks . </s> <s> Kas nuhitab ja lakub keelega puhtaks nagu ehtsa põrsa ? </s> <s> Lakub kellegi , kes on niisiis seaneitsist sündinud . </s> <s> Tõesti väga iseaäralikku põrsas-last . </s> </p>
<p> <s> Valeri ei saa lahti ebausklikust , teda unenägudes kummitanud hirmust , et Diana — ja eks loodetavasti mõne aja pärast ka Artemis — sünnitavad värdja , niinimetatud kimääri . </s> <s> Mis siis , kui lapsukesel on järsku kärss keset nägu ja lotakad seakõrvad peas ? </s> <s> Või kui sünnib neljajalgne , sabaga , aga samal ajal naise näo ja pikkade juustega emis . </s> <s> Emis , kes oskab algul lapselikult , hiljem juba meelalt naeratada . </s> </p>
<p> <s> Öökima ajab . </s> </p>
<p> <s> Aga niisugustest asjadest mõelda on loomulikult totter . </s> <s> Sünnib päris kindlasti inimlaps ! </s> <s> Kas poeg- või tütarlaps , või koguni hermafrodiit , seda me muidugi ei tea . </s> <s> Kuid lapses ei ole midagi Dianast endast . </s> <s> Mängus on ainult inimese kromosoomid . </s> <s> Aga muide , kui palju koduseal üldse kromosoome on ? </s> <s> Valeri teab , et inimesel on neid loomulikult nelikümmend kuus ( kakskümmend kolm paari ) , šimpansil nelikümmend kaheksa ( kaks inimesest rohkem ) , kassil kolmkümmend kaheksa , hobusel miskipärast koguni kuuskümmend neli , aga geneetikute lemmikul äädikakärbsel ainult kaheksa . </s> <s> Sestap ta pärilikkuseuurijate lemmik ongi . </s> <s> Aga kui palju on kromosoome emisel — Dianal — seda Valeri ei teagi . </s> <s> Ja miks just need arvud ? </s> <s> Seda ei tea kah keegi . </s> <s> Ei , seda teed mööda , mõistuse teed mööda , on küll ilmvõimatu Demiurgini jõuda . </s> <s> Miks on Looja , kelle ekistentsi on Valeri just oma patuste katsete ajal rohkem uskuma hakanud — imelik iseenesest — määranud inimese mõistusele ja tema sisetundele nii erinevad lainealad ? </s> <s> Ei ole mõistusel ja usul ühist nimetajat . </s> </p>
<p> <s> Kas ka Jumalal on kromosoomid ? </s> <s> Vaimul ei saa olla . </s> <s> Kas Jumala kromosoomidest mõtlemine on kah jumalateotus ? </s> <s> Vist ei ole . </s> <s> Muidu rumalus on , aga teotamine mitte , sest Jumal on lubanud inimesel kromsoomidest oma mõistuse kaudu teada saada , neist mõelda , nendega manipuleerida . </s> <s> Jumala kromosoomidest mõtlemine on muidugi lollus . </s> <s> Lollus vist ei ole patt . </s> </p>
<p> <s> Mu Jumal ! </s> <s> Sel ajal , kui Valeri mõtleb Loojast ning ise samal ajal tange ja pussnuge vahib , millega tuleb võib-olla midagi jubedat ette võtta — just sel ajal DIANA S Ü N N I T A B ! </s> </p>
<p> <s> Midagi roosakaspunast kotjat , lootekestad , looteveed . </s> <s> Amnion , koorion , ta on ju neid kunagi õppinud . </s> </p>
<p> <s> Valeri tormab kahest steriilsust tagavast uksest emisteruumi . </s> <s> Tormab appi , kuigi ta ei tea , mida see abi endast peaks täpselt kujutama . </s> <s> Eks sead ole ajaloo vältel pidanud ise oma põrsastega toime tulema . </s> <s> Aga midagi ta sellest soojast ja limasest ja puderjast massist poolpimesi välja krabab . </s> <s> Jumal , see on laps ! </s> <s> Kas ka elus laps ? </s> </p>
<p> <s> Ta ei tea , ta ei saa aru , ta ei suuda , ei oska . </s> <s> Tema pole ju ämmaemand , ta on tsütoloog ja geneetik . </s> <s> Ta pole isegi lapse sündimist tihanud eriti pealt vaadata . </s> <s> Aga oleks pidanud . </s> <s> Kas ikka oleks ? </s> <s> Mis ta temaga siis paremat peale oskaks hakata . </s> <s> Laps antakse emale näha , aga ei saa ju last seale näha anda . </s> <s> Sead olevat inimlapsi isegi ära söönud . </s> <s> Või saab näidata , kui on ikka omaenda laps , põrsasinimlaps ? </s> <s> Seda vist ikka ei söö . </s> </p>
<p> <s> Kas laps peaks hakkama Diana pakatavatest nisadest piima imema ? </s> <s> Ja mis edasi ? </s> </p>
<p> <s> Valeri on täiesti pea kaotanud . </s> <s> Kas ta peaks lapse tapma ? </s> <s> Mis tal muud üle jääb ? </s> <s> Aga ta ei saa seda last , kes elab , kui ta muidugi elab , ometi ära visata või ära kägistada või ... </s> </p>
<p> <s> Ja siis toimub Valeris murrang — järsku on ta ülimalt rahulik . </s> <s> Ta pole enam paniköör , vaid teadlane , kes kohtub enneolematuga . </s> <s> Teadlane sai panikööri üle võidu . </s> <s> Ta ei karda seda pisiolendit , hoiab teda kätel ning sooritab kõik need tegemised , millest ta seni ainult lugenud on , alates nabanööri katkikaksamisest , kui seal enam verd ei pulseeri , kuini hingamisteede puhastamiseni . </s> <s> Talle meenub , et Valeri veterinaarikotis oli fotoaparaat . </s> <s> Ja juba väljub Valeri seasulust , leiab lapsele koha mingil puulavatsil ning pildistabki suurepealist , tillukeste jäsemetega olendit , mille , ei , ikkagi kelle , ta on maailma nõidunud ja kes enda tulekust haledal kiginal teada annab . </s> <s> Laps on umbes nii suur , nagu normaalsel puhul ollakse vast kuuendal kuul . </s> <s> Ja ta kaal on selline , millega inimidu on kuvöösis isegi ellu jäänud . </s> <s> Mis see järel tehakse ? </s> <s> Teadupärast riputatakse lapsukesele number kaela , kus sünniaeg ja vanemad kenasti kirja pandud . </s> <s> Niisiis Jussuf ja Ele pluss Diana ... </s> <s> Valeri huuled kaarduvad sardooniliseks muigeks . </s> <s> Ent see muie sureb : milleks surmalemääratule sünniandmed ? </s> <s> Valeri võtab tillukeselt olendilt hoopis koeproovi . </s> <s> Mis nüüd veel ? </s> <s> Ongi kõik . </s> <s> Õnnetukese missioon siin maailmas on täidetud . </s> <s> Tema hing lendab peatselt sinna , kus ta just äsja tuli , sinna , kus hinged uut sündi ootavad . </s> </p>
<p> <s> Valeri silma hakkab Ville riistakott . </s> <s> See saab lapsukesele kirstuks . </s> <s> Lapsest saab surnukeha . </s> <s> Valerist saab mõrvar . </s> <s> Lihtne ja loogiline . </s> </p>
<p> <s> Kui siin praegu kaamerad klõpsuksid ja ajakirjanikud ahhetaksid , siis jääks ehk laps imekombel ellugi . </s> <s> Viidaks sireenide saatel sünnitusmajja , tohtrite juurde . </s> <s> Kuid Valeri on ju otsustanud , et alles Artemise poegimiseks tuleb meedia tuli endale tõmmata . </s> <s> Ja seda organiseerivad juba venelased . </s> <s> Praegu , täna pole Venemaalt abi oodata ... </s> <s> Ent mõnes mõttes siiski o n. Eks istu ju eesruumis mustasukamees , nende kindralite teenistuses olev ontliku olemisega mustsukk-tenor . </s> </p>
<p> <s> Ja Valeri astubki eesruumi , Ville riistakott käes . </s> <s> Lapsuke riistakotis . </s> <s> Kus mujal . </s> </p>
<p> <s> Musta näokattega mees tõuseb viisakalt endiselt Ville toolilt , endise Ville toolilt . </s> <s> Valeri ulatab talle sõnatult riistakasti , mis ise klõpsuga kinni läinud . </s> </p>
<p> <s> Mees ei ilmuta vähimatki imestust , aga kui ta imestakski , ega Ville seda mustast riidest läbi näekski . </s> </p>
<p> <s> " Maa-ha mat-ta ? " </s> <s> Tal on veider aktsent . </s> <s> Mitte nagu päris vene , aga ikka vene ka . </s> <s> Valeri noogutab . </s> <s> Mist tal ikka öelda . </s> </p>
<p> <s> " Paksu metsa sisse maat-tan . </s> <s> Sjuugavmetsa sisse peris . </s> <s> Labidas o-on . " </s> <s> Ja siis , üle õla : " Eit siin käis . </s> <s> Kook teile tuua tahtis ... " </s> </p>
<p> <s> Mees kummardab kergelt , hoiab kotti kahes käes . </s> <s> Lahkub . </s> <s> Kas miski liigahtas kotis ? </s> </p>
<p> <s> Valeri läheb maskis mehele õuetrepile järele . </s> <s> Sajab endiselt pihulund . </s> <s> Ülenurme on pime . </s> <s> Taevas tähti pole . </s> <s> Kuskil kaugel ulub üks kurvameelne koer olematu kuu poole . </s> </p>
<p> <s> Riistakast pannakse mootorratta külgvankrisse ; mees on olnud väga ettenägelik . </s> </p>
<p> <s> Nüüd raiub too mees jalaga mingit pedaali . </s> <s> Mootorratas turtsub pahaselt ja tõrksalt ; pole tal himu käima minna . </s> <s> Lõpuks läheb siiski . </s> <s> Mees viipab . </s> <s> Tema ratta külgkorvis on nüüd üks must kast . </s> <s> Mees teeb õuel ringi , mootorratas joonistab lõpmatusemärgi — külili kaheksa — ja pöördub siis väravast suurele teele . </s> <s> Varsti on ta kadunud käänaku taha . </s> </p>
<p> <s> Ikka veel sajab hõredat lumekest . </s> <s> Tuulevihurid kihutavad valgeid lumetriipe üle õue , üle musta , kuid juba külmunud porimaa . </s> </p>
<p> <s> Valeri läheb , pea mõtetest absoluutselt tühi , lauta tagasi . </s> <s> Diana on end vahepeal üles ajanud ja vaatab oma emisteruumi ukse vahelt välja . </s> <s> Midagi ripneb , midagi lohiseb talle järele . </s> <s> Ju otsib Diana oma põrsaslast . </s> <s> Aga miks on tal kõrvalsuur number 9 ? </s> <s> Diana kannab ju number 6-te ? ! </s> <s> Kuidas võis ta , ja kuidas võis ka Anu midagi nii määratult olulist sassi ajada ? ! </s> </p>
<p> <s> Siga raputab nõutult oma suurt pead . </s> <s> Kõrvad laperdavad . </s> <s> Valeri taipab , et kõik oleneb sellest , kuidas ja kust poolt sa seakõrva vaatad . </s> <s> Numbrid kuus ja üheksa on ju sümmeetrilised ! </s> <s> Ta saatis surma omenda lapse ! </s> <s> Ja see teadmine vajub Valerile nüüd peale nagu tume laviin . </s> </p>
<p> <s> Midagi katkeb Valeri Repsonis just sellel hetkel . </s> <s> Ta teadvus häguneb . </s> <s> Lapse mahamatjal oli must sukk näol ; nüüd on Valerilgi nagu must sukk peas , aga mitte näo ees , vaid nagu ümber aju . </s> <s> Ta naeratab totralt . </s> <s> Ei saa ta äkki nagu enam millestki aru . </s> <s> Oleksid Valeril lotakad seakõrvad , siis laperdaks nendega just sama nõutult kui Diana . </s> </p>
<p> <s> Noh , mis siis sellest , mõtleb ta ... </s> <s> Ega olegi midagi erilist , mõtleb ta . </s> <s> Ju siis kukkus niimoodi välja , et ta andis mustale mehele , ratta külgkorvi panekuks noore iseenese . </s> <s> Täpse duubli . </s> </p>
<p> <s> Noh , ja siis ... Teisiku tapja on ju sisuliselt koguni enesetapja ... ? ! </s> <s> Aga kas enesetapmist saab üldse millekski muuks pidada kui kuriteoks iseenda vastu ? </s> <s> Karistada enesetapjat oleks tippabsurdne . </s> <s> Ja kas pole sedasigi , et me kõrvaldame ju ikka vahel enda osi — lõikame näiteks juukseid . </s> <s> Eks kloonitud laps ole teine mina . </s> <s> Jah , aga kas juus on kah mina ? </s> <s> Või on juus minu osa ? </s> <s> Või koguni mingi minu väljund ? </s> </p>
<p> <s> " Ei-noh , ei sest kõigest pole ju mitte kui midagi , " pomiseb Valeri Repson juhmilt . </s> <s> " Kui nii parem on , siis ongi nii parem ... </s> <s> Ei , noh , muidugimõista , siis ikka parem , kui parem on </s> .... <s> " </s> </p>
<p> <s> Valeri ajab mantli selga ja surub karvamütsi kõrvuni pähe . </s> <s> Sammub metsa poole . </s> <s> Kuhu tal mujale ikka minna on . </s> <s> Kuhu tal üldse minna on ? </s> <s> Ta on absoluutselt tundetu . </s> </p>
<p> <s> Läheks õige lepikusse . </s> <s> Kuidas see oligi , mida eesti poisid Koplis laulsid : </s> </p>
<p> <s> Ma seie tulin lepikust , </s> </p>
<p> <s> tõin teile sooja sepikut ... </s> </p>
<p> <s> Valeri muudkui sammub . </s> <s> Ta läks tõesti lepikusse , aga lehitusse , raagus lepikusse . </s> <s> Tuul keerutatab lumetriipe . </s> <s> Loobib pihulund näkkugi.Ei ole kuud ega tähti ja koer ei ulu kah enam . </s> </p>
<p> <s> Aga lauda eesruumis , kuhu Valeri enam ei läinudki , istub laua taga vana Anu . </s> <s> Tal on tropp suhu pistetud , kleeps üle , ja Anu käed-jalad on korralikult , mitte liiga kõvasti kinni seotud . </s> <s> Lauanurgal on odrakarask , mida Anu nähtavasti Valerile ja tema Tartust tulnud abilistele õhtuliseks tahtis maitsta tuua . </s> <s> Maskimees on olnud hea südamega : Anule on prillid ette pandud . </s> <s> Ja et heal eidel igav ei hakkaks , on laual , just Anu nina all , Ville-ajast pärit ajaleht SIRP , kus ägedasti diskuteeritakse Kooriühingu töö üle . </s> <s> Väga asjalik lugemine . </s> </p></div2>
        <div2 type="alaosa"><head> N E L I </head>
<p> <s> Pühapäeval , 24.detsembril 2000. </s> <s> Tallinn . </s> <s> Tallinna Psühhiaaatriahaigla ; </s> </p>
<p> <s> Pühapäeval , jõulu esimesel pühal on isegi Tallinna Psühhiaatriahaiglas vaikne . </s> </p>
<p> <s> Rahvas tunneb seda haiglat rohkem Seevaldi nime all . </s> <s> Seevald on täitsa teada koht : " Sõida Seevaldisse ! " võib üks hingepõhjani äravihastatud inimene teisele röökida . </s> <s> ( Ja pole võimatu , et lisab veel ka täpse aadressi : " Paldiski maantee viiskümmend kaks ! " ) </s> <s> Ukse , mille taga potentsiaalsetele haigetele tihtipeale esimene diagnoos langetatakse , istub kaks valvetohtrit . </s> <s> Lürbitakse ajaviiteks kohvi . </s> <s> Täna pole ju siia kedagi oodata . </s> <s> Siingi on täna jõulud ; pühapäev veel peale selle . </s> <s> Ainult vältimatu abi saajad — kas siis puhta hulluks läinud või jälle need , kes pühade ajal endale napsiga liiga teinud ja deliiriumisse , hallutsinatsioonide kuristikku langenud , võivad siia sattuda . </s> </p>
<p> <s> Mingi seda sorti lugu ongi nähtavasti juhtunud — nimelt kostab tasane ukselekoputus ning üks keskealine meesterahvas astub viisakalt kummardades kabinetti . </s> <s> Kentsakavõitu mees . </s> <s> Ka siseruumides pole ta loobunud oma karvamütsist ; see on koguni lõua alt paelaga kinni seotud ja pael veel suure haaknõelaga kinnitatud . </s> </p>
<p> <s> " Mina olen Valeri Repson . </s> <s> Bioloogiadoktor Repson , " teatab ta . </s> </p>
<p> <s> " Meeldiv tuttavaks saada , " lausub doktor Jüri O.M. Ennet , kes on oma publikatsioonide poolest ( TERVENE VAIMU LÄBI ) Eestimaal , vähemalt Tallinna linnas , kaunis kuulus mees . </s> <s> Ja vist veel mingi rahvasaadik on too tohter kah veel . </s> <s> Miks ta nimes peale Jüri — ning mitte eriti eestipäraselt — ka O. ja M. lugeda on , seda me ei tea . </s> <s> Aga pole tarviski teada . </s> <s> Dr. Ennet on igatahes kogenud närvi- ja vaimutohter . </s> <s> Ta on näinud siit uksest sisse astuvat ka persoone , kes tutvustavad end keiser Nerona , Adolf Hitlerina või vähemalt kunagise malemaailmameistri Mihhail Botvinnikuna . </s> <s> Isegi üks Mata Hari , ja pealegi meessoost , on end tutvustanud . </s> <s> Nii et bioloogiadoktor pole midagi iseäralikku . </s> <s> Ja eks igasuguseid tõelisi teadusdoktoreidki , nagu ka näitlejaid , poliitikuid ja kirjamehi kohata nende seinte vahel ühtelugu . </s> <s> Suurvaimud on sageli just haiglased vaimud — see nagu reegel . </s> </p>
<p> <s> " Minule kah meeldiv . </s> <s> Isegi väga ja väga meeldiv tutvuda . </s> <s> Aga ma oleksin rõõmus , kui te endid ka minule tutvustaksite , " soovib imelik mees . </s> </p>
<p> <s> Veidi harjumatu palve . </s> <s> Arstid vahetavad pilke . </s> </p>
<p> <s> Seejärel kõlab : " Doktor Ennet . " </s> </p>
<p> <s> Ja kohe tutvustab end ka naistohter : " Doktor Pukspuu . " </s> </p>
<p> <s> " Väga rõõmustav . </s> <s> Kas te , proua , kirjutate oma nime — Pukspuu — " x " -iga ? ... </s> <s> Ma näen te ilmest , et vist mitte . </s> <s> Mnjaa . </s> <s> Eesti ajaloos on väga tuntud nimi Uexküll . </s> <s> Ja too mees kirjutas oma nime justnimelt " x " -iga . </s> <s> Aga praegu pole nähtavasti niiviisi enam moes . </s> <s> Mina igatahes olen kuulnud näitlejast , kelle nimi on Üksküla , kuid too mees kah seda võõrast tähte ei kasuta . " </s> </p>
<p> <s> " Või nii ... " </s> <s> See on doktor Enneti reageering . </s> <s> Kuid ta lisab kohe ka küsimuse : </s> </p>
<p> <s> " Aga miks te , härra bioloogiadoktor ... " </s> </p>
<p> <s> " Täpsemalt olen ma geneetik . </s> <s> Geneetik Valeri Repson . " </s> </p>
<p> <s> " ... kena , kuid miks härra geneetik , siin soojas toas oma karvamütsist loobuda ei tihka ? " </s> </p>
<p> <s> " Karvamüts ... </s> <s> Eesti keeles — ma ise olen rahvuselt muide venelane — on sellisel mütsil sõnaloomelises mõttes huvitav , väga tabav nimi : " läkiläki " . </s> <s> Ma jäin hiljuti selle nime üle esimest korda mõtlema . </s> <s> Inglise keeles kõlaks " go-go ! " päris hästi . </s> <s> Vene keeles , ütle kuidas tahad , kõlab halvemini ... " </s> <s> Mehe silmad on päris arukad . " </s> <s> Ah jaa , teid huvitas , et miks ma oma mütsist loobuda ei t i h k a ? </s> <s> Vaadake , ma sain eile hirmsa hambavalu . </s> <s> Külmetasin metsas . " </s> </p>
<p> <s> Nüüd mees naeratab . </s> <s> ( Kas see naeratus on iseäralik ? </s> <s> Läkiläkijutt nagu oli , kuid see ei pruugi veel millelegi olulisele osutada , mõtleb doktor Ennet . </s> <s> Inimesi on ju igasuguseid . </s> <s> Ja ma ise räägin kah vahetevahel asju , mis teistele veidrad tunduda võivad . </s> <s> Doktor on mees , kes ikka teisi mõista püüab . ) </s> </p>
<p> <s> Läkiläkistatu muigab nüüd ühtaegu malbelt ja kavalasti ning lausub : </s> </p>
<p> <s> " Ma saan aru küll , et ma teile ohmu võin tunduda . </s> <s> Kergelt maniakaal-depressiivne tegelane . </s> <s> Läkiläkionu . </s> <s> Oleks sutike ila või vahtu kah suunurgas ... Siis võiks päris kindel olla , " naerab ta nüüd kuidagi õõksuvalt . </s> <s> " Aga mida ei ole , seda ei ole . " </s> <s> Ja märksa tõsisemalt lõpetab ta : " Ja mu vasak kõrv valutab ka . </s> <s> Aga eks tohtrid proovigu ise jõuluaegu metsas tühjas heinaküünis ööd veeta .. " </s> </p>
<p> <s> " Te magasite heinaküünis ? " imestab nüüd doktor Pukspuu . </s> <s> " Miks nii ? " </s> </p>
<p> <s> " Pikem jutt , " nendib Valeri Repson . </s> </p>
<p> <s> " Aga võib-olla me ehk siiski jõuame pärast ka selleni , " oletab doktor Ennet . </s> </p>
<p> <s> " Pole võimatu . </s> <s> Sest ma olen praegu kergelt ... hebefreeniline . </s> <s> Te ju kasutate seda terminit , eks ? </s> <s> Lobisevate , rõõmsameelsete itsitajate kohta . " </s> <s> Ja vastust ära ootamata : " Mina kipun , eriti alates üleeilsest , kah lobisema ja itsitama . </s> <s> Itsitasin ennist jumalaüksipäinigi nagu totu . </s> <s> Ja räägin endaga ka . </s> <s> Muidu olen ma kaunis vähejutukas inimene , aga ükskord tuli mulle Peterburis kah suur lobisemishoog peale . </s> <s> Siis , kui nad mind vägistamises süüdistasid ... " </s> </p>
<p> <s> Doktorid kikitavad kõrvu . </s> </p>
<p> <s> " Teid süüdistati vägistamises ? " </s> </p>
<p> <s> " Just .. " </s> </p>
<p> <s> " Kes teid süüdistasid ? " </s> </p>
<p> <s> " Kohtunikud . </s> <s> Ja selle taga oli vanade julgeoleku kindralite kamp . " </s> </p>
<p> <s> " Julgeoleku kindralite kamp </s> .... <s> " Arstid vahetavad pilke . </s> <s> Julgeolekuluule on siin ennegi , ja veel oh kui tihti ! pajatatud . </s> <s> Moodne teema . </s> </p>
<p> <s> " Aga teie ju ei vägistanudki , eks ? " huvitub sõbralik doktor Jüri O.M. Ennet . </s> </p>
<p> <s> " See on kuratlikult keerukas probleem . </s> <s> Jänesemokaga kohtunik tsiteeris Matšalkini ja Moidodõr juuniori vägistamisealaseid uurimusi . </s> <s> Te ehk olete neist kuulnud , te ju psühhiaatrid . </s> <s> Minule oli see võõras värk . " </s> </p>
<p> <s> " Meie oleme natuke teise profiiliga arstid , " nendivad tohtrid üksmeeles . </s> <s> " Aga neid vägistamiseasju kuulaksime küll suure huviga täpsemalt . </s> <s> Kuidas sellega ikka oli ? </s> <s> Te ütlesite , et keerukas probleem , " ilmutab doktor Ennet taas viisakat huvi . </s> <s> Aga , mine tea , äkki huvitub ta täiesti tõsiselt . </s> </p>
<p> <s> " Kõik oleneb sellest , kuidas naisterahva munarakku käsitada . " </s> </p>
<p> <s> " Ah soo ... </s> <s> Või sellest olenebki ? " </s> </p>
<p> <s> " Just . </s> <s> Kas me vaatleme munarakku iseseisva ja mitteisikulise objektina või loeme ta naise keha osaks , sellest kõik olenebki . " </s> </p>
<p> <s> Arstid vahetavad taas pilke . </s> <s> Täna käib siin üks suur pilkude vahetamine . </s> </p>
<p> <s> " Väga lihtne , " arvab doktor Ennet . </s> <s> " Sellest selgitusest peaks küll igaüks aru saama . " </s> </p>
<p> <s> " Ma arvan , et ega see nüüd päris lihtne kah ole . " </s> <s> Valeri Repson ei taha äkki enam istuda . </s> <s> Ta tõuseb . </s> <s> Hakkab mööda tuba ringi jalutama , heidab pilgu aknast välja ja nendib , et vaade on siit täitsa ilus . </s> <s> " Selline vaade aknast peaks hulludele rahustavalt mõjuda " , arvab ta . </s> <s> Ent jätkab siis poolelijäänud teemat : </s> </p>
<p> <s> " Kõik oleneb alati sellest , kuidas inimese ja objekti suhe fikseerida . </s> <s> Umbes sama küsimus oli mul üleeile ühe kloonitud beebiga . " </s> </p>
<p> <s> " Beebiga ? " </s> <s> Doktor Pukspuu ei suuda imestust varjata , ehkki ta teab , et millegi üle imestust avaldada on ebaprofessionaalne . </s> </p>
<p> <s> " Just . </s> <s> Mustasukamees kaevas ta Ville Kännu riistakotiga vist elusalt maa sisse . " </s> <s> Ta meenutab ja nagu tsiteerib : " Sjuugavmetsa sisse kaevan . </s> <s> Labidas oon ... " </s> <s> Ah jaa — meie Diana sünnitaski selle põrsasbeebi . </s> <s> Mõnes mõttes minu lapse </s> .... <s> " </s> </p>
<p> <s> " ??? " </s> </p>
<p> <s> See on doktor Pukspuu reaktsioon . </s> </p>
<p> <s> " Vaat kui tore . </s> <s> Lapsed on meie tulevik , " arvab aga doktor Ennet täiesti professionaalselt . </s> <s> " Kes see " teie Diana " on ? </s> <s> Muidugi , kui ma teada tohin , " küsib ta . </s> </p>
<p> <s> " Tohite ikka . </s> <s> Diana on siga . </s> <s> Noor emis . " </s> </p>
<p> <s> " Siga ? ! " </s> <s> See hüüatus kõlab tohritel nagu ühest suust . </s> </p>
<p> <s> " Siga muidugi . </s> <s> Aga te vaatate mind nüüd niisuguse näoga nagu mina oleksin Dianale taha keeranud , pardon , ja talle tite teinud . </s> <s> Ei mitte . </s> <s> Hoopis Artemis sai minult põrsa.Ma kloonisin ta oma valgest vereliblest . </s> <s> Aga tõeliselt läksid mul sead segi . </s> <s> Anul läksid ka . </s> <s> Sellepärast , et numbrid " 6 " ja " 9 " on sümmeetrilised . </s> <s> Vot mis ! </s> <s> Selles asi ongi . </s> <s> Nii et ega Diana jõulureedel sünnitanudki . </s> <s> Hoopis Artemis sünnitas . </s> <s> Tema on kah emis . </s> <s> Õigemini " emik " . </s> <s> Siga saab muide emiseks alles siis , kui ta põrsa on sünnitanud . </s> <s> Vaevalt teie seda enne teadsite . " </s> <s> Ta naerab . </s> <s> Taas õõksuvalt . </s> <s> " Kõik see kurb sünnitamise- " istooria " peaks mind südamepõhjani kurvastama ja meeleheite sisse viima . </s> <s> ( Kas mehel on tilluke vene aktsent ? </s> <s> Ah jaa , ta ju ise ütles , et on vene rahvusest . ) </s> <s> Meeleheite sisse . </s> <s> Just . </s> <s> Aga mina , teate , olen külm ja ükskõikiline nagu üks hapukurk . </s> <s> Just see teebki mulle väga muret . </s> <s> Nii pole ilus . </s> <s> Kui oled teiste suremises natuke süüdi , siis peab süda valutama ka . </s> <s> Nagu Raskolnikovil . </s> <s> Mina aga nagu hapukurk soolvee sees . </s> <s> Ilus pole . " </s> </p>
<p> <s> Doktorid ei hüüata enam midagi . </s> <s> Ega küsi ka . </s> <s> Et miks just " ükskõikiline nagu hapukurk ? </s> <s> Ja miks nii ilus pole ? </s> <s> Ja mis põrsaslaps maa sisse kaevati — " sjuugavmetsa sisse ... " </s> </p>
<p> <s> Kõik näib selge olevat . </s> <s> Kui see mees hull pole , siis igatahes sügavas šokis . </s> <s> Doktorid ei küsi enam midagi . </s> <s> Kuid Valeri on jutusoonel , ei ta vajagi küsimusi . </s> <s> Jutt hakkab kosena voolama ; ja nüüd on laused kohati tõesti vene moodi . </s> <s> ( Kuivõrd lauseist üldse juttu olla saab . ) </s> <s> Aga mis siin imestada — on nõdrameelseid , kes räägivad koguni võõraid keeli . </s> </p>
<p> <s> " ... see et Diana ei Artemis oli rase ühest ida võimumehest mina nime ei tea aga see raseolemine polnud Katari krahvist ei ikka emiir Halifa Hamad at-Tanist nüüd küll mitte...meil haiglas sees olid Gülbahariga ilus tüdruk peab ütlema odalisk nagu...aga Diana põrsa ei lapse päris ema on üks eesti tüdruk Ele nimeks meil favoriidis ka...aga tal aimu pole mina Reinu tagant tema superovulatsioonimuna põssu panin sellepärast et vene generaalid minult titt nõuavad hea kui sea seest titt...et maailma rahvad ameeriklaste peale vihastaksivad...ammeerika mulle läbi baltic foundation kolm vist neli miljonit dollarit saatsid ... ma tahaks teada ... kui suur teie...institutsiooni eelarve ah soo ... ja peale selle oli nende diplomaatilise posti sees therapeutics instituudi dokumentaatsia on selle dolly sündimise kohta kust nad need said seda ma ei teagi...mina saatsin nad moskvasse gribojedovile ... et meie kuldne emis käima läheks aga kurat võtku mulle kõik ükskõik sest jeesus kristus on minu peale kuri ja eile ei läinud minu küünlad püha franciscuse kabel sompa alevis või ahtmes ikka või kus see õieti oli jõulumissal põlema ei läinud küünlad mitte kustusid ära ja teised kustutasid kah veel ja kui ma preestri poole pöörasin et tema ikka nagu isa ja poja ja püha vaimu advokaat või konsultatsiooneerimisepunkti juhataja siin meie maa keral ja ma tahaks teada kas ma ikka nii hirmus kurjategija ikka olengi kuigi ma omaenda pojukese surmas süüdi aga kloonpoeg minu oma tükk on nagu hammas või juuksekarv millega mina võin teha mis mina tahan ja preester siis helistas kiirabisse või mina ka ei tea kuhu ja siis tulid arstid ja ma valetasin et ma olen langetõbine ja siis ma sain tulema ja nüüd ma olen siin ja ma ei tea võib olla mina haige olen ka ja ravimist vajan ning üleüldse takkmoodi on olu...kord ja lugu nagu ütleb matrjoškin kes paberossi gertsogovina flor tõmbab mida jossif stalin armastas väga ka aga mitte selles pole asi vaid vot takk...moodi on lugu ... jah just ongi aga mis pärast te midagi mult ei küsi et kes ma olen või mis ja kust tulen ja mis ja nii edasi vott ja...ja satikad on mul kah veel . </s> <s> Vott ! </s> </p>
<p> <s> Arstid ei vahetagi enam mingeid pilke . </s> <s> See , mida nad kuulsid , ei vaja enam mingeid kommentaare . </s> <s> Peaks too läkiläkikandja ainult mitte märatsema hakkama . </s> <s> Siin majas pole täna sanitaregi . </s> <s> Igatahes erutatud on too mees nüüd küll ja tormab aina toa ühest nurgast teise . </s> </p>
<p> <s> Doktor Ennet otsustab , et tõesti tuleks mehelt ( Repsonilt ? </s> <s> Bioloogiadoktorilt ? ) küsida , kes ta ikka õieti on . </s> <s> Õigemini vist , kelleks ta end päriselt peab . </s> <s> Ja kust tuleb . </s> </p>
<p> <s> Nii ta siis ilmutabki huvi karvamütsimehe , hamba- ja kõrvavalu ja satikatemehe elu- ja töökoha vastu . </s> <s> Ka huvitaks neid see , kuidas ta õieti siia sattus . </s> </p>
<p> <s> " Erahaigla Nõmmel . </s> <s> FAVORIIT . </s> <s> Inimese geneetika sektor . </s> <s> Tsütoloog , mon general . " </s> <s> Ja too persoon tõstab käe , otsekui tahaks ta tohtritele , vaimugeneraalidele , au anda . </s> <s> Tõstab käe lõua alt paela ja haaknõelaga kinnitatud läkiläki oletatava kõrvakoha juurde ... </s> <s> Nüüd on ta küll otsekui mõnd vaimutõbe illustreeriv pilt kohtupsühhiaatriaõpikust . </s> </p>
<p> <s> Ent seejärel , selle ehmatava stseeni järel , tekib tema ilmselgelt paranoilises käitumises teatud muudatus . </s> <s> See on päris ootamatu . </s> <s> Mees puhkeb härdalt nutma . </s> <s> Ja läbi pisarate — kerge vene aktsent , pigem mingi slaavipärane lausekonstruktsioon , mis vahepeal nagu tunda oli , on nüüd täielikult kadunud — , jah , läbi pisarate pihib kentsaks mees : </s> </p>
<p> <s> " Ma olengi juba hull . </s> <s> Kõigepealt sai Saulusest Paulus , ja nüüd on Paulus hull . </s> <s> Läksin hulluks jah . </s> <s> Aga ma ei tea , kas ma ikka päriselt läksin . </s> <s> Võib-olla ma nagu mängin . " </s> <s> Ta on nõutu . </s> <s> Siis pühitakse pisarad silmist , mees lausa käratab : </s> </p>
<p> <s> " Miks te midagi üles ei kirjuta ? ! </s> <s> Te peate mu juttu kontrollima ! </s> <s> Ilmitngimata . </s> <s> Kust mina tean , mis ma räägin ? ! " </s> </p>
<p> <s> " Seda me kahtlematult teemegi , " lausub doktor Pukspuu . </s> <s> Pärast imeliku mehe viimaseid sõnu ta miskipärast ei arvagi , et mees ohtlik olla võiks ja neid Jüriga ründaks . </s> </p>
<p> <s> " Ma elan Koplis . </s> <s> On oluline , et ma ka Tartus EPA juures kohakaaslusega töötan . </s> <s> Juhin suurt geneetika pilootprogrammi , mida toetab ka Ameerika . </s> <s> Kirjutage see kah kohe üles ! " </s> </p>
<p> <s> " Ja millega see projekt tegeleb ? " </s> </p>
<p> <s> See on teatud määral automaatselt esitatud küsimus . </s> <s> Kui doktor Ennetile , kellele kõik pärast toda pöörast glossolaalia-etüüdi , seda omapärast sõnalist kõhulahtisust , selge oli , siis nüüd pole talle enam miski täiesti selge . </s> <s> Jaa — kui inimene räägib ühe hingetõmbega Katari emiirist ja emistest ja Stalini armastatud suitsumargist ; takkatippu veel ka Jeesusest Kristusest ning koguni satikatest , siis võiks nagu diagnoosi langetada : inimese vaimses seisundis pole kahtlusi . </s> <s> Kuid kui sama inimene hetk hiljem tunnistab , et ta vist hull ongi või siis koguni mängib hullu , siis , jah , on kõik keerukam . </s> <s> Tal võib olla raske šokiseisund . </s> <s> Aga muidugi võib olla ka midagi märksa hullemat , lõplikumat . </s> </p>
<p> <s> " Ah et millega meie projekt tegeleb ? " kordab läkiläkistatu doktori küsimust . </s> <s> Ja vastab kohe : " Kloonimisega , Inimese kloonimisega . </s> <s> Kuigi me oma programmi niiviisi ei saa serveerida . </s> <s> Kõik inimese kloonimisega seotu on rahvusvaheliste lepetega ju keelatud . </s> <s> Ainult jaapanlased pole nendega seni veel liitunud . " </s> <s> ( Arukas vastus nagu , mõtlevad doktorid . </s> <s> Aga kas ka tõsi ? ) </s> </p>
<p> <s> " Hästi . </s> <s> Me kontrollime kõike . </s> <s> Seda te ise ju lausa nõuate . </s> <s> Aga öelge meile nüüd , kuidas te siia sattusite . </s> <s> Ja veel sellisel päeval ? " </s> </p>
<p> <s> " Siia ... " </s> <s> Nüüd näib Repsonil , kui ta ikka on Repson , olevat mälulünk . </s> <s> " Ma arvan , et siia tulin ma ise . </s> <s> Ma ... ma ei suuda kõike korraga meelde tuletada . " </s> <s> Ta on kurb . </s> <s> Siis aga karjub vihaselt : " Ei suuda ! </s> <s> Mõistate ! ? " </s> <s> Seejärel korratakse samu sõnu taas vaikselt ja kurvalt ; " Ei tule meelde . </s> <s> Ma peaksin puhkama . </s> <s> Vist teie juures oleks kõige õigem ... " </s> </p>
<p> <s> Doktorid hingavad kergendatult : on ju selge , et seda meest niisama lihtsalt siit ära lasta ei tohi . </s> <s> Kuid inimese vägisi kinnihoidmine on omaette protseduur . </s> <s> Tema deponeerimine , nagu meedikud ütlevad ( mitte vedurite , ikka inimeste kohta ) võib kaasa tuua märatsemishoo ja mehe rihmadega kinnisiduminegi võib möödapääsmatu olla . </s> <s> Oh , see on raske , ohtlik ja ebameeldiv protseduur . </s> </p>
<p> <s> " Ka meile tundub nii , " lausub doktor Ennet . " </s> <s> Te peate ilmselt puhkama . </s> <s> Kui teil midagi selle vastu pole , siis kontolliksime me doktor Pukspuuga enne veel teie reflekse ja mõõdaksime vererõhku . </s> <s> Ning te ise ütlesite , et olete külma saanud , siis mõtleme midagi ka selle vastu välja . </s> <s> Ning teie kõrvavalu vastu kah . " </s> </p>
<p> <s> " Miks peaks mul midagi selle vastu olema , kui te mind kontrollite . " </s> <s> Rahulik vastus . </s> </p>
<p> <s> Ning nüüd järgnevadki tavaprotseduurid . </s> <s> Uuritakse Valeri Repsoni silmapõhju , ta peab seisma silmad kinni ja käed ette sirutatud . </s> <s> Kontrollitakse tasakaalumeelt . </s> <s> Siis tuleb tal ühe sõrmega puudutada ninaotsa . </s> <s> See läheb korda , kuigi kohmakalt . </s> <s> Kõik need katsed tunduvad Valerile piinlikkust tekitavat . </s> <s> Delikaatne mees . </s> <s> Eriti kui seda arvestada , et ta hoopiski mitte terve pole . </s> <s> Seejärel koksitakse kummhaamrikesega tema põlve ja vist ka Achilleuse kõõlust . </s> <s> Mehe refleksid pole kaugeltki korras , kuid kas nad saaksidki pärast seda kõike ... ? </s> </p>
<p> <s> " Mul on teist natuke kahju , " lausub Valeri viisakalt . </s> </p>
<p> <s> " Teil meist ? " imestava doktorid . </s> </p>
<p> <s> " No-jah . </s> <s> Teil on nii armetu instrumentaarium . </s> <s> Vasarake ja peeglike . </s> <s> Kaasaja teaduse taustal on see kõik kiviaegne . </s> <s> Suurem töö jääb teie jutu , muidugi väga targa jutu teha . </s> <s> Aga selles osas olete te väga kõrgel tasemel , " silub ta oma arvamust . </s> <s> Doktorid tunnevad end siiski veidi riivatud olevat : ega too mees , haige mees , valetagi . </s> <s> Selline see psühhiaatri amet on . </s> </p>
<p> <s> Doktorid vaikivad . </s> <s> Doktor Pukspuu suu tõmbub kriipsjaks . </s> </p>
<p> <s> Valeri Repson juhatatakse üksikpalatisse , täiesti viisakasse ruumi . </s> <s> Ent Valeri märkab , et tema toa uksel pole linki . </s> <s> Ja pärast sisenemist kuuleb ta veel ka lukukeele klõpsatust — see keerati kinni . </s> <s> Talle öeldakse , et homme räägitakse temaga pikemalt . </s> <s> Ja tehakse veel analüüse . </s> <s> Tal polevat mõtet erutuda . </s> <s> Küllap kõik läheb korda . </s> </p>
<p> <s> " Terveneme vaimu läbi , " lausub doktor Jüri O.M. Ennet . </s> <s> See on tema lemmiklause . </s> </p>
<p> <s> On see nüüd Hesse või Schweitzeri parafraseering ? </s> <s> Valeri on seda lauset nagu kuulnud või lugenud . </s> </p>
<p> <s> Omapärane juhtum , leiavad vaimutohtird pärast Valeri ukse lukustamist . </s> <s> Shokk muidugi . </s> <s> Niisugused šokid võivad üle minna . </s> <s> On uusi imepreparaate , on ka erilisi , ravivaid teraapiaid . </s> <s> Sellised vaimuseisundid — monoloog oli ju täiesti segane — mööduvad mõnikord paari päevaga . </s> <s> Aga mõnikord paari nädalaga . </s> <s> Või kuuga , Või hoopis paari aastaga . </s> <s> Kuid nad võivad ka üldse mitte üle minna . </s> <s> " Ignoramus et ignorabimus , " nentisid vanad roomlased . </s> <s> Nii ongi . </s> </p>
<p> <s> Doktor Ennet vaatab kella . </s> <s> See pole veel viiski , kuid väljas on juba päris pime . </s> <s> On hakanud sadama laia , märga lund . </s> <s> Suured-suured lumeräitsakad langevad aeglaselt . </s> <s> Pehmed , varjavad , halastavad helbed . </s> </p>
<p> <s> Vaimuhaigla sadades palatites , mille taga veeretavad oma elupäevi suure ja närvilise linna räsitud haiged hinged , süüdatakse tuled . </s> <s> Väsinult kollane tundub see valgus . </s> </p>
<p> <s> Kusagil meenutab meile kirikukell , et on ju rõõmupäev . </s> <s> Jõululaps , meie Õnnistegija on sündinud . </s> </p>
<p> <s> Need kellalöögid kostavad ka Valeri lingita ja lukustatud üksikkambrikesse , mille aknadki on trellitatud . </s> <s> Ainult et seda on tehtud diskreetselt — trellid on peidetud aknaraamidesse ja liistudesse . </s> <s> Eks nii ole viisakam ; haige inimese hingele pole tahetud haiget teha . </s> <s> Ja vast on nii ka pragmaatiliselt võttes kasulikum : trellide nägemine võib ärgitada just aknast kuidagiviisi välja kippuma . </s> <s> Mine tea . </s> </p>
<p> <s> Jah , kellalöögid kostavad selgesti ning Valerile , kes voodis lebab ja valgustki süüdanud pole — ta põrnitseb tundetult lakke — , hakkab midagi nagu läbi udu meenuma . </s> <s> Ka seal , kus ta eile oli umbes samal kellaajal , mis praegu võis olla , kõlasid kellad . </s> <s> See oli mingi alevikuke Kide-Eestis , põlevkivi rajoonis . </s> <s> Kas Sompa ? </s> <s> Ei , vist mingi Ahtme . </s> <s> Nukker-kime kellakaik kostus pisikesest , üsna madalukesest , kuidagi kummalise arhitektuuriga kivihoonest . </s> <s> Õigemini selle tornikesest . </s> <s> Ja tolle majakese poole astus , pimedat , rõsket talveõhtut arvesse võttes , mis kedagi välja ei tohiks meelitada , üsna palju inimesi . </s> <s> Mis maja see on ? tundis Valeri huvi , loidu huvi . </s> <s> Talle öeldi , et pühakoda . </s> <s> Või nii ? </s> <s> Kuid miskipärast tundus talle , et ka tema nagu peaks sinna minema ... </s> </p>
<p> <s> Kuid kuidas ta niisugusesse räämas kolkasse üldse sattus ? </s> <s> Mis enne seda oli ? </s> </p>
<p> <s> Hakkas meenuma seegi . </s> <s> Kui ta pärast Ülenurmest lahkumist — tal on veel meeles , kuidas tundmatu siklimees oma sõiduriistaga porijäisel õuel kaheksa tegi ja seejärel kadus , Ville must kast külgkorvis . </s> <s> Kast Valeri pojaga . </s> <s> Seejärel sammus Valeri ( vist tunde , ta ei tea ) hõredas , raagus metsas . </s> <s> Kõver kõver kuusirp ilmus taevasse . </s> <s> Ei ühtegi talu valgustatud aknaruudukesega , ei ainsamat inimhinge . </s> <s> Ja siis leidis ta end vana heinaküüni ees seismas . </s> <s> Ta jõllitas seda mõistmatult , kuni taipas , et küünis on siiski parem ööd veeta , kui lagedal metsaheinamaal , jäise tuule käes . </s> <s> Metsas võib päriselt ära külmuda , mõtles ta — kuid mõtles sellestki ilma igasuguse hirmuta , nagu millestki kellessegi teisesse puutuvast . </s> <s> Ent lõpuks puges ta siiski tabalukustatud küünivärava alt sisse , varju . </s> <s> Seal oli veel veidi heinugi . </s> <s> Kuigi läppunud lõhnaga , ilmselt mitu aastat vanu . </s> <s> Ja mingi katkine vana saanitekkki oli maas . </s> <s> Valeri võttis selle endale ümber , kaevus heintesse . </s> <s> Hakkas natuke soojem . </s> <s> Ja siis imes halastav uni otsekui must põhjatu auk ta endasse . </s> <s> Ta silme ette jäi uneski toosama veider , külmakõver kuusirp , mis läbi katkise katuse sisse paistis . </s> </p>
<p> <s> Siis hommik . </s> <s> Ja jälle sammub ta . </s> <s> Mingi eesmärgita.Sammub vist ligemale lõunani . </s> <s> Näljatunnet küll ei ole . </s> <s> Kas ta mõtleb millelegi ? </s> <s> Äkki kellelegi kloonitule , kes liha tema enda lihast . </s> <s> Mis siin ikka mõelda — kui nii , siis parem , siis kohe palju-palju parem , kui parem on ... </s> </p>
<p> <s> Ta jõuab tundmatule maanteele . </s> <s> Läheneb suur veoauto , järelvankris betoonplokid . </s> <s> Valeri hääletab automaatselt . </s> <s> Auto peatubki . </s> <s> Vene keelt rääkiv mees küsib , kuhu sõita tahetakse . </s> <s> Tema sõitvat oma koormaga Virumaale , Kiviõli kanti , aga mitte päris Kiviõlisse . </s> <s> Mingi kohanime ütleb . </s> </p>
<p> <s> Valeri arvab , et võiks küll Kiviõli kanti . </s> <s> Et seal saab ikka ka vene keelt rääkida . </s> <s> Autojuht vahib talle otsa , ei saa hästi aru , mida hääletaja silmas peab . </s> <s> Lõpuks ütleb , et mis mees passib — kui sinna kanti asja on , ronigu peale . </s> <s> Auto sõidab edasi . </s> <s> Autojuht pärib midagi , tahab juttu teha , kuid Valerist pole jutumeest . </s> <s> Pettunud moega paistab noorepoolne sohver olema , süütab ühe " Priima " -sigareti teise järele . </s> </p>
<p> <s> On juba pealelõuna , kui nad mingisse räämas alevikku jõuavad . </s> <s> Vist Ahtme . </s> <s> Valeri astub automaatselt sööklasse . </s> <s> Tellib hernesuppi ja kotlette . </s> <s> Supp on maitsetu , kotletid külmad , kõvad ja maitsetud . </s> <s> Aga mis sellest . </s> <s> Kui nii parem , siis parem ... </s> </p>
<p> <s> Ning seejärel hulgub ta alevi vahel kuni kuulebki neid kellalööke , mis nagu ütleksid , et tuleb sinna minna , kuhu nad kutsuvad . </s> <s> Õigus , üks karkudega vanem mees , karkudega küll , aga kena kasukmantliga , üldsegi mitte sandi moodi mees , selgitas veel , et see olevat Püha Franciscuse , Assisi Franciscuse kabel . </s> <s> Rooma õigeusk , mitte Kreeka , rääkis ta teadjana . </s> <s> Kabel olevat siin iidsetest aegadest peale . </s> </p>
<p> <s> Nüüd aga kuuleb Valeri , et ta palatiuks lahti keeratakse . </s> <s> Vanem punakaspruunis õekitlis naisterahvas astub sisse ja paneb Valeri öökapikesele kausi putru ja klaasi piima . </s> <s> Ning paar tabletti . </s> <s> Need on palavikuvastased tabletid , saab Valeri teada ; see kuumaveekott aga kõrvavalu vastu . </s> <s> Pangu ta , hea mees , see nüüd kohe kõrva peale . </s> <s> Enne kui jahtub . </s> <s> Ning veel tuuakse Valerile pidžaama ja mingi imikukakavärviline hommikumantel . </s> <s> Pangu ta , hea mees , see selga . </s> <s> Milleks , imestab Valeri . </s> <s> Noh , nagu teisedki haiged , kostetakse . </s> </p>
<p> <s> Valeri peab vajalikuks teatada , et ta pole hea mees . </s> <s> Samuti nendib ta , et õel ( või koristajal ? ) on nina kõrval üks soolatüüka moodi asi või junn ; niisugused tuleks ära lõigata . </s> </p>
<p> <s> Selle peale vanem proua nähtavasti solvub , ei lausu midagi , väljub ning keerab ukse taas lukku . </s> <s> Valeril pole söögiisu . </s> <s> Ei tea , mõtleb ta , võib-olla poleks pidanud soolatüükast juttu tegema . </s> <s> Äkki panid pahaks . </s> <s> Kuigi tal mingit paha mõtet polnud . </s> <s> Hea soovitus ju . </s> </p>
<p> <s> Valeri pikutab edasi . </s> <s> Meenutab edasi . </s> </p>
<p> <s> See palvela , Püha Franciscuse kabel , mis siia püstitati jumal-teab-millal ja milleks ning mis imekombel kõik muutlike aegadega kaasas käiva on üle elanud , see pisike kabel on puupüsti rahvast täis . </s> <s> Lõhnab hapukalt niiskete riiete järgi . </s> <s> See on vaesuse lõhn . </s> <s> Suurem osa siinolijaist on mingil viisil kaevanduse ja põlevkiviga seotud . </s> <s> Aga nüüd kaevandusi ju suletakse . </s> <s> Pole rentaablid , vanamoodne tehnoloogia . </s> <s> Ei sobi vanad kaevandused ja nendega kokku kasvanud inimesed uude ühiskonda . </s> <s> Ameeriklaste NRG ENERGY põlgab nad ära . </s> <s> Tööpuudus . </s> <s> Elatakse siingi töötu abirahadest . </s> <s> Aga juuakse seegi enamasti maha . </s> <s> Et unustada . </s> <s> Ning eks siia Jumala palge ettegi ole tuldud unustamissoovist . </s> <s> Ehk kunagi jõuame Kõigevägevama palge ette . </s> <s> Ehk antakse meile meie patud andeks . </s> <s> Äkki on paradiis tõesti olemas . </s> </p>
<p> <s> Väike koorike hakkab laulma . </s> <s> Liituvad ka kirikulised . </s> <s> Veniv viis kerkib koos küünalde suitsu ja selle inimtalli sooja läppunud haisuga madala lae poole . </s> <s> Kurvalt vaatab Jeesus Kristus altarimaalilt oma kummardajaid . </s> <s> Aga Valeril on tunne , et Kristus tema peale ei vaata . </s> <s> Suunab oma pilgu nimme mööda . </s> <s> Ei saa Valeri Repson Õnnistegijaga silmsidet . </s> <s> Kas ... kas teda on jäetud ilma millestki...millestki , mida ta pole kunagi taibanud ka nõuda ... ? </s> </p>
<p> <s> Valeri vaatab okaskrooniga ristilöödut . </s> <s> Jah , Tema isa saatis oma poja inimeste lunastuse nimel piinarikkasse ristisurma . </s> <s> See saatis oma poja surma . </s> <s> Tema poeg on mustas nahkses riistakastis-kirstus elusalt maasse kaevatud — , " sjuugavmetsa " sisse ... </s> <s> Mille või kelle nimel saatis Valeri , kah isa nagu Taevaisagi , oma poja surma ? </s> <s> Ei mitte kannatavate inimeste , hoopis Kurjuse jõudude soovil ja auks . </s> <s> Nendele vaestele ja vaevatuile siin kabelis ehk on halastus . </s> <s> Temale , süda ütleb , mitte . </s> </p>
<p> <s> Aga teravat valu Valeri ikka veel oma hinges ei taju . </s> <s> See on mingi tuhm tuikamine.Ega suured haavadki algul valuta — kirvendavad , tuikavad imelikult . </s> </p>
<p> <s> Valeri ostab endale kah küünla . </s> <s> Ta tahab selle panna põlema teiste kõrvale . </s> <s> Küünalde tarvis on eriline nõu või kast — torkad põlema süüdatud küünla läbi kasti katva aukudega pleki otsapidi nõu põhjale kallatud liivasse . </s> <s> Ja siis loed oma palve . </s> <s> Tema ei tea ühtegi palvet . </s> <s> Ta siis vahib muidu niisama , teeb nagu palvetaks . </s> <s> Võib-olla peaks palve hinges iseenesest sündima , aga ta ei usu , et see palve sünniks . </s> <s> Ta ei tunne hardust , tal on tunne , nagu oleks talle mingi kott pähe , ja mitte ainult pähe , vaid ka hingele tõmmatud . </s> <s> Kõik jõuab temani kuidagi nagu läbi udu . </s> </p>
<p> <s> Valeri võtabki küünla ja tahab seda teistest , juba põlevatest süüdata . </s> <s> Aga küünal ei sütti . </s> <s> Ta proovib veel ja veel . </s> <s> See kõik on päris arusaamatu — mitte et ainult tema küünal ei sütti , asi on imelikum : need küünlad , mida ta oma küünlaga puudutab , kustuvad kah kohe . </s> <s> Tuli kustub , suitsupael tõuseb lae poole . </s> <s> Nagu süüdistus . </s> <s> Kolm , viis , seitse küünalt on ta oma küünlaga juba kustutanud . </s> <s> Mida peaks see tähendama ? </s> <s> Juhus ? </s> <s> Aga teda juba vaadatake . </s> <s> Imestades , kohkumisega , kurjalt . </s> <s> Valeri ei julgegi rohkem proovida , tõmbub tagasi , püüab teiste selja taha kaduda . </s> </p>
<p> <s> Mis see ometi oli ? </s> </p>
<p> <s> Nüüd algab jutlus . </s> <s> See on selges eesti keeles.Ei olegi ladina keeles , nagu vist peaks . </s> <s> Või ei peakski ? </s> <s> Pärastpoole ehk peetakse jutlust ka poola või leedu keeles — need ju päris katoliiklikud maad , ja siinkandis , kaevandustes on koos igasuguseid rahvaid nagu kunagi Paabelis . </s> </p>
<p> <s> Kogu jutluse aja on Valeri nagu poolunes . </s> <s> Korraks jõuavad ta kõrvu siiski tuttavad sõnad : </s> </p>
<p> <s> Aga see sündis neil päevil , et sõna keiser Augustuse käest välja läks , et kõik maailm üles kirjutada ... Siis läks ka Joosep Kalileamaalt Naatsareti linnast üles Juudamaale Taaveti linna , mida hüütakse Petlemmaks et ennast lasta üles kirjutada Maarja , oma kihlatud naisega , kes oli käima peal . </s> <s> Aga see sündis , kui nad teel olid , sai aeg täis , et ta pidi maha saama . </s> </p>
<p> <s> Millal ja kus talle just need sõnad meenunud olid . </s> <s> Kus ? </s> <s> Millega seoses ? </s> <s> Ta ajataju on tuhmunud . </s> <s> See kõik oli vist väga ammu . </s> <s> Või ehk ei olnudki ? </s> <s> Ei tea , mitte ei tea . </s> <s> Valeri saab aru , et tema mäluga — äkki ka mõistusega ? — on midagi lahti . </s> <s> Kõik on kuidagi looritatud . </s> <s> Kas kunagi tuleb selgus ? </s> <s> Aga võib-olla ei tahagi ta selgust . </s> <s> Äkki on igavene videvik paremgi . </s> <s> Ja kui parem on , siis ju parem ... </s> </p>
<p> <s> Äkki hakkab rahvas nagu liikuma . </s> <s> Altari poole justkui . </s> <s> Valeri liigub kaasa . </s> <s> Inimesed põlvitavad . </s> <s> Jäävad nagu midagi ootama . </s> <s> Valeri põlvitab ka . </s> <s> Jääb temagi ootama , kuigi ei tea mida . </s> <s> Ahhaa , see hallipäine mees , kes ennist jutlust pidas , tuleb liua ja karikaga . </s> <s> Ta vaimulikurüül on violetne ehispael , stoolaks vist kutsutakse , altarikatted on kah miskipärast lillad , ju siis peab . </s> <s> Mees läheneb , ta näol on tihe , peen kortsurägu otsekui ämblikuvõrk . </s> <s> Ahhaa — see , mis toimub , on armulaud . </s> <s> Mees ristil jagab usklikele oma ihu ja verd . </s> <s> Kui seda saaks , äkki saaks siis priiks . </s> <s> Väga tahaks Valeri priiks saada , kuigi ta täpselt ei oska sõnastada , millest priiks . </s> </p>
<p> <s> Valeri kõrval põlvitav eideke avab oma hambutu suu . </s> <s> Preester võtab hõbedaselt liualt valge õhukese armulaualeivakese , õrna , vilunud liigutusega susatakse see vana naise suhu . </s> <s> Ja siis saab ta peekrist lonksukese veini . </s> <s> Teda õnnistatakse . </s> <s> Nüüd on jõutud Valerini . </s> <s> Ka tema avab suu . </s> <s> Miskipärast heidab ta samal ajal silmanurgast pilgu altarimaalile . </s> <s> On see võimalik , aga nüüd järsku vaatab ristilöödu temale otsa ? </s> <s> Maalitud mees ei saa ju ometi pead pöörata . </s> <s> Aga vaatab , jah , Valerile otsa . </s> <s> Silma sisse vaatab . </s> <s> Imeliku pilguga vaatab . </s> <s> Samal ajal kummardub preestri kortsuline nägu Valerile õige lähedale , Valeri tunneb , et midagi on ta huultel . </s> <s> Ta tahab seda alla neelata , kuid nüüd juhtub midagi arusaamatutu ja hirmutavat . </s> <s> Ta ei saa ! </s> <s> Neelata on võimatu . </s> <s> Valkjas , imeõhuke liistakas hakkaks nagu paisuma ; muutub imelikult kleepivaks , täidab kogu suukoopa , hakkab ummistama neelu . </s> <s> Valeri kõõksatab lämbuvalt . </s> <s> Ja ta tunneb , kuis miski tume vajub temale . </s> <s> Äkki kaob kõik . </s> </p>
<p> <s> Kui ta silmad avab , on ta mingis väikeses ruumis . </s> <s> Kas seda kutsutakse käärkambriks ? </s> </p>
<p> <s> " Teil hakkas halb . </s> <s> Te minestasite . </s> <s> Te olite üsna kaua teadvuseta . </s> <s> Me tassisime teid siia . </s> <s> Varsti saate te abi . </s> <s> Ma juba helistasin . </s> <s> On teil nüüd parem ? " </s> <s> Tema kohale on taas kummardunud vaimulikurüüs vana mees . </s> </p>
<p> <s> " Mul on parem . </s> <s> Ma ... vist ei tohtinud seda , seda leivakest neelata . </s> <s> Minule ei lubata . " </s> </p>
<p> <s> " Miks sa nii arvad , mu poeg ? " </s> </p>
<p> <s> " Ma olen pattu teinud . </s> <s> Ma lasin oma lapse maa sisse matta . </s> <s> Selle , kelle siga sünnitas . </s> <s> Ja Jeesus on mulle kuri . </s> <s> Ei anna andeks . " </s> </p>
<p> <s> Pikalt ja kurvalt vaadatakse teda . </s> </p>
<p> <s> " Te ei ole veel mõistuse juures , poeg . </s> <s> Praegu vajate te rohkem arstide kui vaimuliku abi . " </s> </p>
<p> <s> " Andke andeks , aga kas ma võiksin teilt midagi küsida ? " </s> <s> Valeri tunneb , et ta p e a b milleski selgusele jõudma , ainult , et ta ei tea , kuidas alata . </s> <s> Ta jätkab kiirustades ; tal on nüüd ka tõesti parem , ta suudab isegi naeratada . </s> <s> Kuigi vist kuidagi kõveralt . </s> <s> " See , et ... ma mõtlen , et vaimulik on nagu taevaste vägede advokaat või nagu ... ( ei , see algus ei tulnud hästi välja ) ja kirik justkui konsulteerimise punkt , kus selgust saab , kui vaja...ja ... see , et , vaadake , kui inimene on oma lapse surmas süüdi , siis on see hirmus süü muidugi , aga kui see laps polegi nagu päris õige laps , vaid kloonitud laps , isiklikust vererakust t e h t u d laps ja nii-öelda inimese enda duubel , siis ehk pole päris nii , et kole süü ... </s> <s> Laps on siis nagu su enda ihu tükk , ja eks me ju ole oma ihu peremehed ... me lõikame ju oma küüsi ja juukseid ja viskame need , osa enesest , ära , ja see pole miski patt ja...aga kui nüüd üks laps on samuti sinu ihu , noh ... nagu väljund või nii , siis me nagu võiks öelda et ... " </s> </p>
<p> <s> Nüüd astuvad samasse väiksesse ruumi mees ja naine valgetes kitlites . </s> <s> Mees võtab arstikotist süstla . </s> <s> Valeril mõõdetakse vereõhku . </s> <s> Seejärel teda süstitakse . </s> </p>
<p> <s> " Kas te olete epileptilk ... langetõbine ? " </s> </p>
<p> <s> Valeri aju töötab palavlikuliselt . </s> <s> Ta ei taha , mitte ei taha mingisse alevihaiglasse , ta kardab neid koledaid haiglapugerikke , aga nad ju nagunii tahavad ta niisugusesse viia . </s> <s> Tuleb väljapääs leida , tuleb valetada . </s> <s> Neil FAVORIIDIS oli kunagi langetõbine patsient . </s> <s> Valeri teab sellest haigusest , mis ühtpidi ju surmatõbi pole , teisest küljest aga ka ravile ei allu , ehkki langetõvehooge saab vältida , jah , ta teab sellest haigusest üht-teist . </s> </p>
<p> <s> " Jah , ma olen epileptik , " lausub ta . </s> <s> " Lapsest saati . </s> <s> Nähtavasti tabas mind spasmihoog grand mal . </s> <s> Ma olen reisil ja mu rohud jäid Tallinna . " </s> <s> Ja ta lisab , et jutule veenvust lisada : " Carbamazepiin . </s> <s> Ma olen Tallinnast . </s> <s> Ma pean Tallinna tagasi saama . " </s> </p>
<p> <s> Arstid muutuvad rahulikumaks . </s> <s> Arusaadav — kes endale ikka jõuluõhtuks patsienti tahab . </s> <s> Ja langetõbi on haigus , mis haiglaravi ei vajagi . </s> </p>
<p> <s> " Viimane buss küll läheb veel . </s> <s> Kiviõlisse . </s> <s> Ja sealt peaks edasi ka saama . </s> <s> Aga kas teist täna minejat on ? " </s> </p>
<p> <s> " Muidugi on . " </s> <s> Valeri hingab kergendatult . </s> <s> Ja ta lisab : " Ma ... ma olen kange , iseäranis kange käimamees . " </s> </p>
<p> <s> Nüüd arstid naeratavad . </s> <s> Ka vaimulik näib rahunenud olevat — see , mida too mees siin enne rääkis , oli küll selge meeltesegasuse jutt , aga , noh , kui langetõvehoog , siis ehk mõistetav . </s> </p>
<p> <s> Ja varsti on Valeri jälle värske õhu käes . </s> <s> Ta mõistus , mis nagu vahepeal päris selge oli , hakkab taas hägunema . </s> <s> Aga seda teab ta küll , et ta bussijaama peab üles leidma . </s> <s> Ja ta leiabki . </s> <s> Ja Kiviõlis jõuab ta ka täpselt Tallinna poole minevale bussile . </s> </p>
<p> <s> Sõidust ei mäleta ta suurt midagi . </s> <s> Ja kõik vahepealnegi on segane , aga Tallinnas taipab ta , kuhu peab minema . </s> <s> Ja siin ta nüüd ongi . </s> <s> Ainult ... miks need küünlad ei põlenud ja miks see altarileib niiviisi ... </s> <s> Kui kloonitud laps , siis muidugi ... </s> <s> Kui parem on , siis on muidugi kõik teine asi — parem on veelgi parem ... Valeri Repson vajub taas poolunne . </s> <s> See halastab . </s> <s> Ajutiseks . </s> </p>
<p> <s> Kaks päeva hiljem räägib doktor Ennet , väga erutunud doktor Jüri O.M. , oma kolleegile Melanie Pukspuule , et ta on vahepeal helistanud erahaiglasse FAVORIIT . </s> </p>
<p> <s> " Ja , kujuta ette , niisugune mees nagu Valeri Repson töötab seal tõesti . </s> <s> On jah bioloogiadoktor . </s> <s> Igatpidi tippspetsialist . </s> <s> Varsti juba maailmanimega , sest ta juhib tõesti geneetikaalast pilootprojekti , mida ameeriklaste riigiosalusega fond BALTIC FRIENDSHIP ja mingi farmaatsiagigant rahastab . </s> <s> Praegu olevat Valeri Repson arvatavasti Tartu lähedal Ülenurmes , EPA veterinaarialaboris . </s> <s> Eks ma siis küsinud , et kas Valeri Repson tegeleb ka inimese kloonimisega . " </s> </p>
<p> <s> " Tegeleb või ? " </s> <s> Melanie Pukspuul ( ilma " x " -ita ) on psühhiaatri väsinud silmad . </s> <s> Eks need melanhoolsed hingepeeglid ole näinud tõesti igasuguseid koledaid asju . </s> <s> Ennetil ju ka , kuid tema on loomuldasa vitaalne , lõbus koleerik . </s> </p>
<p> <s> " See küsimus tegi sealse inimese nagu umbusklikuks . </s> <s> Mulle räägiti , et kõik mis inimese geneetikaga seotud , allub rangetele rahvusvahelistele kokkulepetele . </s> <s> Uurida tohib ainult seda , mis pärilike haigustega seotud või siis geenivaramuga , mida kavatsetakse luua . " </s> </p>
<p> <s> " Räägitakse jah . </s> <s> Sinna need riigi rahad hakkavad minema . " </s> <s> Ikka pessimistlik on Enneti kolleeg . </s> </p>
<p> <s> " Siis ma küsisin , kas ta sigadega kah tegeleb ? </s> <s> Algul vaikiti , aga siis öeldi , et vist mingil määral küll . </s> <s> Asi puutuvat trangeensetesse sigadesse ja kudede siirdamisse . </s> <s> Täpsemalt nemad ei teadvat . " </s> </p>
<p> <s> " Nii ta ju meilegi rääkis oma ... monoloogis . " </s> </p>
<p> <s> " Ja et osa sellest tõesti tõene oli ning et ta meile midagi ka justkui vene kindralitest rääkis ning mingist tellitud titest , siis ei saanud ma seda asja päris niisama jätta . </s> <s> Ma helistasin veel õige mitmel telefonil . </s> <s> Ja mitmesse ametkonda . </s> <s> Vägagi erinevasse ... </s> <s> Peab ju kontollima . " </s> </p>
<p> <s> " See me kohus on . " </s> </p>
<p> <s> " Algul oldi umbusklikud . </s> <s> Tunti ainult huvi mu telefoninumbri vastu ja kogu lugu . " </s> </p>
<p> <s> " Usutav . </s> <s> Ja nii see lugu lõpebki ? " </s> <s> Head too pruunisilmne lesknaine maailmalt , eriti valitsusasutustelt ei oota . </s> </p>
<p> <s> " Kujuta ette — üldsegi mitte ! </s> <s> Paari tunni pärast helistati mulle tagasi . </s> <s> Minu meelest lõhnas nende helistajate kõnemaneer koguni paanika järgi . </s> <s> Tundus , et on nagu miski alarmiolukord . </s> <s> Küsiti , kas Valeri Repson on meie haiglas ja öeldi , et nad tahavad temaga ilmtingimata ja kõige lähemal ajal kohtuda . " </s> </p>
<p> <s> " Mina käisin teda eile vaatamas . </s> <s> Panin ta kirja EKG-le ja veel ka ajutomograafiasse . " </s> </p>
<p> <s> " Kuidas ta muidu oli ? " </s> </p>
<p> <s> " Väga apaatne . </s> <s> Segane ta ei olnud , aga klaar mitte hoopiski . </s> <s> Oneiroidne ; nagu hämarolekus . " </s> </p>
<p> <s> " Tead , Melanie , mina ütlesin helistajatele ka , et Valeri Repsoniga kohtumine ei tule praegu veel kõne allagi . </s> <s> See võib talle kahjulik olla . " </s> <s> Doktori käitumises on enesekindlust , ta nagu tahaks kuulutada , et see mees on praegu meie oma , ärge mitte mõelgegi , et teete , mis tahate . </s> <s> " Vihastasid selle peale ... </s> <s> Mulle teatati , et asja kohta täie teabe saamine olevat Eesti riigi huvides . </s> <s> Ole sa lahke ! </s> <s> Aga mina ei lasknud neil ülbitseda , ütlesin , et on olemas rahvusvahelisi leppeid , millele ka Eesti riik on alla kirjutanud . </s> <s> Ja need lepped ei luba riiklikke huve inimese põhiõigustest kõrgemale seada ! </s> <s> Pole enam endised ajad , et " keelan ja käsen , poon ja lasen " . </s> <s> Aga muidugi , ühel päeval on nad siin siiski . </s> <s> Meie neid tagasi hoida ei saa , kui asi tõesti tõsine on . </s> <s> Ja vist ongi </s> .... <s> Mis aga Repsonisse endasse puutub , siis see mees on küll väga sassis , kuid dementsusest kaugel . </s> <s> Selle tunneb õhust ära . </s> <s> Niipalju me ikka oma ametit tunneme . " </s> </p>
<p> <s> " Mina , Jüri , arvan , et mingid organite-mehed on õige varsti siin . " </s> </p>
<p> <s> " Jaah ... ? " </s> </p>
<p> <s> " Lugu selles , et Repson nõuab ise kah võimuesindajatega kokkusaamist . </s> <s> Ta tahtvat mingeid tunnistusi anda . </s> <s> Praegu on selleks tõesti veel vara , ta pole konditsioonis , aga siiski vähemalt nii palju on siiski , et ega me igavesti ta nõudmisi ignoreerida tohi . " </s> </p>
<p> <s> " Selles on sul õigus . </s> <s> Aga mina kahtlen , kas see Repson üldse päris terveks saab . </s> <s> Kergelt imelikuks ta jääda võibki . </s> <s> Natuke , noh ... läkiläkionuks , nagu ta ise ütleb . </s> <s> Kuigi ilata suunurgas . </s> <s> Mnjaa . </s> <s> Ühtpidi on ta täitsa vaimukas mees , aga teistpidi kardan ma siiski , et on ka jäävaid kahjustusi . " </s> <s> Siiski näib südilt oma patsientide õiguste eest võitlevat doktorit kõige enam pahandavat see , et riigivõimud tema pühale territooriumile tahavad tungida . </s> </p>
<p> <s> Nii see jutt sel korral lõpebki . </s> </p></div2>
        <div2 type="alaosa"><head> CODA </head>
<p> <s> Pühapäeval , 31. detsembril </s> </p>
<p> <s> On aasta viimane päev . </s> <s> Mõned väidavad , et koguni aastatuhande . </s> <s> Teised jälle vaidlevad vastu — aastatuhat olevat lõppenud ikka juba möödunud aastal . </s> <s> Aga nüüd ollakse nagu kokku leppinud , et ikkagi on millennium , see tõeline , käes . </s> <s> Suurem osa inimesi armastab sümboolsust ja lihtsate , loomulike asjade ületähtsustamist . </s> </p>
<p> <s> Valeri on ikka veel oma lingita kambris . </s> <s> Doktor Ennet — tema on tõesti hea mees — rääkis talle nelja silma all , et mida kauem nad Valerit siin saavad hoida , seda parem just temale endale . </s> <s> Miks see nii on , sellest ei saanud Valeri täpselt aru , aga ju Ennet siis teab . </s> </p>
<p> <s> Vahepeal käis Valeril palju külalisi . </s> <s> Tähtsaid mehi käis . </s> <s> Ja nad tundsid kõige vastu huvi , mis Valeri viimasel poolteisel aastal teinud on . </s> <s> Ja kellega ta suhelnud on . </s> <s> Tema ei salanud , rääkis kõik ära , mis teadis . </s> <s> Rääkis ka erukindral Matrjoškinist , kes tõmbab Stalini armastatud tubakat . </s> <s> Peterburis peetud naljakast kohtuistungist rääkis . </s> <s> Ja oma sigadest rääkis . </s> <s> Talle jäi mulje , et mehed on asjast nii huvitatud , et kihutavad neid kohemaid Ülenurmele vaatama . </s> <s> Ju vist neil kah huvi bioloogiaasjade vastu . </s> <s> Ka Valeri laboripäevikute vastu tunti huvi . </s> <s> Valeri rääkis neile , et mingid päevikud on tal FAVORIIDIS oma labori lauasahtlis . </s> <s> Mis seal ikka olulist kirjas saab olla , aga eks sealt saab vaadata seda , millal mingi siga tiineks jäi ja millal poegimist võib oodata . </s> <s> Neile paistis see asi väga tähtis olevat . </s> <s> Valerile endale ei ole nagu miski eriti tähtis . </s> <s> Ja ta ise ei saa enam ka sellest aru , miks ta kunagi oma pilti nii väga bioloogiaraamatutes näha tahtis , kuulsate habemike seltsis . </s> <s> Praegu ta niisugust seltskonda küll ei igatse . </s> </p>
<p> <s> Valeri elab ikka veel mingis häguses maailmas.Midagi on selge , midagi ikka veel ähmane . </s> <s> Kas jääbki ? </s> <s> Noh , jäägu . </s> <s> Kui nii parem , siis muidugi palju-palju parem ... </s> </p>
<p> <s> Täna anti haigetele nääritoite . </s> <s> Verivorsti anti ja kapsaid . </s> <s> Söögiisu on Valeril tagasi tulnud . </s> <s> Päeval magas ta kaua — võiks öelda : magas sihipäraselt . </s> <s> Sest ta teab , et täna on suur ja uhke ilutulestik , eks ikka selle mängu- või pärismillenniumi pärast Valeri Repson ootab väga rakettide laskmist ; imelik , et talle varemalt niisugsed asjad mitte kui midagi . </s> <s> Ju oli pealiskadune mees . </s> <s> Nüüd tähendavad küll — igavene uhke vaatemäng oodata . </s> <s> Tuleb välja , et tema , Valeri , on nagu natuke muutunud . </s> <s> Ta on hakanud magusat armastama . </s> <s> Enne oli nii , et muudkui anna aga karbonaad kätte . </s> <s> Nüüd pole sest suurt lugugi . </s> </p>
<p> <s> Muuseas see soolatüükamoodi junniga naine — ta on õnneks oma solvumise ära unustanud , noh , ikka selle peale , et Valeri soovitas selle jumpstüki nina kõrvalt ära lõigata lasta — jah , see hea lahke vanem naine tõi Valerile uue aasta saaabumise puhul tropsikomme ; kaks ilusas kirjus paberis pikka tropsipulka . </s> <s> Seal sees on maasikamaitsega ja kirsimaitsega ja apelsinimaitsega ja veel mingi võõra maitsega — ju mingi lõunamaa puuvili — komme . </s> <s> Kummaski pulgas kaksteist dropsikest . </s> <s> Valeril on kommid praegu padja all . </s> <s> Õhtul , kui ilutulestikku tehakse ja ta akna juures seda vaatab , siis hea lutsutada . </s> </p>
<p> <s> Ja , näe , Valeri käekell — hea , et seda ära ei võetud — näitab , et kesköö ongi varsti käes . </s> <s> Valeri kujutab ette , kuidas see uus aasta saabub ja mööda ajavöötmeid — gloobus tuleb silme ette — ringiratast edasi kihutab ja igal pool omal ajal kätte jõuab . </s> <s> Riikide presidendid peavad üksteise järele tervituskõnesid ... </s> <s> Kahju , et ta Lennart Meri tervitust kuulda ei saa . </s> <s> Meri on tark mees , oskab palju võõraid keeli ja on raamatuid kirjutand ja kino teind ; Valeri peab Merest väga lugu . </s> </p>
<p> <s> Valeri võtab akna juures platsi sisse . </s> <s> Selle akna liistude sees on peidetud trellid , aga mis sest . </s> <s> Valeril on üks tropsipulk peos õiget aega ootamas , aga enne ta kommi suhu ei pane , kui paugud käima hakkavad . </s> </p>
<p> <s> Ega Valeri eksi , uus aasta on tõesti kohe käes ja inimestel šampuspudelid külmast juba välja võetud . </s> <s> Muidugi mitte igal maal — uus aasta ei tule ju kõigile korraga , mõnes paigas ta juba ongi käes — , aga eks teda oodata ja tervitata kõikjal . </s> </p>
<p> <s> ... </s> <s> Sankt-Peterburgi linnas istuvad koos Grigori Aleksandrovitš Matrjoškin , Bronislav , Viktor ja Arseni — too näärivana moodi mees . </s> <s> Laual on GREMI , aga muidugi ka šampusepudel . </s> <s> Kurvad , löödud mehed on need neli . </s> <s> Aasta lõpp tõi halbu uudiseid . </s> <s> Eks kunagi avaldanud elutark Jevgeni ühe kõneluse lõpul muret , et kas tolle eesti bioloogiadoktori närvid ikka lõpuni vastu peavad . </s> <s> Ei pidanudki . </s> <s> " Kuldne emis " — projekt , millega nad end veel kord , küllap viimast korda elus , tähtsaks ja oluliseks teha lootsid , läks nurja , täiesti nurja . </s> <s> Ei saanud sellest uhket loojakusära , nende " kuldne emis " viskas vedru välja , kooles kõige armetumal kombel . </s> <s> Nende välja mõeldud propaganda-üli-pomm ei plahvatanud , ei meelitanud kohale maailma meediat . </s> <s> Ei välkunud fotoaparaadid ega surisenud kaamerad . </s> </p>
<p> <s> Neli meest vaatavad televiisorist , kuidas Kremli kellad lööma hakkavad . </s> <s> Nad tõusevad ja löövad klaasid kokku . </s> </p>
<p> <s> " Meie aeg on möödas , mehed-vennad , " lausub Bronislav vaikselt . </s> </p>
<p> <s> ... </s> <s> New Yorgis , pilvelõhkujate linnas , lükati mõne tunni eest morgi hiiglaslikku külmikuse Joshua Eidelkindi põrm . </s> <s> Vana mehe kuidagi eriliselt säravad silmad on suletud . </s> <s> Ta on mustas ülikonnas , vahajad , külmast kergel härmatanud käed risti rinnal . </s> <s> Tema jaoks ei eksitseeri enam mingeid geeniprojekte . </s> <s> Ta loojus-lahkus koos aastatuhandega . </s> <s> Ei antud talle nii pikka iga kui tema legendaarsele nimekaimule , Moosese abimehele Joshuale , kes oma rahva läbi Punase mere viis . </s> <s> Uue aasta teisel päeval viib must tõldauto Eidelkindi sünagoogi ja siis lastakse ta krist juudi kalmistu mulda . </s> </p>
<p> <s> ... </s> <s> Kataris , Doha linnas ei oodata üldiselt uut aastat . </s> <s> Vahhabiididel nagu teistel moslemistel on teine ajaarvamine , eks sellest päevast , mil Muhamed Mekast Mediinasse lahkus . </s> <s> Aga eurooplased ja ka europaniseerunud katarlased peavad uut aastat siiski . </s> <s> Peab ka Halifa Hamad at-Tani oma Gülbahariga . </s> <s> Gülbahari-punapäka graatsia on andnud maad malbusele — eks emakssaamise ootus ole seda teinud . </s> <s> Eks seegi , et ta kannab südame all emiiri lapsukest , oodatud poeglast . </s> </p>
<p> <s> Aga ei ole Kataris oodata ainult rõõmsaid uudiseid . </s> <s> Teinegi katarlane — emiiri nüüd nagu unustusse jäetud " papagioinaine " Bundur — täiskuu — on rase . </s> <s> Ent tema südame all on lapsuke , kelle ühel jala on kuus varvast , nagu tema tõelisel isal , ka Bunduri õigel isal ibn Jussufil . </s> <s> Geenid reedavad kord kõik . </s> <s> Ja siis tehakse DNA . </s> <s> Ja siis peab Jussuf ajatollade karmi kohtu ette astuma ; harva mõistavad koraanitruud mehed süüdistatavatele midagi peale surmaotsuse . </s> <s> Ja eriti piinarikkal viisil peab see surm saabuma . </s> <s> Ent täna ei tea veel seda keegi . </s> <s> Ei tea oma saatust ka Vene saatkonnaalt Kulakov . </s> <s> Uuel aastal saabub päev , mil tema kõri ühel ööl õnnetu Jussufi palgatud palgamõrtuska käe läbi kinžalliga kõrvast kõrvani läbi lõigatakse . </s> <s> Saatkonna vana , roostes laibakarvaroheline LADA leitakse linna tagant prügimäelt . </s> <s> Sealt kohe algab ka liiv , suur-suur liiv , suur-suur-suur liiv , kus kõrbeloomad ja nii edasi . </s> </p>
<p> <s> Aga jätkem need hirmsad asjad . </s> </p>
<p> <s> Ülenurmel , Mürkli talus oodatakse kah uut aastat . </s> <s> Ootab vana-Anu , ootab tema Juhan ja ootab ka nendele uueks aastaks külla saadetud lapselaps . </s> <s> Anu — kõrgepalgaline emand — on oma Juhanile ostnud kakskümmend pakki PRIIMAT . </s> <s> Ka lauluõli saab Juhan piduliku päeva puhul . </s> <s> Mitte küll tervet pudelit — Anu kallas kompressiviinast vast veerandi endale ristluude ravitsemiseks . </s> <s> Aga Juhan saab ikka ka oma osa , truu ja tubli mehe osa , kes kah palka saab , kuigi väiksemat — öövahi oma . </s> <s> Lapselaps väike Anu saab kingiks labakindad , mis vanaema ise kudunud . </s> <s> Anu on seitsmeaastane , aga juba moodne plika — tal on Barbie-nukud ja tossud ning Anu ei tea , mis nihukeste naljakate villaste asjandustega — labakinnastega — pealegi hakata . </s> <s> Aga seda teab väike-Anu küll , mida tropsikommidega , mis talle vanaema kah kinkis , peale hakata . </s> <s> Neid ta lutsibki . </s> <s> Tal on parajasti suus maasikamaitsega tropsikomm ... </s> </p>
<p> <s> ... nagu Valerilgi . </s> </p>
<p> <s> Aga jätame nüüd kõik muu kõrvale , sest kohe-kohe algab oodatud ilmatu uhke tulevärk . </s> <s> Raketid lendavad õhku . </s> <s> Armas taevas — nii palju ja igatsugu värvi ! </s> <s> Teevad taevas rattaid ja kuuski ja mine tea mis kõik veel . </s> <s> Nüüd tuhiseb Aeg tõesti üle igasuguste , inimeste poolt välja mõeldud vööndipiiride . </s> <s> Tema neist ei hooli , temale ükspuha . </s> <s> Uus aastatuhat saabub . </s> </p>
<p> <s> Keegi on kuskil võrrelnud meie maakera juustukeraga . </s> <s> Aga meie kallis maakera erinevat teistest omataolistest keradest-planeetidest sellepoolest , et ta on hallitama läinud . </s> <s> Just meie , inimesed , olevatki see hallitus . </s> <s> Räigelt öeldud , kurjasti mõeldud . </s> <s> Aeg tuhiseb ümber meie juustukera , tuhiseb meist üle , ja kui tema mõistaks , kui temal aru peas oleks , siis arvaks ta inimeste koha pealt , et on üks päris isemoodi ja armas hallitus . </s> </p>
<p> <s> Valeri aga lutsib komme . </s> <s> Nüüd õige aeg käes ! </s> <s> Mis nüüd enam end tagasi hoida . </s> </p>
<p> <s> Ja tema nägu , ilusast vaatepildist valgustatud nägu , on rakettide heledast kumast kord punane , siis roheline , siis kollane . </s> <s> Käsi Valeri ei plaksuta , aga temale küll kõik väga meeldib . </s> <s> Ja tropsikomme jätkub ka . </s> </p>
<p> <s> Hüvasti ! </s> </p>
<p> * <s> tlk. jidišist Oi , purjus on goi </s> * </p>
<p> <s> purjus on ta — </s> </p>
<p> <s> jooma ta peab , </s> </p>
<p> <s> sest ta on goi ! </s> </p>
<p> <s> Läheb juut kõrtsikesse , </s> </p>
<p> <s> kõrtsikesse , </s> </p>
<p> <s> kõrtsikesse </s> </p>
<p> <s> joob ära klaasikese veini </s> </p>
<p> <s> ühe klaasikese veini , </s> </p>
<p> <s> ühe klaasikese veini ! </s> </p>
<p> <s> Oi , purjus on goi ! </s> <s> Jne. </s> </p>
<p> <s> goi — mitte juut , teisest rahvusest inimene . </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
