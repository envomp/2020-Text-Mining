<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> " Kuningas Christeri mõõk " ja Ingrid Arvustused </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> " Kuningas Christeri mõõk " ja Ingrid Arvustused </head>
<p> <bibl> <author> <s> Indrek Hargla </s> </author> </bibl> </p>
<p> <s> Aknast avanes vaade sammaldunud kividele , lahel oli parasjagu sügistuult ja lained loksusid vahutades randa . </s> <s> Ma ei kuulnud loksumist ; restorani aknad olid suletud , kuid nad ei sulgenud mu meelte ees mere lõhnu ja hääli . </s> <s> Mulle meeldis see pilt , oma uue suvila aknast hakkan ma nüüd kogu aeg merd nägema . </s> <s> Hämardus , tibutas kergelt vihma . </s> <s> " Kuningas Christeri mõõga " terrass oli klaasseintega , meri siinsamas . </s> <s> Tüüpiline lõunarootsi linnalähedane restoran — avar , piinlikuseni puhas , hubane ; mälestusmärk üleelmisel kümnendil seda maad tabanud kõigelubatusest ... </s> </p>
<p> <s> " Ma ootan kedagi , " ütlesin kelnerile . </s> <s> " Üks õlu seniks . </s> <s> Midagi lahjemat . " </s> <s> Ta noogutas ja eemaldus . </s> <s> Tuhatoosi laual muidugi ei olnud . </s> <s> Läksin ise serveerimislaua juurde ja varustasin ennast ühega , tabades saali teisest otsast hallipäise pensionäri hukkamõistva pilgu . </s> </p>
<p> <s> Õlu oli jääkülm ja ilma vahu ja peaaegu maitseta . </s> <s> Vaatsin kella . </s> <s> 18.04. Olime kokku leppinud pisut peale kuut . </s> <s> Ta lõpetab töö kell neli , sõidab koju , vahetab riided ( kas vahetab ? ) , mukib ennast veidi ja võtab takso . </s> <s> Taksot ma talle ei maininud , ütlesin vaid , et tulen oma autoga . </s> <s> See pidi piisav olema , Ingrid on mõistlik tüdruk . </s> </p>
<p> <s> Ta tuli 18.11. </s> <s> Tuli kiirel , uhkel ja naerataval sammul , nautides oma saabumise effekti . </s> <s> Põlvedeni nahkseelik ( täpselt põlvedeni ) , ainult niipalju , et sääred kogu oma jumalikkuses näha oleksid , pisut ümber puusade — ja jälle täpselt parajalt , et mitte mõjuda liiga väljakutsuvana , pigem informeerijana . </s> <s> Hallikas sviiter . </s> <s> Rinnahoidja oli ta kodus ära võtnud , tarbetu samm mõnes mõttes , see oli tal mingi moodne väljaanne , mis ei surunud rindu liiga keha ligi ... </s> <s> Kuid sviiter oli liibuv , tema rinnad kerkisid neist malbe väljakutsena . </s> <s> Ta teadis , et olin päeval hetkeks liiga kauaks ta avatud pluusinööbist põhjustatud vaadet nautima jäänud . </s> <s> Pluus oli valge , rinnahoidja joonistus sellest ilusti välja . </s> <s> Ja Ingrid teadis , et ma teadsin , et päeval oli ta veel rinnahoidjas ... </s> <s> Zhest oli piisav ja kõnekas . </s> <s> Nii tullakse ennast pakkuma ja andma . </s> <s> Ma kavatsesin pakkumise vastu võtta . </s> <s> Helepruunid juuksed , kukla tagant patsi sõlmatud , et kaunid näojooned täiuslikkuses välja joonistuksid — tal polnud tarvis mind oma juustega peibutada . </s> <s> Teravapilgulised , elavad silmad , rootslaslik nöbinina ja kõrge laup , kitsad huuled . </s> </p>
<p> <s> Ta istus , jäädes laua juures viivuks seisma , et saaksin teda imetleda ; ja istus väga graatsiliselt , surus reied kokku , lehvitas oma helepruune juukseid . </s> <s> Ma ei hakanud tõusma , sest teadsin , et siin pole kombeks naistele toole laua alt tõmmata . </s> <s> Aga igas muus mõttes on nad naised nagu naised ikka . </s> </p>
<p> <s> " Ma hilinesin veidi , vabanda , " ütles ka oma laulval häälel ja naeratas . </s> <s> Tegelikult kiirgas ja lõbusast naeratusest hoopis küsimus — " Noh ! </s> <s> Kuidas on ? </s> <s> Oled vapustatud ? " </s> </p>
<p> <s> Mõneti ma olin . </s> <s> " Vabandan , " vastasin . </s> <s> " Hilinemine pole kuigi suur patt . </s> <s> Sa näed fantastiline välja . " </s> <s> Temast lõhnas vihma , mere ja " Gucci " järele . </s> <s> Mitte tugevalt . </s> </p>
<p> <s> " Mul läks taksoga pisut aega , linnas on tipptund . " </s> <s> Kurat , ta ei raiska ka üldse aega ! </s> <s> Juba pidin ma teadma , et ta tuli taksoga . </s> </p>
<p> <s> " Ma ütlesin , et sa näed fantastiline välja . " </s> </p>
<p> <s> " Aitäh . " </s> <s> Pakkusin talle sigaretti . </s> <s> Ingrid sõrmed riivasid pooleldi mõtteliselt mu kätt , kui ta danhilli õngitses . </s> <s> Alles siis , kui tulemasinat klõpsutasin , küsis ta äkki : " Kuidas sa tead , et ma suitsetan ? " </s> <s> Töö juures nad ei tohi ju suitsetada . </s> </p>
<p> <s> " Nägin , kuidas sa sulepead hoidsid . </s> <s> Igatsevalt , kahe sõrme vahel keerutades . " </s> </p>
<p> <s> " Detektiiv ! " ta puhus suitsu mõnuga välja . </s> </p>
<p> <s> " Iga ajaloolane on pisut detektiiv . </s> <s> Pealegi tuleb deduktiivset meetodit kasutada igal alal , mitte ainult kriminalistikas . </s> <s> Loogika on relv . " </s> </p>
<p> <s> " Heinlein ütleb , et loogika on tautoloogia , selle kaudu ei saa me midagi teada , mida me juba ei tea . " </s> </p>
<p> <s> " Sa oled Heinleini lugenud ? " </s> </p>
<p> <s> " Minu endine mees luges teda palju . </s> <s> Ja tsiteeris mulle . </s> <s> Sa ei kasutanud loogikat , vaid lihtsat vaatlust . " </s> </p>
<p> <s> " Ja tegin sellest tõese järelduse . " </s> </p>
<p> <s> Ta noogutas ja pilgutas kiiresti ripsmeid . </s> <s> Ilusad silmad , täpselt need , mis vaja . </s> <s> " Tegid juhuslikult õige järelduse . " </s> </p>
<p> <s> " Hästi , edaspidi katsun rohkem empiirikaga relvastuda . " </s> </p>
<p> <s> " Ajaloolastel pole just palju millega relvastuda . </s> <s> Kuid sinu relvad on head . </s> <s> Tead , millise mulje sinu loeng jättis ? </s> <s> Nad olid täielikus vaimustuses , tormasid sind otsima ... " </s> </p>
<p> <s> Ja ta rääkis mulle sellest , mida isegi teadsin . </s> <s> Mõtlesin , kas mitte teadlaste vaimustus polnud kallutanud Ingridit nii riietuma . </s> <s> Naised on nii mõjutatavad ja tihti pole võimalik mõista , kellest või millest . </s> <s> Konverentsikeskuse sekretärina puutus ta paljude kuulsustega kokku . </s> <s> Ilus , aktiivne , energiline naine . </s> <s> Loomulikult ei võtnud ta igat õhtusöögikutset vastu , ei — seda ma temast ei uskunud . </s> <s> Ingridis oli piisavalt eneseuhkust ja väärikust . </s> </p>
<p> <s> " Ingrid ! " ütlesin , kui ta oli oma kiidukõne lõpetanud . </s> <s> " Ma tahtsin sind selle õhtusöögiga lihtsalt tänada . </s> <s> Ilma sinuta poleks see kõik olnud nii suurepärane . </s> <s> Olen sulle väga tänulik , tõesti olen . </s> <s> Kõik tuli ju nädalajagu ümber mängida , kutsed ümber kirjutada . </s> <s> Ja et loeng õnnestus — et kogu konverents õnnestus , hoolimata minu viivitusest — on suuresti sinu teene . " </s> <s> Ja ma olin siiras . </s> <s> Ta sai sellest aru . </s> <s> Olin tüdrukut oma plaanide muutmisega kõvasti vintsutanud . </s> <s> Aga nägin ma teda esimest korda alles siin — Lundis . </s> <s> Ning pidin ennast taas needma , kui halvasti ma oskan telefonis kõlanud hääle omanikku ette kujutada . </s> <s> Telefonid ? ma pole veel ikka nendega harjunud ! </s> </p>
<p> <s> " Aitäh , Rainer ! " sõnas ta vaikselt . </s> <s> " Ja aitäh lillede eest . " </s> </p>
<p> <s> Ta oli aru saanud ! </s> <s> Saatsin buketi anonüümselt . </s> <s> Nii mõjub rohkem . </s> </p>
<p> <s> Kelner . </s> <s> Me tellisime veel ühed õlled ja jäime menüüd uurima . </s> </p>
<p> <s> " Lubad , ma valin ? " </s> <s> Vaatame , kui palju on temas rootslannat . </s> <s> Aga ta noogutas . </s> <s> " Ma olen tegelikult kohutavalt näljane . " </s> </p>
<p> <s> " Siis tellime midagi kergemat — näljaga ei tohi palju süüa . </s> <s> Hoolimata sellest , kui palju tahad . " </s> <s> Noh , ma tegin nalja , aga mõtlesin seda tõsiselt . </s> </p>
<p> <s> " Armastad sa rootsi toite ? " küsis ta . </s> </p>
<p> <s> " Ohjaa , väga ! " </s> </p>
<p> <s> Eelroad koosnesid peamiselt lõhest , heeringast ja kõiksugusest muust jälkusest , mis vees elab . </s> <s> Siiski , oli ka ainult taimesalateid . </s> </p>
<p> <s> " Meie köök on väga tervislik , " seletas Ingrid edasi . </s> <s> " Kerge , lihtne ja kasulik . </s> <s> Rootslased pole kunagi pidanud suuri loomakarju . </s> <s> Meri on lähedal ja rikas , põhjas on metsad ja põdrad . </s> <s> Aga me armastame juurvilju ka . " </s> </p>
<p> <s> " Mina armastan juurvilju lausa meeletult . " </s> </p>
<p> <s> " Kas tõesti ! </s> <s> See on tore . </s> <s> Tead , ma pole muidugi päris taimetoitlane , kuid proovin siiski ilma raskema lihata läbi ajada . </s> <s> On muidugi fanaatilisi taimetoitlasi , mõned neist on täitsa hullud . </s> <s> Meil Rootsis , ma mõtlen . </s> <s> Aga mina söön kala ja kana hea meelega . </s> <s> Raskemat liha aga mitte eriti ... " </s> </p>
<p> <s> " Mitte eriti ... " küsisin menüült pilku tõstes . </s> </p>
<p> <s> " Nojah . </s> <s> Sea- ja loomaliha näiteks . </s> <s> Ma söön neid olendeid , kes ei armasta — kalu , kanu ... " </s> </p>
<p> <s> " Kas kanad ei armasta ? " </s> </p>
<p> <s> " Nad ei kanna oma poegade eest hoolt nagu imetajad , ma mõtlen . </s> <s> Ainult sigivad . </s> <s> Aga lehmad ja vasikad ... </s> <s> Ma olen maalt pärit , " lisas ta selgituseks . </s> </p>
<p> <s> " Soovid algatuseks kreeka salatit ? " tegin ma ettepaneku . </s> <s> " Tomat , feta , sibul , kapsas , oliiviõli . " </s> </p>
<p> <s> " Hea meelega , ainult ma ei usu , et nad siin oliiviõli kasutavad . " </s> </p>
<p> <s> " Midaiganes , mulle maitsevad kreeka toidud . </s> <s> Senikaua , kui nad liha kallale ei lähe . " </s> </p>
<p> <s> " Sa oled ka taimetoitlane ? " </s> </p>
<p> <s> " Oo ei , kaugeltki mitte . </s> <s> Aga mul on omad eelistused . </s> <s> Kreeka lihatoidud nende hulka ei kuulu . </s> <s> Mida me põhiroaks võtame ? </s> <s> Kala ? " </s> </p>
<p> <s> Ingrid muigas : " Oleneb millist veini me tahame juua . " </s> </p>
<p> <s> " Et siis nagu toit käib veini juurde , mitte vastupidi ? " </s> </p>
<p> <s> " Ma valin alati niimoodi . </s> <s> Täna ma mõtlen kerge muskaadiga prantsuse veini peale . </s> <s> Selle juurde sobiks ... " </s> </p>
<p> <s> " Merluus a la San Jose , " katkestasin teda . </s> <s> " Ja vein on 86-nda " Chablis de Montagues " . </s> <s> Kusjuures täiesti kindalt ! " </s> </p>
<p> <s> " Neil on merluusi ? " kergitas ta silmi . </s> <s> " Poleks arvanudki ... " </s> </p>
<p> <s> " Neil ei ole merluusi , paraku . </s> <s> Olen seda ükskord San Jose's söönud , peakoka soovitusel . </s> <s> Kala polnud suurem asi aga vein oli võrratu . " </s> <s> Naersime . </s> <s> Millistest tühiasjadest ka nalja ei leita , kui tahetakse naerda . </s> </p>
<p> <s> " Sulle meeldivad veinid ? " päris siis Ingrid , kui oli oma naerulsui näo üle laua minu poole kallutanud . </s> <s> " Tead , mina olen mõnikord veinidieedil , see on nii toitev . " </s> </p>
<p> <s> " Ma ei usu , et sul oleks ükski hea põhjus dieedi jaoks . " </s> <s> Ega tal olnudki . </s> </p>
<p> <s> " Naised peavad ikka vahest dieeti pidama . </s> <s> Jääb kala . " </s> </p>
<p> <s> " Lõhe , kammeljas , tursk ? " </s> </p>
<p> <s> " Pigem tursk , lõhe on liiga rasvane . " </s> </p>
<p> <s> " Tursk Karlskrona moodi siis , " otsustasin . </s> <s> " Sobib mullegi . " </s> </p>
<p> <s> " Ei , ära lase ennast minu taimetoitlusest segada . </s> <s> Kui soovid biifsteiki või midagi ... " </s> </p>
<p> <s> " Ingrid , ma söön heameelega keedetud turska . " </s> </p>
<p> <s> " Seda meil osatakse teha , " noogutas Ingrid agaralt . </s> <s> " Aga tead , mis on rootsi köögi suurim võlu ? " </s> </p>
<p> <s> " Juurviljad ? , " pakkusin . </s> </p>
<p> <s> " Muidugi ! </s> <s> Lillkapsad võiga , estragoniga hautatud kaalikad , stuuvitud kartulid...mmmm . " </s> </p>
<p> <s> Lillkapsad võiga , estragoniga hautatud kaalikad , stuuvitud kartulid ... mõelda vaid ! </s> </p>
<p> <s> Ingrid limpsas keelega üle oma meelate huulte . </s> <s> See oli mõeldud selleks , et ma näeks ta huuli , keelt ja naudinguaimuses nägu . </s> </p>
<p> <s> " Oleme siis valinud — feta ja tursk ? " </s> </p>
<p> <s> " Nii pole sul võimalust prantsuse keeles tellida , " nurrus ta . </s> </p>
<p> <s> " Sa arvasid , et katsun sind niimoodi meelitada ? " </s> </p>
<p> <s> " Oo , ma ei mõelnud üldse , et sa peaksid mind meelitama . </s> <s> Lihtsalt sa näid olevat sedasorti mees , kes põhimõtteliselt tellib ainult prantsuse keeles . </s> </p>
<p> <s> Jäi veel vein . </s> <s> " Dom d'Aguilloc , " pakkusin " 95. aasta oma . </s> <s> See on veidi mõrkja maitsega , muskaati väga õrnalt aga tursa juurde sobib . " </s> </p>
<p> <s> " Kas neil Austraalia veine on ? " </s> </p>
<p> <s> Lugesin veinimenüüd . </s> <s> " On . </s> <s> Aga...need pole suuremad asjad . </s> <s> Oota , siiski ... </s> <s> " Drewston Hill " . </s> <s> See on küll joodav . " </s> </p>
<p> <s> " " Drewston Hill ? " </s> <s> Pole kuulnudki . " </s> </p>
<p> <s> " Uus sort . </s> <s> Mõjub teiste osside magusa kõrval ootamatult hapuna . </s> <s> Aga huvitav kogemus . " </s> </p>
<p> <s> " Oled sa seda joonud ? " </s> </p>
<p> <s> " Mitte palju . </s> <s> Austraalia veinid pole minu maitse . " </s> </p>
<p> <s> " Aga California ? " </s> </p>
<p> <s> Minu grimass ütles kõik . </s> </p>
<p> <s> " Paul Masson ? </s> <s> Kas see siis ... " </s> </p>
<p> <s> " On hea kolmel põhjusel . </s> <s> Esiteks saab tühja pudelit lillevaasina kasutada . </s> <s> Teiseks ei pea korgitseri olema , keerad lihtsalt kaane pealt . </s> <s> Kolmandaks on pudel liitrine . </s> <s> Aga õhtusöögi juurde seda juua ei kõlba . </s> <s> Isegi marineerimiseks on ta liiga rämps . " </s> </p>
<p> <s> " Kes siis Paul Massoniga marineerib ? " </s> </p>
<p> <s> " Ilmselt need , kes kokandusest midagi ei tea . </s> <s> " Masson " rikub hea toidu ära . " </s> </p>
<p> <s> Ingrid naeris . </s> <s> " Millega siis sina marineerid ? </s> <s> Või teed sa üldse ise süüa ? " </s> </p>
<p> <s> " Jah , teen küll . </s> <s> Ma olen suurepärane kokk , Ingrid . </s> <s> Ausalt ! </s> <s> See on poissmehe elu üks nauditavamaid elamusi . </s> <s> Toituda tuleb targalt ja tervislikult . </s> <s> Õige toit pikendab eluiga . </s> <s> Aga marineerin ma peamiselt " Lussac St. Emillion'iga " . </s> <s> 94. aastast allapoole jäävate markidega . </s> <s> Kuigi ka see on joomiseks suurepärane . </s> <s> " Lussac " on väga pika ajalooga vein . " </s> </p>
<p> <s> " On neil seda ? " </s> </p>
<p> <s> Tegin näo , et uurin menüüd . </s> </p>
<p> <s> " On . " </s> </p>
<p> <s> " Siis joome Lussac'i . " </s> </p>
<p> <s> Lähenev kelner kuulis seda ja noogutas mõistvalt . </s> <s> " Lussac " oli siin üks kallimaid veine . </s> <s> Nägin , et ta silmitses Ingridit hindavalt ja heakskiitvalt . </s> </p>
<p> <s> " Me võtame kahed kreeka salatid ja kahed tursad Karlskrona moodi , " ütlesin talle . " </s> <s> Ja kalale soola ainult peale keetmist . </s> <s> Ilma loorberita . </s> <s> Salat oliiviõliga . </s> <s> Pudel " Lussac'i " , kõige parem , kui see oleks 86. aasta oma . " </s> </p>
<p> <s> Kui ta läinud olid ümises Ingrid : " Ja sa ei saanudki prantuse keeles tellida ... " </s> </p>
<p> <s> " Mul on järgmisel nädalal Toulouse'is seminar . </s> <s> Küll ma siis jõuan . </s> <s> Neil on seal linna lähedal suurepäraseid restorane — pisikesed , hubased , kitsad . </s> <s> Tänaval laudade ääres istuvad vuntside ja barettidega vanamehed , joovad kalvaadost ning mängivad doominot . </s> <s> Stiilne linn...tule kaasa ! " </s> </p>
<p> <s> Ta oli üllatunud aga meeldivalt üllatanud . </s> <s> " Mul on töö , Rainer ... </s> <s> Ma ei saa nii äkki . " </s> <s> Aga ei küsimust , miks ta peaks tulema . </s> </p>
<p> <s> " Noh , ma niisama...juhuks , kui saad . </s> <s> Seminar kestab kolm päeva . </s> <s> Mul läheb seal igavaks . " </s> </p>
<p> <s> " Ma olen kindel , et sa leiad kohalikust ülikoolist mõne kena sekretäri ... " </s> </p>
<p> <s> " Neil ei ole seal nii kenasid sekretäre . </s> <s> Ja asi pole ju ainult kenaduses . " </s> </p>
<p> <s> " Milles siis ? " </s> </p>
<p> <s> Kehitasin õlgu . </s> <s> " Prantsuse sügis , hiline suvi õieti . </s> <s> Viimased viinamarjasaagid , õhus on magus ja imal õunalõhn , päike käib madalalt aga ööd on veel soojad . </s> <s> Lõikuspeaod ... </s> <s> Mina ja Rootsi kõige ilusam naine . </s> <s> Romantika ... " </s> </p>
<p> <s> Nüüd ta ei naernud . </s> <s> " Ma tuleksin , Rainer . </s> <s> Hea meelega tuleksin , tõesti , aga ma ei saa . " </s> </p>
<p> <s> " Siis järgmisel sügisel ? </s> <s> Ma tulen aasta pärast jälle siia . </s> <s> Tead , ma ostisn ju mere äärde suvila . " </s> </p>
<p> <s> " Mäletan , et mainisid seda . </s> <s> Kas sa hakkadki nüüd Rootsis ja sügiseti puhkamas käima ? " </s> </p>
<p> <s> " Järgmised kaks aastat olen Kieli Ülikoolis . </s> <s> Sealt pole palju nädalavahetusteks siia sõita . </s> <s> Suvila on üksildases kohas , peaaegu otse rannal . </s> <s> Jõuan neljapäeva õhtul ( reeded teen loengutest vabaks ) , järgmisel hommikul kalale , pärast nokitsen maja kallal . </s> <s> Laupäeval töötan . </s> <s> Pühapäeval pakin asjad ja olen õhtul taas Kielis . </s> <s> Ja siis on jõulud ja kolm vaba nädalalt . " </s> </p>
<p> <s> " Mis sind Rootsis nii köidab ? " uuris ta . </s> </p>
<p> <s> " Toit ehk ? </s> <s> Loodus ja meri . </s> <s> Üksindus . </s> <s> Kõle sügis . " </s> </p>
<p> <s> " Sulle meeldis ju prantsuse sügis . " </s> </p>
<p> <s> " Vene sügis meeldib mulle ka . </s> <s> Ja Itaalia oma . </s> <s> Mulle meeldivad kõik sügised , nad on erinevad . </s> <s> Looduse muutumine ja see , kuidas inimesed seda vastu võtavad . </s> <s> Sügis muudab inimesi , Ingrid . </s> <s> Ma tahan kogeda kõiki sügiseid maailmas . " </s> </p>
<p> <s> Toodi feta salat . </s> <s> Kelner valas mulle veini . </s> <s> Maitsesin seda . </s> <s> " See on 84. aasta oma , " ütlesin pilku pudelile heitmata . </s> </p>
<p> <s> " Te ütlesite , et kõige parem , kui oleks 86. aasta , aga seda meil ei ole . </s> <s> Kuid ... " </s> </p>
<p> <s> " Pole hullu , aitäh . </s> <s> See sobib suurepäraselt ! " </s> </p>
<p> <s> Me lõime klaase kokku . </s> <s> " Sinu terviseks , Ingrid . </s> <s> Ja veelkord — suur aitäh sulle . " </s> </p>
<p> <s> " Sinu terviseks , Rainer ! " </s> </p>
<p> <s> Süütasime sigaretid , ega asunud veel salati kallale . </s> <s> " See sinu loeng , " tuletas Ingrid meelde . </s> <s> " Tead , ma kuulan ikka kõiki loenguid , mida olen ettevalmistanud ... </s> <s> Mitte , et ma neist kõigist aru saaksin . </s> <s> Geenitehnoloogiast või küberneetikast ei mõista ma midagi , ajalugu pole mind ka kunagi eriti huvitanud . </s> <s> Sinu loeng aga ... </s> <s> Tead , see lummas kuidagi . </s> <s> Kõik oli nii elav ja siinsamas . </s> <s> Sulgesin silmad ja nägin kõike nii reaalselt . </s> <s> See on suur kunst , mida sa valdad — auditoorium neelas iga su sõna . " </s> </p>
<p> <s> " Nojah , " tegelikult ma olin nüüd pisut kõrvust tõstetud . </s> <s> " Ehk oli ka teema huvitav ... " </s> </p>
<p> <s> " Huvitav ? </s> <s> Ma arvan , et teema polnud üldse huvitav , vähemalt minusugusele asjasepühendamatule . </s> <s> Sina tegid ta huvitavaks , mõelda vaid — " 17. sajandi Lõuna-Saksimaa kuurivürstide õukonnast levinud alkeemia mõju valgustusaegse meditsiini arengule " — kas midagi igavamat on veel võimalik välja mõelda ? ! </s> <s> Aga sa panid selle elama ja kõlama . " </s> </p>
<p> <s> " Head isu , Ingrid ! " </s> <s> Me sõime . </s> <s> Feta oli odavamat sorti oliiviõliga , kuid üsna maitsev . </s> </p>
<p> <s> Ingrid mälus aeglaselt juustu , kallutas pea viltu , silmad poolsuletud ja võttis väikse sõõmu veini . </s> <s> Ma tahtsin seda naist ! </s> <s> " See on tõesti hea vein . </s> <s> Jätan meelde , " lubas ta . </s> <s> Me rääkisime veel veinidest , sest veinist rääkimine paneb teda jooma . </s> <s> Enne turske tellisime teise pudeli . </s> <s> Ingridi silmadesse tekkis peibutav ja kaval tuluke , ta elavnes , liikus rohkem toolil , kallutas ennast ühe rohkem üle laua minu poole . </s> <s> Tundsin ta " Nina " ja " Lussac'iga " segunevat hingust . </s> <s> Kui ta vahepael tualetti läks , kõikus ta kergelt . </s> <s> Ta oli juba piisavalt joonud . </s> </p>
<p> <s> Tursk oli hea . </s> <s> Ingrid sõi isuga . </s> <s> Ma jutustasin talle keskaegseid erootilisi anektoote . </s> <s> Ta arvas , et ka neist võiks loengu kokku seada . </s> <s> Mina ütlesin , et sel puuduks teaduslik tähendus . </s> </p>
<p> <s> " Sa ei peaaegu söö üldse , Rainer . " </s> </p>
<p> <s> Näkkisin kergelt broccolit . </s> <s> " Söön ikka . </s> <s> Aga mulle meeldib aeglaselt süüa . </s> <s> Meil pole ju kuhugi kiiret . " </s> </p>
<p> <s> " Ei . </s> <s> Ei ole . </s> <s> Aga hilja on raskem taksot saada . " </s> </p>
<p> <s> " Ma viin su koju , ole mureta . " </s> </p>
<p> <s> " Aga siis ei tohiks sa enam veini juua . " </s> </p>
<p> <s> Ma valasin ta pokaali täis . </s> <s> " Hästi , ma ei joo enam . " </s> </p>
<p> <s> " Aga mina ei taha üksi juua . " </s> </p>
<p> <s> " Ma olen hea juht , Ingrid . </s> <s> Ei ühtegi õnnetust . </s> <s> Sinu terviseks ! " </s> </p>
<p> <s> " Meie terviseks , skål ! " </s> </p>
<p> <s> Lõpetasime pudeli ja tema oma prae poole tunni pärast . </s> <s> Kohvist ja jäätisest loobusime . </s> <s> Nägin juba Ingridi näost , et ta tahtis voodisse . </s> <s> Kui me " Kuningas Christeri Mõõgast " väljusime , oli sadu järele jäänud . </s> <s> Õhk oli selge ja värske . </s> <s> Ta hoidis mul käest ja tema sõrmed värisesid erutusest . </s> </p>
<p> <s> Parkla oli restorani taga ja tühi . </s> <s> Siia ei avanenud ühtegi akent . </s> </p>
<p> <s> Me suudlesime auto juures . </s> <s> Ta nõjatus vastu pagasiruumi , ajas jalad kergelt laiali , lükkas ennast minu vastu , sirutas käed pintsaku alt läbi , tundsin ta küüsi oma seljal . </s> </p>
<p> <s> " Lussac'i " hapukas muskaadimaitse oli ta huultel ja keelel , mis vilkalt ja andunult mu suhu lipsas . </s> <s> Mulle meeldis ta suudlus . </s> </p>
<p> <s> Silitasin ta rindu ja tõmbasin kergelt pagasiruumist eemale . </s> <s> Vaba vasaku käega avasin luugi . </s> <s> Ingrid ei teinud seda märkamagi ja imes ennast endiselt mu huulte vastu . </s> <s> Libistasin käe üle naise selja , kuni see puutus vastu mu paremat rannet , stileti pärlmutterkäepide hakkas varuka salataskust ustavalt pihku . </s> <s> Kuurvürst Bernhardti kingitus oma usinale ja kuulekale õuearst Rainerile ... </s> <s> Ma torkasin stileti kiiresti Ingridi vasakusse külge — täpselt ribide vahele , otse südamesse . </s> <s> Ta ei tundnud valu , stilett on nõelterav ja vilunud kätes viivituseta surmav . </s> <s> Tema huuled olid veel ikka minu suul , sinna ta ohkas ka oma surmaohke , tundsin keelel südamesooja verd . </s> <s> Naine vajus pagasiruumi , sulgesin luugi . </s> </p>
<p> <s> Tegelikult oligi vana hea Bernhardt selle " Lussaci'ga " marinaadiretsepti leiutanud . </s> <s> Rootsi aedvilju meil siis muidugi veel polnud . </s> </p>
<p> <s> Lillkapsad võiga , estragoniga hautatud kaalikad , stuuvitud kartulid ? </s> <s> Ohjaa ... muidugi ! </s> </p></div1>
    </body>
  </text>
</TEI>
</teiCorpus>
</teiCorpus>
