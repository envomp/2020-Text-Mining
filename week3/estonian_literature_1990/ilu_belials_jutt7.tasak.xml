<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Topisetegija </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Topisetegija </head>
<p> <bibl> <author> <s> Veiko Belials </s> </author> </bibl> </p>
<p> ( Malcolm McCoy sarjast ) </p>
<p> <s> " See juhtus aastaid tagasi , " võttis koloner Harper jutuotsa üles . </s> </p>
<p> <s> " Grupp , mille koosseisu mind oli arvatud , viibis salajase ülesandega ühes Ladina-Ameerika riigis . </s> <s> Millises nimelt , pole oluline . </s> <s> Ametlikult olime me konsultandid , mina aga olin missiooni arst . </s> </p>
<p> <s> Elasime väikese küla lähistel mägede jalamil . </s> <s> Mäed on mind alati paelunud ja polnud ime , et sellises kohas elades kasutasin ma iga vaba hetke mägedes kolamiseks . </s> <s> Ühel sellisel retkel kohtasingi ma Leóni . </s> </p>
<p> <s> León oli segavereline indiaanlane , kes elas üksinda tillukeses onnis . </s> <s> Ta nägu oli pruun ja kurruline nagu mäed , millede keskel ta elas . </s> <s> Muud nime kui León ei teadnud ta endal olema , ka ei mäletanud ta täpselt , kui vana ta oli . </s> <s> Ühtegi dokumenti tal polnud ja nii jäigi ta kõigile Leóniks . </s> <s> Topisetegija Leóniks . </s> </p>
<p> <s> León oli kütt . </s> <s> Kütt ja topisetegija . </s> <s> See oli ainus , mida ta oskas ja oskas ta seda tõesti hästi . </s> <s> See oli töö , mis teda toitis . </s> <s> Kui ma teda esmakordselt kohtasin , sihtis ta oma päevinäinud püssiloksuga mägilammast . </s> <s> Üks ettevaatamatu liigutus minu poolt ja lammas oli läinud . </s> <s> Ta tõusis . </s> <s> Ta ei sõimanud mind , ei teinud etteheiteid , kuid ta silmis oli miski , mis pani mu tema jahi ärarikkumise pärast piinlikkust tundma . </s> </p>
<p> <s> Külas peeti Leóni veidrikuks . </s> <s> Ta oli erak , kes tuli mägedest alla vaid topiseid müüma ja oma varusid täiendama . </s> <s> Topiseid müüs ta linnas turistidele . </s> <s> " Halb , halb , " porisesid külaelanikud ta topistest rääkides ja pöörasid pea kõrvale . </s> <s> " Pole hea . </s> <s> Jumalad pahandavad . " </s> </p>
<p> <s> Loomulikult tegi selline jutt mind uudishimulikuks ja ootamatu aje sunnil palusin Leónilt luba ta topiseid vaatama minna . </s> <s> Ta oli nõus . </s> <s> Rohkem sõnagi lausumata pööras ta ringi ja hakkas astuma ning mul ei jäänud muud üle , kui talle järgneda . </s> </p>
<p> <s> Onn , milles León elas , asus tuulte eest varjatud lõhastikus väikese astangu veerel ja sealt avanes suurepärane vaade . </s> <s> Ronisin ühe kaljunuki otsa , kust tuul mind kätte sai ja vaatasin ringi . </s> <s> Taevas , erksinine , nagu seda ainult mägedes näha võib , näis olevat veelgi kõrgemale tõusnud , seevastu paksud ja pehmed pilved olid peaaegu käeulatuses . </s> <s> Kõikjal kõrgusid mäed . </s> <s> Lõputud ahelikud , pilviriivavad tipud ... </s> <s> See oli ülev ja aukartustäratav vaatepilt , mis lõi hinge kinni . </s> <s> Pilt , mis minusugusel urbaniseerunud inimesel seostub rooflöödil mängitava " Kondori lennuga " . </s> <s> Tuul rebis mu rõivaid . </s> <s> Tundus , et veel veidi ning pruugib mul vaid käed laiali sirutada , kui ka mina suudan kondorina õhku tõusta . </s> <s> Kujutlesin end astangult alla liuglemas , laiskade spiraalidega kõrgust kogumas ja mägede kohal hõljumas ... </s> <s> Ei puudunud palju , et oleksingi käed laiali ajanud , nii tõetruu oli illusioon . </s> </p>
<p> <s> León tõi mind maa peale tagasi . </s> <s> Ta tõi onnist topised ; onni sisse polnud ta mind lasknud . </s> <s> Ta samme kuuldes heitsin ma viimase pilgu lummavale vaatele , tunnetades selgemini kui kunagi varem looduse saladuslikku võimu , tema tumma üleolekut inimesest . </s> <s> Siis pöörasin ma ümber , hüppasin oma nuki otsast alla ja ahhetasin jahmatusest . </s> <s> Olin muidugi kuulnud , et León on osavate kätega , kuid midagi sellist , mida ma nüüd nägin , polnud ma küll osanud oodata . </s> </p>
<p> <s> León seisis , räbaldunud õlgkübar näpu vahel , ja tema jalge ees ilutses grupp müütilisi olendeid , ebardeid , ma ei tea , keda . </s> <s> Kummardusin neid lähemalt uurima . </s> <s> Seal oli sarvedega jänes ; tiivuline sisalik , kes meenutas tillukest nahktiibadega draakonit ; kaheksa jalaga koer ; kolme pea ja linnujalgadega madu ning valge varss , kellel oli sarv nagu ükssarvikul . </s> <s> Kuigi ma olin kindel , et León on need " imeelukad " ise kokku pannud , ei avastanud ma ka hoolikal uurimisel sellest mingeid jälgi . </s> <s> Ma olin vapustatud . </s> <s> Minu ees seisis krimpsus mehenäss , kes oli loodusele väljakutse esitanud ; kes üritas looduse saladuslikku võimu murda , temast ise üle olla ! </s> <s> Ta oli tõesti suurepärane meister ! </s> </p>
<p> <s> Minu küsimuse peale , mis töövahendeid ta kasutab , vaatas León mind hetke imestunult , kergitas siis oma võidunud pontšo serva ja näitas teravaksihutud pussi . </s> <s> " Ja kõik ? " oli minu kord üllatuda . </s> <s> Ei , selgus , et põhiliselt kasutab ta veel nõela ja loomakõõlustest niiti . </s> <s> Ma ei tea isegi , miks , aga ma kutsusin ta enda poole , öeldes , et mul on asju , mis võivad ta töö lihtsamaks teha . </s> <s> Ta noogutas ja korjas oma topised kokku . </s> </p>
<p> <s> Ma olin oma kutse juba unustanud , kui ta kolme päeva pärast ootamatult minu juurde sisse astus . </s> <s> Mõtlesin algul , et ta on haige , kuid ta raputas pead . </s> <s> " Doktor kutsus , " sõnas ta . </s> <s> Siis mulle meenus . </s> <s> Tõstsin oma arstiriistad lauale ja ladusin laiali . </s> <s> Selgitasin talle nende otstarvet ja pakkusin lõpuks , et ta võib endale valida , mis tal vaja on . </s> <s> Ta katsus üht-teist kaaluvalt käes , proovis teravust ja valis lõpuks ühe suurema ja ühe väiksema skalpelli , pintsetid ja kerge luusae . </s> <s> Sõnagi lausumata astus ta välja , tuli siis tagasi ja asetas mu ette lauale sarvedega jänese topise . </s> <s> " Aitäh , " kohmas ta ning marssis mu vastust ära ootamata minema . </s> </p>
<p> <s> Silmitsesin jänest mõtlikult , püüdes otsustada , mida sellega teha . </s> <s> Ühest küljest väljendas León sellega oma tänu ning kahtlemata oli tegu väga omapärase ja eksootilise kingitusega . </s> <s> Teisest küljest polnud mul sellise asjaga õigupoolest midagi peale hakata . </s> <s> Ohkasin ja tõstsin topise ukse kõrvale põrandale . </s> <s> Sinna jäi see õige mitmeks päevaks , kuni see end mulle väga ebameeldival kombel meelde tuletas . </s> </p>
<p> <s> Juhtus see umbes nädala pärast . </s> <s> Mul oli olnud väsitav päev ning ainus , mida ma ihkasin , oli korralikult välja puhata . </s> <s> Nagu kiuste oli uni öö otsa rahutu ; mitu korda ärkasin mingite painajate peale . </s> <s> Kõige võikam neist jäi mu mällu selgelt , nagu oleksin vaadanud filmi . </s> </p>
<p> <s> Lamasin oma voodis , kammitsetuna mingist halvaendelisest eelaimusest . </s> <s> Ma ei osanud seda oma ärevas unes selgemalt määratleda , kuid teadsin , et midagi kohutavat on kohe- kohe juhtumas . </s> <s> Tundsin mingit ebamäärast süütunnet , mõistmata samas , miks . </s> <s> Sellel oli seos millegagi , millega olin end tahtmatult sidunud , ja jõududega , mida ükski inimene polnud võimeline mõistma . </s> <s> Pinge kasvas , üritasin end asemelt lahti rebida , kuid ei suutnud . </s> <s> Ma teadsin , ma tundsin , et miski läheneb . </s> <s> Midagi suurt ja painavat ; midagi nii võimsat ja kohutavat , et ainuüksi sellele mõtlemine täitis keha värinaga . </s> <s> Tundsin , kuidas higi pooridest välja pressib ja võika aeglusega mööda keha voolab nagu müriaad külmi sajajalgseid . </s> <s> See oli nüüd lähedal , väga lähedal . </s> <s> See oli ukse taga . </s> <s> Ja uks avanes . </s> <s> Sisse astus suur tume kogu , suurem kui mu hirmust piinatud aju suutis tajuda . </s> <s> Ta vari kõrgus laeni , täites pool tuba . </s> <s> Õudne sarviline vari . </s> </p>
<p> <s> Siis süttisid eredad tuled , mis sundisid mind hetkeks silmi sulgema . </s> <s> Neid uuesti avades avastasin ma , et ei lamanud mitte voodis , vaid operatsioonilaual . </s> <s> Mu käed ja jalad olid rihmadega laua külge kinnitatud ning ma sain vaid jõuetult rabeledes jälgida , kuida suur kogu aegamisi lähenes . </s> <s> Lõpuks astus ta valguse kätte ja ma nägin , et see oli hiiglaslik sarvedega jänes -- samasugune , nagu Leóni kingitud topis , ainult et määratult suurem . </s> <s> Jänese silmad hiilgasid punakalt , kui ta skalpelli tõstes minu kohale kummardus . </s> <s> Üritasin karjuda , kuid kõri oli nagu kinni nööritud . </s> <s> Ta muigas minu rabelemist jälgides , paljastades oma teravad hambad , ning tegi siis järsu lõike . </s> </p>
<p> <s> Tundsin , kuidas kõht rebenes ja soolikad välja valgusid ja leidsin järgmisel hetkel , et ei lamagi enam laual , vaid istun oma tööruumi põrandal ukse kõrval ja jänes ei lõigu mind mitte skalpelli , vaid oma teravate sarvedega . </s> </p>
<p> <s> Mingi ootamatu kolin sundis mind soolikaid peoga kinni hoides püsti hüppama . </s> <s> Kuulatasin . </s> <s> Jah , polnud kahtlust , keegi oli tööruumis . </s> <s> Aga kus , kurat , ma siis ise olin ? </s> </p>
<p> <s> Vaatasin ringi . </s> <s> Seisin oma voodi ees , käsi kõhul olematuid soolikaid kinni hoidmas . </s> <s> Niisiis olin näinud vaid und . </s> <s> Kuid kolin oli ehtne . </s> <s> Ja kostis edasi . </s> <s> Haarasin revolvri ja tormasin töötuppa , ilma et oleksin midagi selga tõmmanud , kuigi külm higi , millest mu keha kleepus , pani mu värisema . </s> <s> Vaevalt olin ma ukse paotanud ja ruumi sisenenud , kui miski mulle küljelt jalgadesse tormas ja mu maha paiskas . </s> <s> Jõudsin kukkudes ukse kõrval nagis rippuvatest arstikitlitest kinni haarata ja see mu ilmselt päästiski . </s> <s> Langemise hoog aeglustus ja ka kukkumise suund muutus veidi . </s> <s> Prantsatasin millelegi otsa ja tundsin küljes kõrvetavat valu . </s> <s> Ajasin end vandudes püsti ja panin tule põlema . </s> </p>
<p> <s> Lihahaav , mitte eriti sügav ja ka mitte ohtlik , fikseerisin automaatselt . </s> <s> Desinfitseerisin haava , sidusin nii hästi kui sain ja vaatasin siis ringi , et selgitada , mis oli juhtunud . </s> </p>
<p> <s> Nojah , aken oli paokil . </s> <s> Ilmselt olin selle ise lahti unustanud ja mõni külakrants oli juhust kasutades uurimisretkele tulnud . </s> <s> Ruum oli kaunikesti segamini . </s> <s> Hommikul tuleb koristama hakata , mõtlesin nördinult ; sel hetkel olin liiga väsinud , et seda tänamatut tööd ette võtta . </s> <s> Palju enam huvitas mind see , mis mulle selle valuliku haava lõi . </s> <s> Minu mäletamist mööda polnud toas midagi teravat või ohtlikku . </s> </p>
<p> <s> Läksin tagasi ukse juurde ja taipasin . </s> </p>
<p> <s> Seal ta seisis , tillukesed nõelteravad sarved verised . </s> <s> Leóni kingitud topis . </s> <s> Mulle meenus unenägu . </s> <s> Neetud ! </s> <s> Kas jänese silmis välgatas tõesti mingi punakas helk või mulle ainult tundus nii ? </s> <s> Millegipärast tundsin topist vaadates kummalist kõhedust . </s> <s> Mõistmata isegi , miks ma seda teen , toppisin ma jänese rutakalt steriliseerimistanki , sulgesin selle kindlalt ja peitsin kappi . </s> <s> Sellega hakkama saanud , hingasin kergendunult ja läksin magama . </s> </p>
<p> <s> Sellest ööst alates nägin aeg-ajalt kummalisi unenägusid , millede sisu ma meenutadagi ei taha , ning mis lõppesid alles siis , kui ma olin topise Leónile tagasi viinud . </s> <s> Käisin tema juures üldse päris tihti ja avastasin , et ta on suurepärane informaator . </s> <s> Vaatamata sellele , et ta ei paistnud kellegagi suhtlevat ja käis vaid kord kuus topiseid müümas ja oma varusid täiendamas , teadis ta kõike , mis ümbruskonnas toimus . </s> <s> Kord , kui ma jälle tema poole läksin , näitas ta mulle uhkusega oma viimast topist -- tiibadega ahvi . </s> <s> Olin tõsiselt üllatunud ning pärisin , kust ta ahvi sai . </s> <s> Selgus , et hiljuti oli lähikonnas üks rändtsirkus etendusi andnud . </s> <s> Mina polnud sellest muidugi midagi kuulnud . </s> <s> Tema aga , vähe sellest , teadis ka seda , et neil oli üks pärdik ära surnud ning ta oli käinud ja selle endale kaubelnud . </s> </p>
<p> <s> Ta paistis uhke , kuid mind see ei petnud . </s> <s> Ta oli närviline , võpatas aeg-ajalt ja heitis kartlikke pilke onni poole , kus ta oma topiseid hoidis . </s> <s> Kui ma pärisin , mis lahti on , kehitas ta õlgu ja väitis , et kõik on korras . </s> </p>
<p> <s> Paaril järgneval nädalal oli mul kiire ja ma ei näinud Leóni kordagi . </s> <s> Seejärel kutsuti mind tagasi Ühendriikidesse ning ma unustasin topisetegija kummalise käitumise . </s> <s> Naastes ootasid mind aga ärevad uudised . </s> </p>
<p> <s> León oli kadunud . </s> <s> Ta oli käinud mind mu äraolekul otsimas ning temaga rääkinud ohvitseri sõnul oli ta kas maani täis või peyote* mõju all . </s> <s> Ta oli olnud erutatud ja millegi ees ilmselgelt hirmul . </s> <s> Ta oli rääkinud midagi unenägudest ja sellest , et mina teadvat ... </s> </p>
<p> <s> León ei joonud . </s> <s> Olin ise talle mitmel korral piiritust pakkunud , et teda jutukamaks muuta , kuid ta oli alati keeldunud . </s> <s> Peyote .. ? </s> <s> Noh , ei tea ... </s> </p>
<p> <s> Aga unenäod ? </s> <s> Muutusin tähelepanelikuks . </s> <s> Mulle meenusid košmaarid , mida olin näinud , kuni sarvilise jänese topis minu pool oli . </s> </p>
<p> <s> See ei meeldinud mulle . </s> <s> Tundsin , kuidas juuksed kuklal kirvendama hakkasid . </s> </p>
<p> <s> " Mida ta ütles ? " nõudsin tollelt ohvitserilt . </s> <s> " Sõna-sõnalt ! " </s> </p>
<p> <s> Mees pidas mind ilmselt veidi napakaks , sest ma läksin tõsiselt närvi ega jätnud enne , kui sain Leóni segasevõitu jutust lõpuks päris korraliku ülevaate . </s> </p>
<p> <s> " Jumalad pahandavad ! " oli ta öelnud . </s> <s> " Ma olen läinud liiga kaugele . " </s> <s> Edasi järgnes tema painajalike unenägude kirjeldus , mille ohvitser minu jaoks suure vaevaga taastas . </s> </p>
<p> <s> Nagu ma aru sain , oli León näinud kogu aeg ühte ja sama und . </s> <s> Ohvitseri kirjelduse põhjal oli see midagi sellist : León lamas oma asemel , uks avanes . </s> <s> Hirm . </s> <s> Palju hirmu . </s> <s> Sisse astus mitu suurt tumedat kogu . </s> <s> Nende varjud kõrgusid laeni , täites terve onni . </s> <s> Siis süttisid eredad tuled ning ta avastas , et ei lama mitte asemel , vaid millelgi altarisarnasel . </s> <s> Ruum oli tohutu suur , selle seinad ja lagi näisid kaduvat lõpmatusse . </s> <s> Ta käed ja jalad olid rihmadega altari külge kinnitatud ning ta sai vaid jõuetult rabeledes jälgida , kuida suured kogud aegamisi lähenesid . </s> <s> Lõpuks astusid nad valguse kätte ja ta nägi , et need oli hiiglaslikud loomad , müütilised loomad , jumalikult ilusad ja jumalikult kohutavad . </s> <s> Nad nägid välja samasugused , nagu ta enda tehtud topised , ainult et määratult suuremad . </s> <s> Seal oli Sarvedega Jänes , Tiibadega Ahv , Ükssarv , Draakon ja Sulismadu . </s> <s> Taas hirm ; kohutav , loomalik hirm nagu aimus sellest , mis peagi juhtub . </s> <s> Nende silmad hiilgasid punakalt , kui nad lähemale kummardusid . </s> <s> Neil olid noad , skalpellid , luusaed ... </s> <s> Pead kõrvale pöörates nägi ta surnud eeslit , krokodilli ja delfiini , mis lebasid väiksematel altarisarnastel alustel . </s> <s> Ta taipas , mida see tähendab ning hakkas karjuma . </s> <s> Olendid vaidlesid seni , kas teha kentaur , kalasabaga vetevana või krokodillipea ja -sabaga sisalikmees . </s> <s> Lõpuks jõudsid nad otsusele . </s> <s> Nad muigasid tema rabelemist jälgides , paljastades oma teravad hambad , ning üks neist tegi järsu lõike . </s> </p>
<p> <s> Selle peale ta tavaliselt ärkas . </s> </p>
<p> <s> Tundsin , et ma värisen ja saatsin ohvitseri minema . </s> <s> Mul oli tarvis veidi üksi olla , et end koguda . </s> <s> Teadsin nüüd , et León oli olnud kaine . </s> <s> Ta oli olnud segaduses ja hirmul ning see oli ka täiesti arusaadav . </s> <s> Mulle meenusid taas nähtud unenäod . </s> <s> Need olid liiga realistlikud , liiga jubedad , et neid unustada . </s> </p>
<p> <s> León aimas , et ka mina olin neid näinud , seepärast tuli ta minu juurde . </s> <s> Pealegi olin ma arst . </s> <s> Kahjuks ei aidanud kumbki neist faktidest mul juhtunut mõista . </s> <s> León oli kadunud . </s> <s> Enne kadumist oli ta korduvalt näinud painajaid , mis meenutasid mu enda unesid , mida ma nägin , kuni üks Leóni valmistatud topistest minu pool oli . </s> <s> Tundsin , kuidas juuksejuured taas kirvendama hakkasid . </s> <s> Ilmselgelt oli kogu lool mingi seos topistega , kuid milline ? </s> <s> " Jumalad pahandavad , " oli ta öelnud . </s> <s> Meenus kummaline süütunne , mida olin oma unenägudes tundnud ning arusaamatu seos jõududega , mida ükski inimene polnud võimeline mõistma . </s> <s> Meenus , millisena ma olin Leóni tema hüti juures näinud -- krimpsus mehenäss , kes oli loodusele väljakutse esitanud ; kes üritas looduse saladuslikku võimu murda , temast ise üle olla ! </s> </p>
<p> <s> Kas siis selles oligi asi ? </s> <s> Loodus , Jumalad , mingi tundmatu kõrgem jõud -- ükspuha , kuidas seda nimetada ? </s> <s> Jõud , mille mängureegleid topisetegija oli rikkunud ? </s> <s> Jõud , mis oli liikvele läinud , et Leónile ja kõigile , kes tema enda ja tema loodud topistega kokku olid puutunud , koht kätte näidata ? </s> <s> Oli see kättemaks mehele , kes seadis end kõrgemale Loodusest ; kättemaks inimesele , kes arvas , et võib olla Jumal , olla veel enamgi kui Jumal ? </s> </p>
<p> <s> Kui see nii oli , siis oli topisetegija tõsises hädas . </s> <s> Otsustasin Leóni onnis ära käia , et asjasse veidigi selgust tuua . </s> <s> Leóniga rääkinud ohvitseri sõnadest ilmnes , et pärast topisetegija kadumist polnud seal keegi käinud -- meie rühmast teadsin mina ainukesena , kus see asub ; külaelanikud aga hoidsid lihtsalt eemale ega julgenud sinna minna . </s> </p>
<p> <s> Mäed mõjusid mulle hästi , nagu olingi arvanud . </s> <s> Kristallselge õhk , tuul , vabadus ... </s> <s> Ürgne puhtus ja puutumatus . </s> <s> Mõistsin korraga , miks paljud iidsed kultuurid oma jumalad just mägedesse elama olid pannud . </s> <s> Jah , mägedes oli tõepoolest midagi jumalikku ... </s> <s> Ebamäärane äng taandus , juba ma muigasin oma ärevuse üle . </s> <s> Kütti poldud pikka aega nähtud ? </s> <s> Paljugi , mis . </s> <s> Oli näiteks jahiretkele läinud . </s> <s> Või topiseid müüma ... </s> </p>
<p> <s> Jõudsin astangule , kus seisis Leóni hütt . </s> <s> Peatusin . </s> <s> Seal oli vaikne . </s> <s> Tahtmatult tõmbusin kössi ja vaatasin ringi . </s> <s> Tahtmine muiata oli millegipärast kadunud . </s> <s> Selle asemel meenusid sarvilise jänesetopise punakalt helkivad silmad ja verised sarved ning haav küljes hakkas tuikama . </s> <s> Ängistav vaikus mõjus kuidagi pahaendelisena . </s> <s> Meenus tunne , mida olin hetkeks kogenud , kui ma siin esimest korda käisin ja kaljunukil seistes looduse suursugusust nautisin . </s> <s> Tunne , et mingi ürgne jõud ümbritseb mind koos mägedega . </s> <s> Jah , mäed olid jumalikud . </s> <s> Kuid see ei tähendanud ainult jumalikku ilu . </s> <s> See tähendas ka jumalikkuse teist poolt -- mäed võisid olla ka ähvardavad , sünged , halastamatud . </s> <s> Hõikasin Leóni , kuid tuul kandis mu hääle minema ning uuesti hüüda ma millegipärast ei söandanud . </s> </p>
<p> <s> Seisin veel hetke . </s> <s> Teadsin , et varem või hiljem pean ma onni sisenema , muidu muutub olukord naeruväärseks , kuid ma ei suutnud end selleks sundida . </s> <s> Lõpuks tõmbasin revolvri ja selle külmast metallist otsekui julgust saades astusin edasi . </s> </p>
<p> <s> Onnis oli hämar . </s> <s> León polnud mind siia kordagi sisse lasknud . </s> <s> Ootasin , kuni silmad harjusid ning vaatasin huviga ringi . </s> <s> Nagu ma olingi oodanud , oli siin kõikjal topiseid . </s> <s> Ka León oli siin . </s> <s> Tundsin , kuidas mul soolikad sõlme läksid ning tormasin välja . </s> </p>
<p> <s> Mulle meenus unenägu , mida León oli näinud . </s> </p>
<p> <s> Ta lamas millelgi altarisarnasel . </s> <s> Ruum oli tohutu suur , selle seinad ja lagi näisid kaduvat lõpmatusse . </s> <s> Ta käed ja jalad olid rihmadega altari külge kinnitatud ning ta sai vaid jõuetult rabeledes jälgida , kuida suured kogud aegamisi lähenesid . </s> <s> Lõpuks astusid nad valguse kätte ja ta nägi , et need oli hiiglaslikud loomad , müütilised loomad , jumalikult ilusad ja jumalikult kohutavad . </s> <s> Nad nägid välja samasugused , nagu ta enda tehtud topised , ainult et määratult suuremad . </s> <s> Seal oli Sarvedega Jänes , Tiibadega Ahv , Ükssarv , Draakon ja Sulismadu . </s> <s> Nende silmad hiilgasid punakalt , kui nad lähemale kummardusid . </s> <s> Neil olid noad , skalpellid , luusaed ... </s> </p>
<p> <s> Nad olid vaielnud , kas teha kentaur , kalasabaga vetevana või krokodillipea ja -sabaga sisalikmees . </s> </p>
<p> <s> Nad olid otsusele jõudnud . </s> </p>
<p> <s> Nad olid teinud kentauri . " </s> </p>
<p> <s> * peyote -- lad . Laphophora Williamsii , hallutsinogeense mõjuga mügarkaktus </s> </p></div1>
    </body>
  </text>
</TEI>
</teiCorpus>
</teiCorpus>
