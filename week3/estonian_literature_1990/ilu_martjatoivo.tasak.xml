<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> MART JA TOIVO </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> MART JA TOIVO </head>
<p> <bibl> <author> <s> Arvo Uustalu </s> </author> </bibl> </p>
<p> <s> Esimestel kordadel oli mul psüühiliselt raske talle puurondiga pähe virutada . </s> <s> Ma polnud seda kunagi varem teinud . </s> <s> Kartsin , et väike ohver võib uimasena elama jääda ja siis valust ning hirmust kriiskama hakata . </s> </p>
<p> <s> Silmad peas punnis . </s> </p>
<p> <s> Õnneks harjub teiste valuga õige ruttu . </s> <s> Kiiremini kui arvatagi oskate . </s> <s> Vähemalt kahe nädala jooksul esimese argliku löögi sooritamisest arvates . </s> </p>
<p> <s> Kuna minu põhjamaisel kodumaal algas just majandusliku kitsikuse periood , otsustasin põlise intelligendi ja haridustöötajana endale töö kõrvalt ise leiba hankida . </s> <s> See tähendab liha . </s> </p>
<p> <s> Inimeste hiilivale näljatundele lisandus vaimne degenereerumine . </s> <s> Viimane jäägu meie vahele , sest taoliste vaimse degenereerumise faktide avalikkuse ette toomine võib kurvalt lõppeda . </s> </p>
<p> <s> Näiteks paar kuud tagasi lasi minu kolleeg Paul end hetkeks lõdvaks ning nimetas keskmise astme debiilikut kergema astme debiilikuks . </s> <s> Unustas ennast ainult hetkeks . </s> </p>
<p> <s> Mees kaevati kohtusse . </s> </p>
<p> <s> Tänutäheks selle eest , et ta oma loomulikust südameheadusest nõrgamõistuselist õpilast klassi ees ei häbistanud ning keskmise astme debiilikuks ei nimetanud . </s> </p>
<p> <s> Lisaks vanglakaristusele võeti Paulilt ära ka õpetajakutse ning eluisu . </s> <s> Viimati nägin meest vaimselt murtuna . </s> </p>
<p> <s> Seda võis välja lugeda ta silmist . </s> </p>
<p> <s> Kuna väikelihatootmise vallas mul varasemad kogemused puudusid , otsustasin kätt proovida neist kõige väiksemate ja pikakõrvalisematega . </s> <s> Vaevalt poolepuudaste vendadega . </s> <s> Isegi suurematele kõutsidele kaalus allajäävatega . </s> </p>
<p> <s> Omavahel öeldes , olen kuulnud , et mitmed ärimehed kasutavad küüliku ja kassi kere sarnasust osavalt ära . </s> <s> Ise otsustasin siiski väiksema kaaluga loomade ja proteiinirikkama liha kasuks . </s> </p>
<p> <s> Enne pikk-kõrvade juurde asumist lugesin läbi mitmeid vastavasisulisi käsiraamatuid , uurisin pilte , proovisin koguni kuiva trenni teha ning keppi vastu mändi lüüa . </s> </p>
<p> <s> Sobivate töövõtete omandamisel oli kõige rohkem abi fotost , kus määrdunud põllega lihatsehhi töötaja hoidis nuumlooma tagujalust kinni ja kaigast paremas käes , ning näitas seda aeglaselt ette . </s> <s> Kuna olen pisut lühinägelik , siis tõstsin foto lausa ninaotsani , et seda paremini näha ning kaelalülide ja nuia kokkupuutenurka kiire peasttehtega välja arvutada . </s> <s> Tegu oli ilmselt noorloomaga , kes kasvus edasi ei võtnud . </s> <s> Sellised likvideeritakse kui perspektiivitud lihaloomad . </s> <s> Nimelt paistab loomade puhul perspektiivitus kohe silma . </s> </p>
<p> <s> Tutvusin mitme lihakeha veretustamise võttega , nagu terava kõvera noaga läbi ninasõõrmete unearteri läbilõikamine . </s> <s> Kuid taolise robustse variandi lükkasin kohe kõrvale , sest mainitud võtte korral ta vaid uimastatakse esmalt ja lastakse koos vere väljavoolamisega aeglaselt kuhtuda . </s> <s> Läbi nina pole minusuguse jaoks , sobivam ehk mõnele julmale mehele . </s> <s> Nood tõmbavad unearteri läbi kasvõi küüliku tillukese päraku kaudu . </s> <s> Kui te näeksite neid mehi aktsioonis , siis mõistaksite . </s> </p>
<p> <s> Kuid üks asi on seda endale silme ette kujutada või vastu puud kuiva trenni teha , teine asi on reaalsus . </s> </p>
<p> <s> Mida rohkem ma seda vastu puud peksin , seda enam mõistsin , et kuiv trenn mind kalgiks ei tee . </s> <s> Seepärast manasin küüliku asemel silme ette inimese . </s> <s> Mõned pepsid väikekodanlased võivad nüüd selle peale uih öelda , aga tõesti on raske ennast häälestada nii väikese ja kaitsetu looma vastu nagu seda on kodujänes . </s> </p>
<p> <s> Esimesel õhtul vaatasin veel kaua oma veriseid käsi . </s> </p>
<p> <s> Kuid esimeste pikk-kõrvade järel läks nagu lepase reega . </s> </p>
<p> <s> Isegi ootamatult libedalt . </s> </p>
<p> <s> Sel ajal kui ema küülikul nahka üle kõrvade tõmbas , valmistasin mina juba järgmist looma ette . </s> <s> Muide , suurkombinaatides käib see konveieril . </s> <s> Nuiamehe silme kõrguselt mööduvad konksu otsa riputatud pikk-kõrvad . </s> <s> Sinu ülesandeks on vaid loomakestele kiiresti pähe äsada , sest muidu lipsab mõni mööda . </s> <s> Kui aga suitsutsehhi ilmub elus jänes , on see juba praak . </s> </p>
<p> <s> Silmis metsistunud looma pilk . </s> </p>
<p> <s> Vallapääsenud jänkud panevad vorstiliinide vahel väga väledalt ringi ja neid on raske tabada . </s> </p>
<p> <s> Väga väledalt , kui mõistate mind . </s> </p>
<p> <s> Nagu gepard Jester . </s> </p>
<p> <s> Teevad haake . </s> </p>
<p> <s> Hüppavad kuni kahe meetri kõrgusele . </s> </p>
<p> <s> Ja viimases hädas , kogenud vorstitsehhitöötajate poolt nurka surutuna , hammustavad oma lamedate kikudega püksisäärt . </s> <s> Aga püksisäär on spetsiaalsest hammustuskindlast sünteetilisest materjalist . </s> <s> Eks proovige seda läbi närida . </s> </p>
<p> <s> Te ei kujuta ette , kui kõvasti nad karjuda võivad . </s> </p>
<p> <s> Oi siis kogenud kolleegide võidurõõmu , kui pikk-kõrv tagujalgupidi jämeda töömehekäe kindlas haardes . </s> <s> Veel viimast korda viiksatab ta , kui peaga vastu vorstiliini . </s> </p>
<p> <s> Kuna olen väga tundeline inimene , elasin seda visiooni teravalt üle . </s> </p>
<p> <s> Lihakehade veretustamises muutusin ajapikku lausa meistriks . </s> <s> Peab äsama paraja tugevusega otse nudipea kuklale . </s> <s> Kui hoop on täpne , siis niriseb ka paremast kõrvast verd . </s> <s> Oluline on seejuures , et hoop ei satuks kaelalülide pihta . </s> <s> Sel juhul tekib murdunud kaelalülide juurde vereklomp , mis ei lase lihakehast verd korralikult välja valguda . </s> <s> Siis tuleb vere liha sisse jäämise vältimiseks terava noaga eemaldada väike nudipea . </s> </p>
<p> <s> Jänesekasvatusega tegelema hakkaval algajal tuleb endale selgeks teha , kas soovitakse eelkõige lihaloomi pidama hakata või tahetakse ka mõnusat sooja kasukat ja karvamütsi . </s> <s> Valged punaste silmadega tõuge esindavad loomad on reeglina suuremad kui mustad ja hallid , kuid nende nahka on kogenematul jänesekasvatajal raske ilma määrimata üle kõrvade tõmmata . </s> </p>
<p> <s> Nina alla soovitan panna kausi . </s> <s> Viimane on vajalik lihtsalt tööhügieeni seisukohalt , et veri töökeskkonda ei reostaks . </s> <s> Seda saab kasutada ka kanasööda lisandina . </s> </p>
<p> <s> Verd . </s> </p>
<p> <s> Lollid kanad jooksevad selle peale tormi . </s> <s> Nokivad üksteisel silmi peast , kargavad kannustega harja . </s> </p>
<p> <s> Samas , seaga ei saaks ma hakkama . </s> </p>
<p> <s> See kostub kuni kümne kilomeetri taha ära . </s> </p>
<p> <s> Nagu laulupeol . </s> <s> Ainult , et laulupidustustel teevad seda inimesed . </s> <s> Kuni kümme kilomeetrit . </s> <s> Taipate , milline valu see küll olema peab . </s> <s> Vaiksetel õhtutel kuni kakskümmend . </s> </p>
<p> <s> Mäletan , kui käisin kord Suursoo äärsetes metsades kitsejahil , kostus ruie kuni järveni ära . </s> </p>
<p> <s> Valuline kuldi ruie . </s> </p>
<p> <s> Täis igatsust . </s> </p>
<p> <s> Ei , igatsust selles õnneks polnud . </s> </p>
<p> <s> Lihtsalt valu . </s> </p>
<p> <s> Aga linnulennul on kõrkjastikuni oma kaks-kolmkümmend kilomeetrit . </s> </p>
<p> <s> Heli levis tol päeval ka tõesti kaugele , sest puud ei sahisenud . </s> </p>
<p> <s> Haudvaikus . </s> </p>
<p> <s> Kui üles vaatasin , nägin puulatvu püsti seismas . </s> </p>
<p> <s> Tungimas pilvede kohevasse sametisse . </s> </p>
<p> <s> Ainult üksik kurg liuglemas taamal metsade kohal , nool seljas . </s> </p>
<p> <s> Ajasin kitse hommikuni taga , kuid kätte ei saanudki . </s> <s> Muidu oli ilus loom . </s> <s> Kuulsin veel , kuidas ta omasugustele sokkudele mörinaga märku andis , jahimeeste poolt söödaks toodud tammetõrusid nosis ja oma haralisi sarvi vastu puutüvesid hõõrus . </s> </p>
<p> <s> Ja siis saabus metsa täielik vaikus . </s> </p>
<p> <s> Aga see ruie on mul siiani meeles . </s> </p>
<p> <s> Iga kord , kui Tallinna poolt kostub ühendkooride ähvardav kaja . </s> </p>
<p> <s> Siiani on minu jaoks vaimselt kõige raskem küüliku nahka esimese sisselõike tegemine . </s> <s> Nimelt võib loom peale ebaõnnestunud lööki jalgadega reageerida . </s> <s> Aga neid ebaõnnestumisi tuleb ette igal erialal ja igal spetsialistil . </s> </p>
<p> <s> Siit väike õpetussõna – võimaluse korral kandke presendist kindaid . </s> <s> Vastasel juhul võib jänese küünis vigastada teie kätt . </s> <s> Reeglina lõpeb taoline krabamine kerge haavapunetusega , kuid välistatud ei ole ka infektsiooni naha alla tungimine . </s> <s> Kuni gangreenini välja . </s> </p>
<p> <s> Literaadi ja romaanikirjanikuna tegin vahel kiiruga ka mõned eksistentsialistlikud märkmed , seostasin toimuvat eluga . </s> </p>
<p> <s> Üks küüliku rahustamise nipp on see , et silitada tema pead . </s> </p>
<p> <s> Siis hakkab ta sind usaldama . </s> </p>
<p> <s> Peidab pea kaitset otsides su põue . </s> </p>
<p> <s> Naiivne loom . </s> </p>
<p> <s> Keerasin raadio lahti . </s> </p>
<p> <s> Raadiohääl . </s> </p>
<p> <s> " Kuueteistaastased 2. keskkooli õpilased Mart ja Toivo naelutasid eile hilisõhtul Pärnus musta kassi Koidula tamme külge risti . </s> <s> " </s> </p>
<p> <s> " Mida nad seal 2. keskkoolis küll õpivad ? " mõtlesin väsinult . </s> </p>
<p> <s> " Poiste sõnade järgi olid nad algul vaid kahe näpuga silma torganud , kuid siis oli neil lapsikust mängust isu täis saanud ning nad otsustasid kiisu puu külge siduda ja kastreerida . </s> </p>
<p> <s> Mardi isa , Mart seenior , ütles Raadio 3 korrespondendile , et tema poleks küll oma pojalt taolist tegu oodanud . </s> <s> Kogenud neerukirurgina on ta aga hullematki näinud , näiteks inimesi ristil . </s> </p>
<p> <s> Klassijuhataja hääl telefoniintervjuust . </s> </p>
<p> <s> " Poisid olid koolis vaiksed ja vagurad , nendega pole suuremaid tülinaid olnud . </s> <s> Loomi pole nad varem piinanud . </s> <s> " </s> </p>
<p> <s> Aga inimesi ? </s> </p>
<p> <s> Aga inimesi ? </s> </p>
<p> <s> Kartsin , et mul ei tule öösel jälle und . </s> </p>
<p> <s> Raadiohääl . </s> </p>
<p> <s> " Sellist sadistlikku tegu pole loomakaitseseltsi hinnangul väikelinnas toimunud juba eelmise aasta augustist . </s> <s> " </s> </p>
<p> <s> Mulle meenus , et mul endalgi oli kord kõuts , kuid loomulikult ei teinud ma temaga midagi taolist . </s> <s> Nätakas tagumikku oli maksimum , ja siiski oli kisa rohkem kui villa . </s> <s> Tõsi , kord andsin talle ka roobiga piki küüru . </s> <s> Aga loomulikult asja eest . </s> <s> Te ei oska ette kujutadagi , kuidas see haiseb . </s> <s> Või oskate ? </s> <s> Proovige selle lõhn endale korraks ninna manada . </s> </p>
<p> <s> " BNSi teatel sõitis peaminister ... " </s> </p>
<p> <s> Jälestusega keerasin vastuvõtja soovisaatele . </s> </p>
<p> <s> " Ja saate lõpuks laseme kuueteistaastastele Pärnu koolipoistele Mardile ja Toivole loo " Meie kassil kriimud silmad " . </s> <s> Joonistage meile . </s> <s> Võite ka vigadega kirjutada . </s> <s> " </s> </p>
<p> <s> Terve õhtu püüdsin meelde tuletada , kus ma seda nimekombinatsiooni – Mart ja Toivo – kuulnud olen . </s> <s> Kuigi olen vilunud ristsõnamängija , see mulle ei meenunud . </s> </p>
<p> <s> Ees ootas laupäevaõhtune saun . </s> </p>
<p> <s> Haistsin hauduva pikk-koiva lõhna . </s> <s> Pöörasin sellel teise külje . </s> <s> Õli särises . </s> </p>
<p> <s> Tol nädalalõpul tundsin end haavikuemanda ees kuidagi süüdlasena . </s> <s> Proovisin talle mitte silma vaadata . </s> <s> Tema aga jälgis mind anuvalt silmanurgast . </s> </p>
<p> <s> Oma kõõrdsilmadega . </s> </p>
<p> <s> Isegi siis , kui ma kuuri tagant töövahendit toomas käisin . </s> </p>
<p> <s> Kui ema loomakese tagajalad pihku võttis ja objekti pea allapoole laskis langeda , pistis too nii kõvasti kisama , et TÜapu lõi kuuri ukse oma keha raskusega lahti ja tormas appi . </s> <s> Ma ei unusta seda iialgi . </s> <s> Suurt kasvu , nahk läikiv . </s> <s> Kõhus jänesekondid , -maks , -süda ja mõned soolikad . </s> </p>
<p> <s> Andsin talle ruttu hoobi ära . </s> </p>
<p> <s> TÜapu , taibanud et kõik on kontrolli all , suundus raskes alkoholijoobes jalgratturit haukuma . </s> <s> Meil siin külas pole ühtegi normaalset meest . </s> </p>
<p> <s> Heitsin pilgu puuridele . </s> </p>
<p> <s> Kõik olid luukidelt kadunud . </s> </p>
<p> <s> Nagu üks mees . </s> </p>
<p> <s> Kardavad . </s> </p>
<p> <s> " Miks ? " </s> </p>
<p> <s> " Ei tea , " vastas ema . </s> </p>
<p> <s> Oli näha , et ta elas vahejuhtumit hinges üle . </s> </p>
<p> <s> See oli olnud ta lemmikloom . </s> </p>
<p> <s> " Ja rabeles . </s> <s> " </s> </p>
<p> <s> Emps noogutas pead . </s> </p>
<p> <s> Kuigi vana naine pööras pea kõrvale , teadsin , et ta silma veeres pisar . </s> </p>
<p> <s> Nooruses oli ta palju kannatanud . </s> </p>
<p> <s> Asi ei andnud mulle siiski rahu . </s> </p>
<p> <s> Miks karjus ? </s> </p>
<p> <s> Asetasin tabureti jändriku männi alla , tõin laudast köie , viskasin selle üle alumise oksa , tegin silmuse ning katsusin keha raskusega selle tugevust . </s> </p>
<p> <s> Ema jälgis mind kahtlustavalt . </s> </p>
<p> <s> " Kas tööl probleemid ? " küsis ta ettevaatlikult . </s> </p>
<p> <s> " Ei , " vastasin imestunult . </s> <s> Tavaliselt me kodus tööasju ei arutanud . </s> </p>
<p> <s> See ei ole probleem , kui jalaga tagumikku saad . </s> </p>
<p> <s> Niikaua , kui see nuga ei ole . </s> </p>
<p> <s> Võtsin mütsi peast . </s> </p>
<p> <s> TÜapu vaatas mind kuidagi imelikult . </s> </p>
<p> <s> Silma sisse . </s> </p>
<p> <s> Teraselt . </s> </p>
<p> <s> Patsutasin omapoisilikult ta suurt musta pead . </s> </p>
<p> <s> Palusin ema mu tagujalgupidi männi oksa külge kinni siduda . </s> <s> Esimene , mida ma allapoole rippudes märkasin , oli saatusekaaslase värskeltlastud punane elumahl kevadisel lume-muru segul . </s> <s> Pisut paremal – kuuri najale toetatud nui . </s> <s> Ümara otsa külge oli kleepunud paar valget karvatutti . </s> </p>
<p> <s> Mõistsin kohe . </s> </p>
<p> <s> Ta oli nuia näinud . </s> </p>
<p> <s> Ja lõhn . </s> </p>
<p> <s> Nuusutasin ka ise , kuid ei tundnud midagi . </s> </p>
<p> <s> Ometi olin kindel , et see oli vere lõhn , mis loomakese paanikasse ajas . </s> </p>
<p> <s> Tema oma väikese ninakesega tunneb seda kindlasti paremini kui mina . </s> </p>
<p> <s> Hundid jahil , soodsa tuule korral , kuni kahe kilomeetri taha . </s> </p>
<p> <s> Inimene prae lõhna kuni kahe meetri taha . </s> </p>
<p> <s> Sulgesin silmad ja kujutasin ennast ette küülikuna puuris . </s> </p>
<p> <s> Mul polnud vaja palju pingutada , sest olen hea fantaasiavõimega . </s> </p>
<p> <s> Väikesekasvuline mustapealine soojust ihkav intelligentne küülik . </s> </p>
<p> <s> Ja puurivõrgu vahelt paistmas sinu armastatud peremees , nui käes . </s> </p>
<p> <s> Verised karvatuustid otsale kleepunud . </s> </p>
<p> <s> Olime just laupäevaõhtusest saunast toibunud , praad podises hautuspotis , kuskil kauguses kluugutasid kured ja põlislaanes vingus üksik mootorsaag . </s> <s> Tegelikult polnudki mul tol õhtul erilist isu , aga eks teistega koos võtsin minagi ühe keedetud koiva hamba alla . </s> <s> Juba öö hakul panime sisse teleka . </s> <s> Korraks tõmbasid tuttavad nimed mu tähelepanu helendavale ekraanile . </s> </p>
<p> <s> Diktor . </s> </p>
<p> <s> " Eile hilisõhtul naelutasid Pärnu koolipoisid Mart ja Toivo musta kassi Koidula tamme külge . </s> <s> Pealtnägijate sõnul ei lasknud loom seda teha vabatahtlikult . </s> <s> Ja nüüd sündmusest lähemalt . </s> <s> Kui majanduskallakuga 2. keskkolli õpilased Mart ja Toivo olid tüdinenud näpuga silma ... " </s> </p>
<p> <s> Korrektselt töötavad , isegi kooli kallak välja uuritud . </s> <s> Olen selles koolis ka ise mõned kuud asendusõpetaja rasket leiba teeninud . </s> <s> Kahjuks ei teadnud nad midagi Shakespeare'ist , ega saanudki teada . </s> </p>
<p> <s> Nad ei taha õppida . </s> </p>
<p> <s> Diktor . </s> </p>
<p> <s> " Täna aset leidnud iga-aastasel nudistide paraadil tekitas elevust homoseksualist , kes demonstreeris oma vabameelsust sellega , et riietas end karusnahkadesse . </s> <s> Ülemaailmse Loomakaitsjate Liidu liikmed kiskusid need ribadeks … " </s> </p>
<p> <s> Sulgesin raadio . </s> </p>
<p> <s> Intelligentse kirjandushuvilisena sirvisin S. Kingi " Lemmikloomade surnuaeda " . </s> </p>
<p> <s> Kõrvus sumisemas hilisõhtused uudised . </s> </p>
<p> <s> Kauguses kõlasid kaksteist pauku . </s> </p>
<p> <s> Kostus uksekell . </s> </p>
<p> <s> Ma olin peaaegu valmis kihla vedama , et trepil seisab tema , jänes , kuklas verine vorp . </s> <s> Kuid elunäinud mehena ei kartnud ma oma kurvale kirjanikusaatusele vastu minna . </s> </p>
<p> <s> Kui jänes , siis jänes . </s> </p>
<p> <s> Kohendasin soengut . </s> </p>
<p> <s> Avasin ukse . </s> </p>
<p> <s> Vaatasin umbes neljakümne sentimeetri kõrgusele trepiplatvormist . </s> <s> Seda eeldusel , et ta seisab kahel tagumisel käpal . </s> </p>
<p> <s> Muserdatud ja kibestunud . </s> </p>
<p> <s> Kukla taga paakunud verevalum . </s> </p>
<p> <s> Ei ühtegi jänest . </s> </p>
<p> <s> Ukse taga seisid kahel tagumisel jalal kaks noormeest , käes nööriga kokkuseotud ajalehed . </s> </p>
<p> <s> Peale visatud veel tühjakspigistatud piimapakk ja erootiline ajakiri . </s> </p>
<p> <s> Ühel jalas ketsid , teisel sandaletid . </s> </p>
<p> <s> Üks nii meeter üheksakümmend , lühem kaheksakümmend . </s> </p>
<p> <s> Aktseleratsioon . </s> </p>
<p> <s> " Mis nimi ? " küsisin noorukitelt . </s> </p>
<p> <s> " Mart , " vastas väiksem neist mõlema eest . </s> <s> Võib-olla ka sellepärast , et teisel oli silm sinine ja vasak kõrv natuke rebitud . </s> </p>
<p> <s> Ilmselt kakelnud . </s> </p>
<p> <s> " Makulatuuri on või , isa ? " </s> </p>
<p> <s> Kuna elan puuküttega korteris ja iga paber kulub marjaks ära , leidsin vaid kümmekond lehte . </s> <s> Kasutan neid vahel ka pakkimiseks . </s> </p>
<p> <s> " Kui vanad te olete , pioneerid ? </s> </p>
<p> <s> Mardil terane pilk . </s> </p>
<p> <s> Pikk arm üle põse . </s> </p>
<p> <s> Olin neid nolke kuskil näinud . </s> </p>
<p> <s> " Seitseteist , passi järgi , " vastas jällegi too lühem . </s> </p>
<p> <s> Tunneb numbreid , konstateerisin harjumusest . </s> <s> Olen märganud , et nad pole viimasel ajal kuigi nutikad . </s> </p>
<p> <s> Õpilased . </s> </p>
<p> <s> Mäletate , mainisin möödaminnes Shakespeare'i ? </s> </p>
<p> <s> Pikemal silm sinine . </s> </p>
<p> <s> Võimalik , et kukkunud . </s> </p>
<p> <s> Poiste käed olid pesemata . </s> </p>
<p> <s> " Kas teil seal pakis väärtkirjandust ka on ? " </s> </p>
<p> <s> Noormehed vaatasid teineteisele arusaamatuses otsa . </s> </p>
<p> <s> Sain aru , et olin neid löönud allapoole vööd . </s> </p>
<p> <s> " Ega te juhtumisi 2. keskkoolis käi ? " </s> </p>
<p> <s> " Käime küll . </s> <s> " </s> </p>
<p> <s> " Olete kaksikud või ? " ei osanud ma selle peale enamat kosta . </s> </p>
<p> <s> " Jah . " </s> </p>
<p> <s> " Toivo , " sai lõpuks teine noormees suu lahti . </s> </p>
<p> <s> Aeglased juhtmed , mõistsin . </s> </p>
<p> <s> Toivo vajus sügavasse mõttesse . </s> </p>
<p> <s> Ilmselt tuletas meelde oma perekonnanime . </s> </p>
<p> <s> Sellistesse noorukitesse tuleb mõistvalt suhtuda . </s> <s> Nagu omasugustesse . </s> <s> Laskuda nende tasandile ja teeselda , et ka sina ise ei tea Shakespeare'ist midagi . </s> </p>
<p> <s> Kuna järgmiseks esmaspäevaks oli mul vaja eksamipiletid koostada , ülikond triikida ja end korralikult välja puhata , otsustasin otsad kokku tõmmata ja ukse noorukite nina ees kinni tõmmata . </s> </p>
<p> <s> Korraga tõmbus mu nägu laiale naerule . </s> </p>
<p> <s> No muidugi , olin neid ju massimeedias näinud . </s> <s> Mingi kassi lugu vist . </s> <s> Näpud silma või midagi säärast . </s> <s> Tasapisi meenus mulle kogu temp. </s> </p>
<p> <s> Lühema põuetaskust urvitasid veel naelapeadki välja . </s> </p>
<p> <s> Tõsi , haamrit neil kaasas ei olnud . </s> </p>
<p> <s> " Kas teie näpuga silma ja siis risti ? " </s> </p>
<p> <s> " Meie , " vastasid lahutamatud poisid , meediakangelased , Mardi suu läbi . </s> </p>
<p> <s> " Mis kiisu nimi ka oli ? " </s> </p>
<p> <s> " Ints , " elavnes Toivo kuidagi ootamatult . </s> </p>
<p> <s> Vähe puudus , et oleks jutuhoogu sattunud . </s> </p>
<p> <s> " Ilus nimi . </s> <s> Mul oli ka kunagi samanimeline sõber . </s> <s> " </s> </p>
<p> <s> Pedagoogilisest huvist otsustasin määrata poiste vaimse arengu taseme . </s> <s> Millest mõtleb tänapäeva noorsugu , mille pärast südant valutab ? </s> <s> Mäletan , et omal ajal erutas meid seks ja väärtkirjandus . </s> <s> Lugesime õhtuti kaua . </s> <s> Kuni lõpuni välja . </s> <s> Hommikuti olime kultuurist uimased ja väsinud . </s> <s> Aga rahulolevad . </s> <s> Sinised rõngad silmade all . </s> </p>
<p> <s> Vasakpoolne neist kiikas erootilise kallakuga ajakirja . </s> <s> Oskab lugeda , olin peaaegu kindel . </s> <s> Parempoolne seisis . </s> </p>
<p> <s> " Williamit teate ? " </s> </p>
<p> <s> Tulevased poliitikud raputasid üksmeelselt oma väljakujunemata pullikaelaga pead . </s> </p>
<p> <s> Lõin lootusetult käega . </s> <s> Keda huvitab tänapäeval ilukirjandus ? </s> <s> Keda huvitab Shakespeare , Uustalu või Goethe ? </s> </p>
<p> <s> " Mitte kedagi , " vastasin endale ise . </s> </p>
<p> <s> Mitte kedagi . </s> </p>
<p> <s> Sulgesin ukse . </s> </p>
<p> <s> Siiski , turgatas mulle pähe , kas ta vaatas neid etteheitvalt oma punnsilmadega ? </s> </p>
<p> <s> Kass . </s> </p>
<p> <s> Teraselt nagu küülik . </s> </p>
<p> <s> Nagu tahtes küsida , et miks mina ? </s> </p>
<p> <s> Avasin kiirustades ukse . </s> </p>
<p> <s> Mart oli jõudnud juba selja pöörata . </s> </p>
<p> <s> Vanapaberipakk näpus . </s> </p>
<p> <s> Toivo veel seisis . </s> </p>
<p> <s> Ülevalt alla . </s> </p>
<p> <s> Tahtis vist midagi hüvastijätuks öelda . </s> </p>
<p> <s> Midagi loodusmehelikult lihtsat . </s> </p>
<p> <s> " Kas vaatas teile etteheitvalt otsa ? " </s> </p>
<p> <s> " Kes ? " küsis Mart oma suu läbi . </s> </p>
<p> <s> Toivo püksipõlved lotendasid kergelt tuules . </s> </p>
<p> <s> Aga ainult kergelt . </s> </p></div1>
    </body>
  </text>
</TEI>
</teiCorpus>
</teiCorpus>
