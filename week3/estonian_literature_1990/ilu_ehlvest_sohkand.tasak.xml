<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> VELLO SOHKANDI SURM </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> VELLO SOHKANDI SURM </head>
<p> <s> Ma pidin helistama , et küsida , kuidas " Sõuhkand " kirjutati — et kas sõu või söu või söuh . </s> <s> Mu avaldus politseile , jah , oli juba esimese lause juures toppama jäänud : " Teatan , et mul on kindlaid andmeid selle kohta , et Vello S ... " , aga mis edasi , kas Õ või Ö ... ja kas oli selle va sõu järel olnud ikka ka H või tuli kohe kand ? </s> <s> Minu meelest oli ta enda kohta ütelnud : " Tere , rõõm teiega tuttavaks saada , mu härra , minu nimi on Vello Sõuhkand . " </s> <s> Aga see oli ammu , ja tema hääl oli imelik . </s> <s> Samuti ta nina ja nägu . </s> <s> Ja ta silmade vaade . </s> <s> Ta oli inetu . </s> <s> Hääl oli käre , nagu tekitanuks tal seda häälepaelte asemel käristi . </s> <s> Teised olid aga temast rääkinud imelikult selle o ja h kohal . </s> <s> Helistasin metsamehele , Vello pinginaabrile Otepää koolist . </s> <s> " Oot , kirjutati ikka Sohkand , " ütles tema ... </s> </p>
<p> <s> Huvitav , kas tõesti ? </s> <s> Ei — pigem Sühkand või Siukand või isegi Sssjuhkand ! </s> <s> Aga mitte lihtsalt Sohkand . </s> <s> Mhh . </s> <s> Aga metsameest pidi uskuma . </s> <s> " Miks sa küsid , " küsis tema . — " Ah , niisama , ma , tead , ee , mul üks tuttav kiviraidur on , temale ütlesin , et näe , Sõuhkand surnud , ta küsis , et ega kivi pole vaja . </s> <s> Ma , ma ... mõtlesin , et miks mitte , ta siis lubas kavandi teha , aga , noh , me ei teadnud kumbki , et kuidas ta nimi ... " </s> </p>
<p> <s> " Too näha ! " ütles metsamees . </s> </p>
<p> <s> " Mm , et näha — mida ? " </s> </p>
<p> <s> " Kavand , kui valmis saab . </s> <s> " </s> </p>
<p> <s> " Aa , jaa muidugi , hea meelega ... " </s> <s> Häda häda otsa , kust ma selle kivi pildi pidin nüüd välja võtma — miks ma üldse midagi sellist olin välja mõelnud ? ! </s> </p>
<p> <s> Kuid ! </s> <s> Muidugi , ma ei saanud ju , ma ei võinud ju öelda , et kirjutasin hoopis avaldust politseile , et hoopis selleks vajasin nime kirjapilti . </s> <s> Ei , ei , ei . </s> <s> Seda ei tohtinud mitte keegi teada . </s> </p>
<p> <s> Kuhu ma olingi jäinud . </s> <s> Ahaa , üsna alguses alles : </s> </p>
<p> <s> Tartu Politseiprefektuurile </s> </p>
<p> <s> Jüri Ehlvest , </s> </p>
<p> <s> novellist </s> </p>
<p> <s> avaldus . </s> </p>
<p> <s> Teatan , et mul on kindlaid andmeid selle kohta , et Vello — niisiis ! — Sohkandi surm ei olnud ... </s> </p>
<p> <s> Vot , jälle takerdusin . </s> <s> Mis ta ei olnud ! ? </s> <s> Kuidas saab surma kohta öelda , et see EI OLNUD midagi . </s> <s> Midagi — seda või teist ! </s> <s> Ei , surm on kõik . </s> <s> Surm on alati kõik . </s> <s> Aga hea küll , pean selle töö ühe jutiga valmis saama ! </s> <s> Nii kui võtan uue paberi , võin meelekindluse jälle kaotada , hakata kahtlema , kõhklema , " mis see õieti minu asi on " — taoliste peletusloitsudega vehkima . </s> <s> Ei , kuradile , see pole siin mingi olemist ja olematust lahkav mõtlusõpetus , see on lihtsalt üks teadaanne jõustruktuurile , siin võib surm olla , mis tahes , keerutagem end välja : </s> </p>
<p> <s> Sohkandi surm ei olnud esile kutsutud tema enda poolt ainult ja tema süül , vaid seda põhjustas ka teiste inimeste teatav käitumine . </s> </p>
<p> <s> Oh , jeerum , nüüd tuli küll midagi väga-väga sügavat välja , jätkem jama ! </s> <s> Öelgem ära , mis öelda on : </s> </p>
<p> <s> Mul on kindlaid tõendeid , et Vello Sohkand mõrvati . </s> </p>
<p> <s> Kust ma need tõendid sain ? </s> <s> Aga õhust . </s> <s> Mul polnud vaja neid koguda . </s> <s> Ma vaid võrdlesin , asetasin ... küsida — otse ja jõhkralt — oli mul vaja lõpuks üsna vähe . </s> <s> Aga siis oli ka tõde , ühene , käes . </s> <s> Kuigi , kuni viimase hetkeni olin lootnud , et ikkagi midagi muud oli see olnud , kasvõi enesetapp , nagu Abel nii kindlalt uskus . </s> <s> Et Sohkand olevat mitu korda rääkinud , et surm kutsub , surm kutsub . </s> <s> Või et õnnetusjuhtum . </s> <s> Kuigi , kui päris aus olla , siis täitsa alguses , siis kui Abel mulle pärast naistepäeva esimest korda selle uudisega helistas , siis olin ma mõelnud , et see polegi kindlasti õige surm . </s> <s> Noh , mitte selline surm , millese surevad tavalised inimesed , vaid ikka üks sellistest Sohkandi surmadest . </s> <s> Sest mitu korda oli ta enne surma juba olnud surnud ! </s> <s> Kes seda jõuaks kokku lugeda . </s> <s> Abeli autojuht Enrik olevat kohe käega löönud : " Ah , seda Sohkandit , temale on suremine sama , mis mõnele lihtsale sulile punase tule alt läbi sõita . </s> <s> Küll ta varsti ilmub välja , hea ongi , et saab veidikeseks tema lorast rahu . </s> <s> " </s> </p>
<p> <s> Jah , siis kui Abel helistas , siis olin ka mina mõelnud nagu Enrik , sest — otse loomulikult ! — ega siis Sohkandi laipa veel kuskil polnud . </s> <s> Ta suri ikka nii , et algul liikus kumu mööda linna ringi , et ta olevat järjekordselt ära surnud , kuid ei teda ennast ega tema laipa polnud keegi juba mitu nädalat näinud . </s> </p>
<p> <s> Abel küsis minu käest ka , et ega ma teda näinud ei ole . </s> <s> Pidin tunnistama , ei olnud näinud , ei elusalt ega laibastunult . </s> </p>
<p> <s> Kuid keegi siiski juba oli . </s> </p>
<p> <s> Viimane surm enne Sohkandi päris-surma käis nii , et ta hüppas ühel veebruariööl illumineeritud kaarsilla kaare pealt alla Emajõkke ja kadus jää alla — sillaalusesse roiskveelahvandusse enam ilmumata . </s> </p>
<p> <s> Kolm päeva pärast seda kohtasin teda Abeli saunas . </s> <s> Ta tundis uudishimust rõõmu , pajatas seitsmeteistkümnendat versiooni oma kummalisest seiklusest sel hetkel , kui mina lavale jõudsin . </s> <s> Ta oli märg , tilkuv , seletav , õiendav ja õnnelik , viht käes . </s> </p>
<p> <s> Ta oli hiljuti saanud nelikümmend aastat vanaks . </s> </p>
<p> <s> Ta oli veel sellest põlvkonnast , kes mäletas oma esimest sini-must-valge heiskamist elu lõpuni . </s> <s> Sohkandi heiskamist mäletavad elu lõpuni ilmselt aga ka need , kes kas selle võrratu sündmuse tunnistajaiks ise olid , või olid ainult kuulnudki . </s> </p>
<p> <s> Kümme aastat tagasi leidsin ma sõrmuse , mida praegu kannab mu naine , meie laste ema ( väike jõmps ajab end üha sagedamini püsti ja aina naerab , peab hakkama asju kõrgemale tõstma ) . </s> </p>
<p> <s> Ma sõitsin siis , kümme aastat tagasi , autoga — siis oli see veel suhteliselt korralik Fordilogu — mööda päikest täis tänavat , õieti puiesteed puumajade ja laiade kõnniteede vahel , nagu neid ka tänaseks Tartusse veel õnneks mitmeid on jäänud . </s> </p>
<p> <s> Hommikune tee oli päikesest kuldne ja täiesti inimtühi . </s> <s> Ka ühtegi autot polnud peale minu oma , siis oli autosid üldse vähem . </s> <s> Sõitsin , arvatagi , ettevaatlikult , olin load alles saanud , ja tol ajal oli nende kohustuslike sõidutundidega just nii , nagu oli , ja eksamil topiti ikka veel neli jõmmi korraga sisse , sada meetrit igale sõitu ja vsjoo . </s> <s> Aga , ma ei taha sugugi öelda , et ma poleks osanud sõita ! </s> <s> Ei , asi oli ikka muus . </s> <s> Asi oli sõrmuses . </s> </p>
<p> <s> Aknale ilmus valges öösärgis naine . </s> <s> Ma sõitsin mööda . </s> <s> Naine , ma vilksamisi nägin , raamis kätega oma näo , võttes ühe käega kinni teise sõrmest . </s> <s> Siis ta hetkeks kandestus ses poosis kui kunstiteos ja kui korraga nagu ahastades raam ta piltilusa näo ümbert laiali praksatas , siis , tundus mulle , varises helkiv rõngage alla tänavele sellest pihust , mis hetk tagasi oli krampunud teise käe sõrme ümber . </s> </p>
<p> <s> Ma pidurdasin ehmunult . </s> <s> Aga ei teinud kohe ust lahti , ei tahtnud olla sündsusetu , piilusin ettevaatlikult tahavaatepeeglisse . </s> <s> Naise taandudes variseses aknasse tühjus .. Aga kas oli ta pillanud ... </s> <s> Kas tõesti ? </s> </p>
<p> <s> Lind lendas Päikese eest läbi , kui ma ettevaatlikult autost välja pugesin , kuld lõi leekima ta tiibades just samuti kui hetk tagasi tüdruku juustes , mulle tundus nagu oleks vaim lahkunud . </s> <s> See tegi murelikuks . </s> <s> Ettevaatlikult akna alla astudes sõrmust otsides meenus , et siia tänavasse sisse sõites olin silmanud märki , kus punast ringi läbistas punane joon , oli see nüüd , et peatuda ei tohi või et hetkeks siiski võib , kauba pealevõtuks ja nii ... </s> <s> Aga hommik sel tänaval oli igatahes täiesti inimtühi , jah , ei inimest , ei koeragi loivanud ringi , ei nelja- aga ka kaherattalise riistaga , kedagi mitte mingil juhul ma ei saanud segada , pealegi , ju oli mulle ainult tundunud , ju oli tüdruk ainult ringutanud avatud akna all , rindade vahele sõõmu kevade rõõmsat õhku lubanud . </s> </p>
<p> <s> Aga siis ma juba nägin kuldset rõngast sädelemas tolmus . </s> <s> Ma noppisin selle üles , see siiski ei olnud kullast . </s> <s> Ilmselt vaid hõbe , kuid vist tihti olid näpud selle ümber mõtlikult edasi-tagasi lihvinud , sest tumeneda poldud sel rõngakesel lastud . </s> <s> Rõngakesel , mille roheka kivi ümber metallikeeled keerdusid arabeskina . </s> </p>
<p> <s> Edasi ma liikusin väga aeglaselt . </s> <s> Tee oli ikka veel tühi , ei hinge , ei häält , vaid kuskil plekk-katusel krabistasid tuvid korraks . </s> <s> Tegelikult on nii väga raske liikuda , et astudki nii pikalt ühte sammu , kui pikaks aeg sulle tundub sel hetkel just venivat . </s> <s> Aga , teadagi , väga pikad seierid on sellistel puhkudel , süda hakkab lööma ja kõik mõtted jõuad peas peeneks jahvatada enne , kui ta löödud saab . </s> <s> Minna niimoodi , sõrmus , kas pillatud meelega või kaotatud kogemata , peos , ukse poole , siis trepist üles ukse poole , mille taga on kevadine tüdruk , ikka öösärgis veel või juba alasti , kas sõrmust otsiv või selle juba unustanud või selle pärast juba nuttev , ma ei tea , igatahes astun ja astun , nii aeglaselt pole ma veel kunagi ühestki trepist üles läinud , siis korraga on mu ees uks . </s> <s> Ma ei tea , kus ma olen või milleks , pihk on higine ümber kuldse rõngakese , tõstan selle , et koputada , kui korraga kuulen enda selja tagant kõhatust . </s> </p>
<p> <s> Siis ma nägingi teda esimest korda . </s> </p>
<p> <s> Ma tean järgmist . </s> <s> Esiteks , Vello Sohkand ei olnud paadunud alkohoolik , näiteks siis , kui mina teda esimest korda kohtasin , oli ta täiskarsklane . </s> <s> Ka hiljem , ega sellest polnud aru saadagi , kui ta võtnud oli . </s> <s> Nalja ta muidugi tegi , igasugu vigureid , sellest hoolimata oli minu arvates väga ekslik oletada , et Vello Sohkand oleks ülepea olnud suuteline end surnuks jooma , mõeldamatuna tundub , et ta oleks uppunud ise-enda okse sisse . </s> <s> Vello oli tugeva tervisega . </s> <s> Kuid mõni aeg enne oma surma sai ta hakkama mingi trikiga , mille tagajärjel tal tekkis ajupõletik . </s> <s> Ilmselt kergekujuline , pealegi Vello ise varjas seda . </s> <s> Kuid inimesed , kes nägid teda enne surma , teavad kinnitada , et Vello kurtis aeg-ajalt teravaid peavalusid . </s> <s> Paraku teda ei uuritud , ma ei tea , kas tal oligi üldse haigekassakaarti . </s> <s> Nii et surma tegelik põhjus ei olnud mitte alkoholimürgitus , kindlasti ei oleks tol ööl joodud alkohol tavaliselt Vello Sohkandile midagi teinud . </s> <s> Tegelik põhjus oli kas külmetuse või kukkumise tagajärjel saadud haiguse äkilies kiires ägenemises , millele küll võis ka alkohol oluliselt kaasa aidata . </s> <s> Igatahes olen ma veendunud , et Vello Sohkand mitte ei joonud ennast surnuks , samuti polnud tal plaanis ennast ära tappa , vaid ta suri haiguse tagajärjel , mida paraku ei ravitud , kuna tal polnud haigekassakaarti . </s> </p>
<p> <s> Kui mina teda esimest korda kohtasin , oli ta täiesti kaine . </s> <s> Ta oli selline natuke alla keskmise kasvu jändrik mees . </s> <s> Kindlasti oli tal seljas ülikond , hallikas selline arvan ma praegu , oli ju hommik , valge särk ja lips aga kindlasti . </s> <s> Ta kandis alati rätsepaülikonda , valget särki ja lipsu , oli ilm või koht siis mis tahes . </s> <s> Ma ei tea , kas ta kulutas üldse kogu oma raha ülikondade peale või õmbles talle keegi ehk neid niisama , mingi ... </s> <s> Mingi teene eest ? </s> <s> Mhm , kui ma nüüd järele mõtlen , ei tundu see sugugi uskumatu , et keegi rätsep võis iga aasta õmmelda Vellole paar uut ülikonda lihtsalt niisama . </s> <s> Või , õieti , umbes sama asja eest , mida minagi olin kohe kogemas . </s> </p>
<p> <s> Esialgu olin ma aga kaheldamatult ehmunud . </s> <s> Olin võõra naise ukse taga ja nüüd oli omakorda minu selja taga keegi mees . </s> <s> Mis ma pidin mõtlema , eks ikka et loomulikult see mees . </s> <s> Ja mida oli mul oodata — eks ikka küsimust , et mida nüüd siin teen mina ! ? </s> <s> Mina ! </s> <s> Aga mul oli muidugi vastus olemas , pihu sees . </s> <s> Kui oli , sest et , kui nüüd peaks ikkagi siin arvepidamiseks minema , et kes ja miks on hommikul teel leekiva peaga inglirüüs neiu poole , siis kas olekski minu poole olnud sünnis , tark ja ohutu ülepea viidata läbipääsuloana sõrmusele , mille ilus lind oli visanud rentslisse ? </s> </p>
<p> <s> Mehe nägu oli nagu käsn , ta suu oli kõver , ta hambad olid kohati pruunikad , ta nina oli kartulim kui mõnel erilisel venelasel . </s> <s> Ta lehkas sibula ja küüslaugu järele , kuid — nagu märgitud — mitte viina . </s> <s> Lips oli korralikult seotud ja juuksed kammitud . </s> </p>
<p> <s> Ta naeratas ja tema sinistes silmades helkis mõnus üllatus . </s> <s> Ta üllatanud , kuid see paistis talle meeldivat , see va üllatumine . </s> <s> Iga päev ja ikka uuesti iga asja üle ( või ka iga liblika ja lille olemas-olemise üle , aga võibolla ka lihtsalt üle , ilma olemiseta , ma ei tea ) . </s> <s> Aga jah , mees , kes mu selja taga seisis , paistis oleavat selline mõnus üllatuja vend — ja ka inimeste üle , mitte vaid lillede ja imeputukate . </s> </p>
<p> <s> Aga siis kostus väljast kolks . </s> <s> Või oli see pauk . </s> <s> Või oli see maavärin . </s> <s> Unustasin silmapilkselt kogu situatsiooni ja tormasin koridoriaknale . </s> <s> Põiki minu Fordi taga , külgepidi sellega puutes , seisis pealtnäha uhiuus , tumemust , kuid päikeses kohati ka lillakaspunaselt velklev BMW . </s> <s> See pidi olema küll igavase vilinaga tulnud , sest sattunult äkilisse külkpõikesse , olid ta tagumised kummid tõmmanud teele laiad mustad triibud , mis aga , paraku , siiski jõudsid mu masinani välja , jah , sealt see pats oligi tulnud . </s> </p>
<p> <s> Kes jagab midagi Eesti elust , see aimab , mis sorti tegelased umbes tol ajal selliste autodega võisid sõita . </s> <s> Ja võibolla sõidavad veel tänagi . </s> </p>
<p> <s> Ma püüdsin nagu mingi lolli lohutusena meelde tuletada nüüd väga pingsalt , mis kuradi märk see seda tänavat ikkagi oli alustanud , et kas polnud punase rõnga vahel olnud siisk mitte terve rist ? </s> <s> Ma mõtlesin siiski veel , et kui oli vaid peatumiskeeld , siis kas minu trepist ülesminek võis jääda siiski sel puhul lubatud minutite piiresse ? </s> <s> Ja ma mõtlesin veel , et kas pidurdusjälg ei viita siiski ilmselt ületatud kiirusele ja seega jagatud süüle . </s> <s> Jõudsin mõelda veel , et ma ehk parem üldse ei lähe alla seda asja uurima . </s> <s> Jõudsin ma veel ka kahelda , et kas on mul siin majaski midagi head oodata — jah , mis siingi pidi nüüd üldse saama . </s> <s> Aga siis nägin ma õnneks , kuidas kaks siilipeaga kappi , mustad polaroidid ees , rehmasid end bemarist välja , mingi kang ühel käes ja teisel roolilukk . </s> <s> Ma nägin väga selgelt ette , mis minu Fordist nüüd pidi järele jääma , ja vaesus on ikka kõige parem rohi hirmu vastu . </s> <s> Jooksin alla , vehkisin kätega , ja taipasin alles siis , et kas oligi tümituspakuna mõeldud mu autot vaid , või siiski ehk mind ennast . </s> <s> Sel hetkel oli surm mul selgelt silme ees . </s> <s> Jah , minek , kuhu põgeneda , mida teha , olin liiga kiiresti alla sööstnud ka , ei saanud enne pidama , kui nende mafioosnikega juba nattipidi koos . </s> </p>
<p> <s> Ja sel silmapilgul ma kuulsin , kuidas keegi mind tänas . </s> <s> Too kummaline mees jooksis mulle järele , mind kõigi pühakute nimel kiites , Jumalat minu kaitseks alla kutsudes ! </s> </p>
<p> <s> Kui minuni jõudis kuulujutt , et Vello Sohkand oli lämbunud enda okse sisse , siis pidasin mina seda mingiks vembuks . </s> <s> Ja õigustatult , sest lisaks loole Vello lämbumisest liikus ju ka kohe ringi jutt tema laiba kadumisest . </s> <s> Esialgu ma ei pööranud tähelepanu , et kes oli selle juttu üldse valla päästnud , kuid keegi pidi ju ometi olema , eks ole ! </s> <s> Seegi jutt ei saanud ju tekkida niisama , ise-enesest . </s> <s> Keegi pidi olema näinud surnud Vellot , okse sisse lämbunud Vellot ja keegi oli ka — kas see-sama nägija või keegi või keegi , kes teadis väga täpselt , kus surnud Vello peaks lamama — jah , see keegi oli ka näinud , et surnud Vellot enam ei olnud seal , kus ta oleks pidanud surnult olema . </s> <s> Ju oli see keegi ka laipa hoolega otsinud , koridorikappidest ja mujalt , ju oli ta ka kellegi käest küsinud Vello laiba kohta ! </s> <s> Jah , eks sealt ju ainult saigi see jutt lahti minna ! </s> <s> Ühel hommikul otsis keegi järjekindlalt taga Vello Sohkandi laipa , kuid ei leidnud . </s> <s> Niiviisi hakkaski levima jutt , et Vello on surnud , kuid surnud peast kuhugi ära jalutanud . </s> <s> Jutt levis ja Vello laipa tõesti ei olnud keegi näinud . </s> <s> Kuid , tekib muidugi küsimus — kes see oli , kes otsis , ja otsis just nimelt laipa ! </s> <s> Ja miks ta otsis ? ! </s> </p>
<p> <s> " Olge te tänatatud , aitäh teile , elupäästja , olge te tänatud , miks te juba ära lähete , kuhu te nüüd nii kiiresti , meie , mina ja minu naine , ja laps , meie ainus laps , kelle te päästsite , kui ta oskaks rääkida , ta ütleks teile kaunimad tänusõnad kui inglikoor , oo , austatud , ülimalt austusväärne tundmatu , laske ma kallistan teid , mida te küll meie heaks tegite , ja mille eest , oh me õnnetud , miks küll meile selline õnn ! " — nii hüüdis nüüd kiitust see võõras mees , hoidis endal millegipärast peast kinni ja emas teise käega mind . </s> </p>
<p> <s> Ja hakkas siis , kuna tardunud mina pidin justkui ju ise niikuinii teadma , mis oli juhtunud , siis hakkas ta ohjeldamatult seletama nüüd neile kahele kandile — justkui lihtsalt vastupandamatust vajadusest rääkida juhtunud imest üks kõik kellele — mu imelist päästmislugu . </s> <s> Seejuures , tont teab , kas siilipead eesti keelest midagi arugi said , ja mina — surnukahvatu kindlasti — vaevalt üldse arugi sain , mis keeles too mees , kes käte ja jalgadega ka juba seletas , üldse rääkis . </s> <s> Kõik oli nii värvikas , dramaatline ja erakordne , et viimane lollgi pidi juhtunut mõistma . </s> </p>
<p> <s> Lühidalt oli asi umbes selles . </s> <s> See veider mees oli läinud hommikul imikut kööki vannitama . </s> <s> Ta oli aga pillanud seebi , astunud sellele , libastunud , löönud pea ära , kaotanud teadvuse — lapsukese , seejuures , pesukaussi pillates . </s> <s> Naine oli läbi köögiakna näinud , mis juhtub , kuid ta ei saanud minna last päästma , sest Vello — tema enda jutu järgi — olevat kukkunud ju uksele ette , sissepääsu nii oma kehaga sulgedes . </s> <s> Hüsteeriasse sattunud naine oli tormanud aknale ja pistnud karjuma . </s> <s> Ja seal , olgu taevas tänatud , olingi meeleheitekarjeid õnneks kuulnud mina , ja kuigi see võhivõõraste inimeste mure mulle ju kuidagi korda ei saanud minna , olin ma ometi auto silmapilk peatanud . </s> <s> Võõras korteris olin ma õnneks kiiresti mõistnud õnnetuse iseloomu , kõõgiakna meheliku otsustavusega sisse löönud , läbi tekkinud ava köögi hüpanud , lapse vannist välja tõmmanud , veest tühjaks raputanud , ja selle mehe , kes siin kõike seda nüüd seletas , ukse eest ära tirinud . </s> <s> Seda kõike olin ma teinud mõne hetkega , siis aga , nähes et laps hingab , ja et mees juba toibub , tahtnud kohe millegipärast minekut teha , kuigi loomulikult on kogu see vaene pere mulle nüüd elu lõpuni tänulik . </s> <s> Ja nii edasi . </s> </p>
<p> <s> Kummalisel kombel sain mina nüüd enda häälepaelad liikuma . </s> <s> Minu mure vajas ka ju ometi ärarääkimist . </s> <s> Osutasin vaole mersu keres ja kukkusin meest noomima , et näe peremees , mis teie lapse päästmise pärast nüüd kõik on juhtunud , et kes selle kulu ja kahju nüüd küll kõik heastab , et nii suur hädapeatumine on läinud maksma nüüd nii ilusa auto kere , ja kõik minu süül , sest mina olen ju täiesti vales ja ohtlikus kohas olnud sunnitud teie lohaka vanniskäigu pärast peatuma ! </s> </p>
<p> <s> Aga selle mu ila peale kummardus üks kant minu poole , mingi tapariist endiselt käes , ja ütles , et : </s> </p>
<p> <s> " Kuule barin ! </s> <s> Ära sa sellist juttu räägi , mis tähtsust mingi sakon , kui spasat nada rebjonok ! </s> <s> Tõ pravilna kõik teinud . </s> <s> " </s> </p>
<p> <s> Ja siis nad istusid oma vaoga bemarisse ja sõitsid mõõduka kiirusega minema . </s> </p>
<p> <s> Mina vahtisin , suu ammuli , nagu loll . </s> </p>
<p> <s> Siis tajusin enda poole sirutatud kätt ja see käriseva kõriga , veidra näo ja kelmikalt veiklevate silmadega mees ütles : </s> </p>
<p> <s> " Tere , rõõm teiega tuttavaks saada , mu härra , minu nimi on Vello Showkand . </s> <s> " </s> </p>
<p> <s> Ajapikku unustasin ma detailid selle loo juures . </s> <s> Mõned . </s> <s> Ma unustasin , et kogu loo mõtles välja Vello Sohkand . </s> <s> Ma ei saanudki kunagi teada , kes oli see hommikune naine , kelle juurde Vello oli teel olnud ? </s> <s> Mis neist sai . </s> <s> Vellol oli palju naisi olnud , kuulsin hiljem , kuid lapsi tal polnud . </s> <s> Ja abielus ta polnud ka , kõik ta naised jäid kuhugi ... </s> </p>
<p> <s> Ma unustasin , et see oli Vello lugu . </s> <s> Kui kunagi mõnes õllekas või kohvikus tuli juttu meie vabariigi võimutegelaste sigadustest , korruptsioonist , raha kõrvalekantimistest , kahtlastest erastamistehingutest ja üldse teatavate mõlakate rikastumiest üleüldise virelemise ajal , kui siis mõni minister jälle suutis — ilmselgest vahelevõtmisest hoolimata — tõestada , et olgu miljoneid kuhugi vasakule lennanud palju tahes , mingeid seadusi — seadusi ! mõelda vaid — polevat järjekordselt ju sugugi rikutud , mistõttu kõik toimunud sigadused tulevat jällegi täiesti otstarbekateks lugeda ... </s> <s> Siis , kui mõnes õllekas või kohvikus jälle mõni selline teema üles kerkis , ja neid teemasid kerkis , kes Eesti ajalugu tunneb , teab , ju üles pea alalõpmata . </s> <s> Siis , ühel või teisel korral hüüdsin ma : seadus ! </s> <s> Mis tähendab mingi seadus , kui lapsed surevad ! </s> <s> Ja siis rääkisin ma ikka oma lugu sellest , kuidas kord olin rikkunud seadust — nimelt liikluseeskirja — et tormata päästma vanni kukkunud väikest last ! </s> <s> Ja lõpetasin alati nii : " Aga see minister , see oleks kindla peale jätnud imiku ema silme alla uppume , et aga vaid seadus oleks täidetud , et tema vale parkimise eest vaid trahvi ei saaks ! " </s> </p>
<p> <s> Tegelikult oli see Vello Sohkandi lugu . </s> <s> Aga milleks ta selle nii tuhinaga lavastas ? </s> <s> Ma ei mõelnud sellele . </s> <s> Vello oli ju nii kummaline vend . </s> <s> Aga kui ma pärast matuseid kord jälle ühe veinipudeli taga selle va metsamehe Aarega olin sattunud juttu ajama , kui Aare siis oli oma kunagist klassivenda , pinginaabrit meenutama hakanud — aga ma nägin ära , et mingi kindla tagamõttega , ta ei tahtnud meenutada mitte lihtsalt mõnda Vello pullitegu , vaid rääkida kindlasti ühest konkreetsest asjast . </s> <s> Ja kuigi Aare naine , kes ka meie pool külas oli , ei tahtnud sellest kohutavast Vellost justkui midagi teada , jäi Aare endale ikkagi kindlaks ja rääkis ära selle loo , kuidas mõned poisid , Aare teiste seas , ja loomulikult Vello ka , olid Breshnevile tema seitsmekümnendaks juubeliks õnnitlustelegrammi saatnud . </s> </p>
<p> <s> Telegrammineiu olevat läkituse läbi lugenud , tähed ja tühikud kokku arvanud , hakanud juba saatmagi , kui taibanud lõpuks , kuhu ja kellele need koolipoisid tahavad õnnitlusi läkitada — Kremlisse , Bresnevile ... </s> </p>
<p> <s> Neiu keeldus saatmast , kuid ei too tuntud kuju , kes praegu töötab haridusministeeriumis , ei praegune pumbavabriku direktor , ega ka tuntud meediamagnaat , ei ka loodusraamatute autor ja auhinnatud fotograaf Aare — ei ka nende kõigi tollane klassivend Vello Sohkand — tahtnud sellest mitte midagi teada . </s> </p>
<p> <s> Kutsutud siis postimaja boss kohale , see lugenud telegrammi läbi , noogutanud ainult ja saatnudki ära . </s> <s> See tähendab , mõistagi , et ta saatiski selle kuhugi ära . </s> <s> Kuhugi ! </s> </p>
<p> <s> Järgmine päev vabastati kõik poisid koolitööst . </s> <s> Terve päev tuli neil veeta direktori kabinetis igat sorti seltsimeestele aru andes . </s> <s> Ja muidugi kuulati nad kõik ükshaaval üle ! </s> </p>
<p> <s> Lõpptulemus oli selline , et nii tulevane looduskirjanik , pumbamees , peatoimetaja , kui koolielu korraldaja said kõik märkuse selle eest , et nad ei olnud väärilised sellist telegrammi saatma — mõelda vaid kui otsitud põhjus , aga tegelikult neil kõigil mõni kolm oli ka . </s> </p>
<p> <s> Aga ainult Vello Sohkand , kellel olid tunnistusel ainult head ja väga head hinded , ja kes oleks ju võinud küll olla vääriline kaugelt Eestimaa nurgast juhile ja õpetajale õnnitlusi saatma ja jätkuvaks tööks jõudu sooviva , ainult see Vello Sohkand , ainukesena tema visati koolist välja . </s> </p>
<p> <s> Paraku ma muidugi ei tea , mida rääkis tema siis , kui oli KGB meestega silmitsi ! </s> <s> Jah , aga kui Aare selle loo nüüd ära rääkis , loo , mida ta ilmselgelt väga tahtis rääkida , siis sain ma aru , miks polnud ma esimesel kohtumisel Vello nimest õieti aru saanud . </s> <s> Sest võibolla nimetas ta end tol korral tõesti Showks . </s> </p>
<p> <s> Pärast seda ma juba oskasin juttu juhtida , kui kohtasin kedagi , kellest teadsin , et tal on kunagi olnud Velloga pikemaid kokkupuuteid . </s> <s> Näiteks too tuntud näitleja , kes sõjaväest hullupaberitega minema sai sest ajas müüritööl kõik sassi ... </s> <s> Alles nüüd sain teada , et tegelikult oli see tookord Vello , kes need angaarid tsementeeris . </s> <s> Aga ka näiteks toosama tehaseomanik Abel . </s> <s> Ja tema kunagine pinginaaber , nüüd Volvo rooli keerav Enrik . </s> <s> Nemad mõlemad olid ju olnud samuti Vello klassivennad . </s> <s> Ainult et varasemast ajast , enne keskkooli , Palamuselt . </s> <s> Jah , juba noorelt tuli Vello Sohkandil palju ringi rännata . </s> <s> Abel ja Enrik rääkisid mulle selle Tootsi-jama ära , millesse nad kõik kolmekesi olid sattunud . </s> <s> Ainult et ... </s> <s> Nad ei lisanud , et pärast pahanduste vaibumist jäid Abel ja Enrik kooli edasi . </s> <s> Aga Vellol tuli lahkuda . </s> <s> Sest järgmine kord ilmub ta välja juba Aare jutus ju — hoopis teises kohas . </s> </p>
<p> <s> Mulle hakkas ajapikku tunduma , et ringi kõndimas on palju tüüpe , kes elus , tervise juures ja rõõmsad , edust rääkimata , on täna veel vaid tänu sellele , et kunagi kuskil on nende kukla taga kõhatanud Vello Sohkand . </s> </p>
<p> <s> Ainult et paljud ei taha sest veel rääkida , sest on midagi enda loos unustanud . </s> <s> Nagu minagi . </s> <s> No jah , see sõrmus . </s> <s> Vello tuli peale , mei sõitsime ühe lähedase kõrtsi juurde , jätsin auto paariks päevaks sinna , sest tekime ju korralikud tropid . </s> <s> Ma ... ma otsisin võimalust , et rääkida sest sõrmusest , et see Vellole tagasi anda , kuid ... </s> <s> Ma ei teadnud , kas see oleks olnud õige , sest millegipärast olin ma aina rohkem kindel , et tüdruk oli just visanud selle sõrmuse aknast välja tänavale , mida mööda , ta kindlasti pidi teadma , peagi pidi Vello tulema . </s> <s> Noh , ja asi ka selles , et kui olime sinasõpruse õlledest juba õige mõnusasse tujju tõusnud , siis silmasin ma üht tütarlast mööda tänavat minemas , ma jooksin talle järele , peatasin ta ja — julge mees , nagu ma selleks viivuks juba olin — kinkisin talle sõrmuse . </s> </p>
<p> <s> Nüüd ma ei sõenda kuidagi oma naisele tunnistada , et see kõige ilusam sõrmus , mille talle kunagi ammu kinkisin , siis juba , kui me veel teineteist õieti ei tundnudki , et see sõrmus oli tegelikult — vist kindlasti — hoopis Vello oma , mille ta oli kinkinud hoopis ühele teisele hellale . </s> </p>
<p> <s> Kuidas ma saaksin seda nüüd põnni kiigutavale naisele öelda , et see kõige ilusam sõrmus tegelikult ... </s> </p>
<p> <s> Jah , sel samal põhjusel ei saa ka täna veel kõik öelda , et nende eluõnn algas õieti alles siis , kui kord nende kukla taga kõhatas Vello Sohkand . </s> </p>
<p> <s> Lugupeetud Politseid . </s> <s> Kaheldamatult ei ole mina mingi pidev avalduste kirjutamine igasuguste korrarikkumiste ja huligaanide asjus . </s> <s> Pigem väldin igal võimalikul juhul igasugust kokkupuudet politseiga . </s> <s> Ka ei olnud mina Vello Sohkandi lähem tuttav ega sugulane , põgusalt teda küll tundsin , aga olulisemalt olime kohtunud siiski ainult ühe korra . </s> <s> Ka ei ole mul sugugi hea meel selle üle , et täiesti juhuslikult on minuni jõudnud faktid , mis ei lase end enam kuidagi kaksipidi seletada — Vello Sohakndi surmas on olemas süüdlased . </s> <s> Ma ei ole mingi põrund isehakanud detektiiv , vähe sellest , tõe avastamine ei rõõmusta mind mingilgi määral , pigem on mul häbi . </s> <s> Ma tahaks — kui aus öelda — et ma poleks sellest roimast üldse aru saanud , oleksin lasknud kõik ühest kõrvast sisse , teisest välja . </s> <s> Jah , ja kui ka , ma ei tea , mõnel juhul võib olla , tunnistan häbiga , jätaksin ma ka asja sinnapaika , ei hakkaks teie organisatsioonile mingit kirja kirjutama — sest see on mulle tõesti ebameeldiv , pealegi , nagu olete vast juba taibanud , ei oska ma sellised kirju sugugi koostada . </s> <s> Kuid mu südametunnistust rõhub , et nii südametul ja ilgel moel tapeti just Vello Sohkand . </s> <s> Olen tema , pealtnäha ju väga lihtsa inimese üle , viimasel ajal palju mõelnud , ja minus on süvenenud veendumus , et Vello Sohkandil oli mingi eriline vajadus teisi inimesi aidata . </s> <s> Kasvõi võhivõõraid , kasvõi selliseid , keda mõni teine just sugugi ei tahaks aidata ... </s> <s> Ma ei oska seda fenomeni seletada , ja ilmselt pole selleks ka siin õige koht . </s> <s> Kuid ikkagi ei anna mulle rahu , et just selline inimene , kes kõiki teisi heast peast aitas , jäeti ise raskel hetkel igasugusest abist ilma — ja seejuures täiesti heast peast ! </s> </p>
<p> <s> Järgneb ... </s> <s> Kuhu see järg nüüd kaduski ? </s> </p></div1>
    </body>
  </text>
</TEI>
</teiCorpus>
</teiCorpus>
