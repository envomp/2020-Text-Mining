<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> KUIDAS ELAD , ANN ? </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> KUIDAS ELAD , ANN ? </head>
<p> Katkendid </p><div2 type="alaosa">
<p> <s> Ema , kes alustab keset tänavat täiesti lollakat tantsu . </s> <s> Ema , kes näiteks sugulase pulmas bändi trummidesse kukub . </s> <s> Ema , kes oma kahe nais- ja kolme meessõbraga avalikus rannas alasti ujuma läheb . </s> <s> Ja isa ei ütle mitte midagi ! </s> <s> Ema , kelle suurim unistus on endale hiljemalt 35. sünnipäevaks tsikkel saada . </s> <s> Ma olen kindel , et sõita ta ei oska ! </s> <s> Ema , kes sünnipäeval mässib end paljalt kalavõrgu sisse , paneb paruka pähe ja mingi jõleda rebasekarva karusnahatüki haaknõelaga võrgu külge sellesamuse koha ette , ja siis esineb oma külalistele ogara isetegevuskavaga . </s> <s> Kõigil teistel on jube naljakas , ainult mina häbenen . </s> <s> Mind hämmastab isa suhtumine ! </s> <s> Kas tema arust on normaalne , et ema käitub vahel nagu täiesti hull inimene ? </s> <s> Enamasti ta kas naerab või tirib ema minema , kui asi väga hulluks läheb . </s> <s> Ja minu küsimise peale ütleb , et sellepärast ta emaga abielluski , et ta on sihuke naljakas . </s> </p>
<p> <s> Tegelikult on ema ju korralik inimene . </s> <s> Seda ei usuks vist keegi , kes teda nii pööraseid tempe on tegemas näinud . </s> <s> Ta on raamatukogus osakonnajuhataja ja ülikoolis käinud . </s> <s> Ta pole mingi joodik , vahel kui keegi külla tuleb , siis võtab napsi . </s> <s> Isa samamoodi . </s> <s> Isa töötab pangas laenuosakonnas ja kollektsioneerib täispikki multikaid . </s> <s> Terve riiul elutoas on nende all : “ Herakles ” , “ Mulan ” , multikad , mis on kinoski jooksnud , ja multikad , millest enamikul inimestest aimugi pole . </s> <s> See on alati norimiskoht mu tuttavate jaoks , kes meile külla tulles tingimata selle riiuli avastavad ja arvavad , et need on minu omad . </s> <s> Aga iga kell käitub isa normaalsemalt kui ema . </s> <s> Ta vingub mu õppimise kallal ka vähem ega tunne palavikulist huvi meie kooli õppekava vastu . </s> </p>
<p> <s> Ema , nii ogar kui ta ka vahel on , on tähenärimiseni väiklane teatud asjade suhtes . </s> <s> Õhtuti pean kell üksteist koju laekunud olema . </s> <s> Seda juhul , kui järgmine päev on vaba . </s> <s> Muidu kell kümme . </s> <s> Ja mingil juhul ei tähenda see veerand ühtteist . </s> <s> Sest siis järgmine kord lihtsalt ei lasta välja . </s> <s> Ta peab alati teadma , kus ja kelle pool ma olen . </s> <s> Kui asukohta muudan , pean talle helistama . </s> <s> Selleks osteti mulle eelmisel sügisel mobiiltelefon . </s> <s> Ta ei tunne huvi isegi selle vastu , mida ma kuskil teen ! </s> <s> Tema jaoks on oluline ainult see , et ta teaks , millises geograafilises punktis ma asun ja kes seal veel on . </s> <s> Ja siis muidugi see , kas järgmiseks päevaks on õpitud või ei . </s> <s> Ta pole seda unustanud küsida ühelgi õhtul pärast seda , kui ma esimesse klassi läksin . </s> <s> Kui tal tekib kahtlusi , võib ta vabalt hakkama saada sellega , et tuleb mu tuppa , võtab päeviku kätte ja kontrollib kõik üle . </s> <s> Või laseb suuliselt vastata . </s> <s> Või kui päevikus pole midagi kirjas , võib ta ise helistada mõnele mu klassikaaslasele . </s> <s> Kuula siis järgmine päev koolis neid kommentaare ! </s> <s> Aga ma ei saa midagi teha , ma OLENGI ema käpa all . </s> <s> Elu on näidanud , et talle vastuvaidlemisest ei tule midagi head . </s> <s> Ta võib siis sellise jama kokku keerata , et pärast ei julge ma oma tuttavatele otsagi vaadata . </s> </p>
<p> <s> Mis ta tegi siis , kui ma üksvahe koduülesandeid päevikusse ei kirjutanud . </s> <s> Lihtsalt selleks , et ta kontrollida ei saaks . </s> <s> Ta käis isiklikult koolis kõikide mu aineõpetajate jutul ja palus kõik järgmiseks päevaks ülesantud asjad enda jaoks paberile kirjutada ( paber jäi klassipäeviku vahele ) . </s> <s> Klassipäevikut üksi ta ei usaldanud , kuigi sinna kirjutatakse ka koduülesanded üles . </s> <s> Ja siis ta käis nagu püha karistus nädal aega iga päev töölt tulles koolimajast läbi ( kahjuks töötab ta sellele üsna lähedal ) ja tõi selle lehe koju . </s> <s> Kuna aineõpetajad teadsid , et leht läheb emale , täitsid nad seda hoolega ja kogu selle ürituse tagajärjel oli mul rohkem õppida kui varem iganes . </s> <s> Rääkimata klassikaaslaste ilkumisest . </s> <s> See jama kestis nädal aega , ja ema oli valmis jätkama . </s> <s> Ma andsin alla ja hakkasin jälle ise päevikut täitma . </s> <s> See säilitas koduse õppimise suhtes siiski mingi vabaduse . </s> </p>
<p> <s> Jah , mis puutub teiste inimeste valitsemisse , siis on ema sellel alal väga andekas . </s> <s> Isegi isa kardab temaga sõnavahetusse sattuda . </s> <s> Ema ei pea piiri ka selles suhtes . </s> <s> Ta on võimeline inimese sõnadega maatasa tampima . </s> <s> Ta ei ropenda ega sõima , ei , ta väljendub vaiksel häälel viisakate sõnadega . </s> <s> Aga pärast on tunne , nagu oleksid peksa saanud , ja järgnev nädal läheb enesetunde taastamiseks . </s> <s> Ta on õel ja tujukas ning talle pole just lihtne meeldida . </s> <s> Ta solvub iga väikese asja peale ja kui ta halvasti ütleb , siis tahad , et sa poleks kunagi ilma sündinud . </s> </p></div2><div2 type="alaosa">
<p> <s> Siis langes mu pilk pooliti kastide all vedelevale kaustikuvirnale . </s> <s> Ema käekirjaga oli midagi kõige ülemise peale kirjutatud . </s> <s> Kummardusin vaatama . </s> <s> KÄRTSU OMA . </s> <s> VÕÕRAS , ÄRA PUTU ! </s> <s> Häh . </s> <s> Kärtsuks hüüavad ema mõned ta vanad sõbrad , see oli ta noorpõlve hüüdnimi . </s> <s> Tegelikult on ta Kärt . </s> <s> Sikutasin kaustiku välja . </s> </p>
<p> <s> 16 . </s> <s> 4. 1984. </s> <s> Nii kole on olla kogu aeg meeleheitel &amp; ometi naerda , &amp; ometi tunduda rõõmsa &amp; rahulolevana teistele inimestele . </s> <s> Keegi ei tea , kuidas ma Tarvit armastasin . </s> <s> Ainult mina &amp; see on hea . &amp; paha ka , sest just see armastus on see , mis on mind sellesse pikka &amp; kurnavasse depressi tõuganud . </s> <s> Ei ole enam midagi . </s> <s> Ma olengi tõeliselt mahajäetud kurb väike nõiaplika , kes laob päevas umbes 3X kaarte , endale ja Tarvile . &amp; kaardid ei näita , et midagi muutux . &amp; Kärts on nii surnud &amp; miski ei suuda teda ellu äratada . </s> </p>
<p> <s> Ema päevik ? ! </s> <s> Tõesti või ? </s> <s> Jumal küll , kas ema on sihukest asja pidanud , minu ema ? </s> <s> Kui vana ta siis oli ? </s> <s> Aasta kaheksakümmend neli . </s> <s> Ema on sündinud kuuekümne </s> </p>
<p> <s> seitsmendal . </s> <s> Seitseteist ! </s> <s> Minust praegu kolm aastat vanem . </s> <s> Igatahes on ta jube kurb olnud . </s> <s> Kes oli Tarvi ? </s> </p>
<p> <s> 28 . </s> <s> 4. 1984 Peegel näitab mulle koledaid asju , st mind . </s> <s> Olen nagu vana ja kole naine . </s> <s> Aga keegi peale minu ei tea seda , et ma olengi vana &amp; väsinud . </s> <s> Las see olla minu saladus . </s> <s> Määrin endiselt näkku kilode kaupa meiki ja saan varsti 18 aastat vanax . &amp; ometi on varemete tunne . </s> <s> Ich beneide sie alle , die vergessen können . </s> </p>
<p> <s> Jah , ema on alati saksa keelt armastanud . </s> <s> Mulle täiesti mõistetamatutel põhjustel . </s> <s> Ta oskab seda praegugi , vahel loeb saksakeelset raamatut . </s> <s> Aga millest ta siis siin kirjutab ? </s> <s> Kes oli Tarvi , mis värk on ? </s> <s> Eespool pole midagi , tühi leht ainult . </s> <s> Äkki on neid kaustikuid veel ? </s> <s> Tuhnisin kastide all . </s> <s> Tõepoolest , teised olid konspektid . </s> <s> Ülikooliajast . </s> <s> Aga see päevaraamat … On see suur sigadus , kui ma seda loen ? </s> <s> Ma ju tean , et ei tohiks . </s> <s> Teise saladused ei puutu ju üldse minusse . </s> <s> Aga ta on ikkagi mu ema . </s> <s> Siis ikka on minu asi ka või . </s> <s> Või ei ole ? </s> <s> Jumal . </s> <s> Ma nii tahaksin edasi lugeda . </s> <s> Nii põnev on . </s> <s> Ema ju ei saagi teada . </s> <s> Loen natuke ja siis toon selle siia tagasi . </s> </p></div2><div2 type="alaosa">
<p> <s> Ma ei usu oma silmi . </s> <s> Seda pole olemas ! </s> <s> Mu ema räägib mulle lõputa jutte tütarlapse eneseväärikusest ja juhusliku seksi ohtlikkusest . </s> <s> Mu ema ei lase mul üksinda kuskile ööseks jääda , välja arvatud sugulaste juurde . </s> <s> Mu ema ei vala mulle isegi koduses peolauas klaasikestki , annab ainult oma klaasi servast maitsta . </s> <s> Mu ema ei ole asotsiaal , kes joob mingit keemiat , sööb kaifi eesmärgil närvirohtusid ja … lagunenud majades . </s> <s> Seda lihtsalt EI OLE OLEMAS . </s> </p>
<p> <s> Ma ei lähe täna enam siit toast välja . </s> <s> Ma ei saa talle otsa vaadata . </s> <s> Ei tahagi . </s> <s> Jälk . </s> <s> Ma ei taha kunagi enam talle otsa vaadata . </s> <s> Selline naine ei saa olla mu ema . </s> <s> Mida ta ometi on teinud ! </s> <s> Ja mina mõtlesin … </s> </p>
<p> <s> Mul jäigi õppimata . </s> <s> Lihtsalt ei suutnud , päriselt . </s> <s> Ainus , mis mu peas vasardas , oli : kuidas ta ometi sai mulle valetada kõik need aastad . </s> <s> Nutsin end magama , jube kaustik rinna vastu surutud . </s> <s> Ema vaatas vahepeal mu tuppa , ma lamasin hiirvaikselt teki all , nägu varjus . </s> <s> Ta mõtles , et magan , ja pani ukse tasakesi kinni . </s> <s> Las imestab , miks ma täna nii vara magama läksin . </s> <s> Las muretseb , et ma olen ehk haige . </s> <s> Paras talle . </s> <s> Seda , kuidas ta on mulle valetanud terve mu lapsepõlve , ei saa andestada . </s> <s> Mul on nii õudselt kahju ! </s> </p></div2><div2 type="alaosa">
<p> <s> “ Sa ei saa aru , ta on lihtsalt petnud mind kõik need aastad ! </s> <s> Ta on seda varjanud ja kogu aeg üritanud mulle muljet jätta , et nad isaga on nii täiuslikud inimesed , haridus ja eeskujulik abielu ja puha . </s> <s> Ja muudkui keelanud ! </s> <s> Saa aru , tal pole õigust keelata mulle neid asju , mida ta ise on teinud ja rohkemgi veel ! </s> <s> Ja isaga koos on nad muudkui salatsenud ja vassinud kasvõi seda pärisisa asja . </s> <s> Ma oleksin ju sellest aru saanud küll , kui nad oleksid mulle varem rääkinud . </s> <s> Aga ei – siis oleksid ju ema pättused ka välja tulnud , ja seda nad kartsid ! </s> <s> Mõtle , kui tore on teada saada , et su vanemad on tegelikult hoopis mingid teistsugused inimesed , kui nad on üritanud näidata ! ” </s> </p>
<p> <s> Reena oli senimaani vaadanud kord minu , kord Kätlini otsa , nüüd tegi temagi otsustavalt suu lahti . </s> </p>
<p> <s> “ Kuule jah , Annil on õigus . </s> <s> Sina muidugi sellest aru ei saa , sina saad oma emaga jumala hästi läbi , aga mul on ju kodus sama lugu . </s> <s> Kuskile ta mind ei luba ja kogu aeg on üks igavene näägutamine ja kisa , kui mina midagi tahan . </s> <s> Samas kust mina tean , et ta pole ise veel hullem olnud . </s> <s> Ja kui ükskord tead , siis tuleb niisugune viha , et jube . </s> <s> Mina ei tea , ma vist tuleks kodust ära sellise jama peale . ” </s> </p>
<p> <s> “ No ei tea , kuhu sa siis läheksid , ” torkas Kätlin . </s> </p>
<p> <s> “ Ükskõik , minema . </s> <s> Ja elaksin just nii , nagu ise tahan . </s> <s> Selline mammi mulle ikka ette ei kirjuta , mida ma tohin ja mida mitte . </s> <s> Ja võib-olla nad ei rääkinud seda isa asja ka sellepärast , et siis sa poleks tema sõna kuulama hakanud . </s> <s> Kasuisa ju . ” </s> </p>
<p> <s> Selle peale polnud ma ise tulnudki . </s> <s> Võib-olla tõesti ? </s> <s> Et ma oleksin neil hästi kõvasti käpa all ja ei teaks midagi aimatagi . </s> <s> Alatu , alatu ! </s> <s> Ja mina , loll , uskusin neid tõesti . </s> <s> Siiamaani . </s> </p>
<p> <s> “ Emaga ma rääkida ei saa , see on selge . </s> <s> Ta käänab kõik asjad enda kasuks . </s> <s> Lõpuks olen siis mina see loll ja halb ja reetur , et ma ta päevikut lugesin . </s> <s> Nii et jutuajamised jäävad küll ära . </s> <s> Aga selge on ka see , et ma ei kavatse enam neid kuulata , öelgu siis mida tahes . </s> <s> Ära tahaks küll minna . </s> <s> Aga kuhu ? </s> <s> Ja kool ? ” </s> </p>
<p> <s> “ Sa vanaema juurde ei saa ? ” küsis Reena . </s> </p>
<p> <s> “ Mis sellest kasu oleks . </s> <s> Nad tuleksid mulle juba samal õhtul järele . </s> <s> Ma pean ju koo-oo-ooli jõudma ! ” venitasin mürgiselt . “ Ja siis ma peaksin ju vanaemale selle jama ka ära rääkima . </s> <s> Tema on nagunii ema ja isaga ühel nõul . ” </s> </p>
<p> <s> “ Meil on suvila Võsul . </s> <s> Tähendab , Võsult natuke väljas . </s> <s> Mere ääres . </s> <s> Mu vanaisa elas seal , aga ta suri see talv ära ja praegu on maja tühi . </s> <s> Isa arvas , et jätame selle oma suvilaks , maha ei müü . </s> <s> Aga nad ei käi seal üldse , ainult pärast matuseid tõid sealt mingit träni , aga praegu on see küll täitsa tühi . </s> <s> Ma ei usu , et nad sinna suvelgi lähevad , seal pole vett sees ja aiamaad nad ei taha . </s> <s> Äkki saaks sinna ? </s> <s> Noh , mitte alatiseks , aga mõneks ajaks . </s> <s> Ma saaks vaikselt võtme võtta küll , ” pakkus Reena . </s> </p></div2><div2 type="alaosa">
<p> <s> Algul istusime tüdrukutega neljakesi vaiba peal , poisid toetasid ennast pakkudele , aga ühel hetkel tulid nemadki meie juurde jalgu sirutama . </s> <s> Villem välja arvatud . </s> <s> Ei tea , kas ta pelgas midagi või ? </s> <s> Lamasklesime kambakesi ja Timo võttis mu oma jope hõlma alla . </s> <s> Tegelikult ta hullult meeldis mulle . </s> <s> Selline ilus , pikk , tumedate juuste ja pruunide silmadega poiss . </s> <s> Kellele ta ei meeldiks ? </s> <s> Kui ta mulle käe ümber pani , siis ma moepärast natuke puksisin seda minema , aga hea tunne oli , soojem ka . </s> <s> Mõtlesin , et ma vist meeldin talle ka päris hästi , miks ta siis muidu just minu kõrvale lesima tuli . </s> <s> Ma õieti ei kuulanudki enam , mis teised rääkisid , kõik mu mõtted olid Timo juures . </s> <s> Ta oli külili mu selja taga ja surus mind õrnalt enda vastu . </s> <s> Ise samal ajal veel rääkis teistega juttu . </s> <s> Ja sama märkamatult hakkas ta käsi mind jope all silitama . </s> <s> Mul hakkas natuke imelik , tõusin püsti ja ütlesin , et peaks vist puid juurde tooma , tuli jääb liiga väikeseks . </s> <s> Ja läksin südame kloppides kuuri . </s> <s> Loodan , et mu hääl kostis loomulikult , et teised ei taibanud , et olen segaduses ja ähmis . </s> </p>
<p> <s> Ladusin parajasti käsikaudu pimedas kuuris endale puid sülle , kui keegi mu taga ukseavasse ilmus ja sisse astus . </s> <s> Timo ! </s> </p></div2><div2 type="alaosa">
<p> <s> “ Ma ei või , vaatasin praegu , et Rita on jumala Pinoccio nägu , nina pikk ja peenike , ” ütlesin . </s> <s> Seepeale hakkasid jälle kõik naerma , välja arvatud Rein , kes vaatas Ritat täitsa tõsiselt ja ütles : </s> </p>
<p> <s> “ On jah , aga see on köömes . </s> <s> Minul praegu hakkas sisikond oma elu elama . </s> <s> Kurat küll , soolikad tantsivad või ma ei tea , mis nad seal kõhus teevad . </s> <s> Ausõna , liigutavad ! ” Ta pani käe oma kõhu peale . ” Tšš ! </s> <s> Tasa ! ” Ootasime kõik hinge kinni pidades . “ No tõesti , liigutavad ! </s> <s> Katsu ise ! ” pööras ta end Jussi poole . </s> </p>
<p> <s> “ Ah näpi ise oma soolikaid , ” vastas see . </s> <s> Kõik naersid jälle pikalt . </s> </p>
<p> <s> “ Mis kurat , mul on tõsi taga . </s> <s> Mis siis saab , kui nad otsustavad minu seest ära minna ? </s> <s> Kas keegi anatoomiat teab , on nad seal kõhus sees millegagi kinni ka või ? ” </s> </p>
<p> <s> Jälle naer , issand , ma lausa kõõksusin , Rein oli nii õudselt naljakas ! </s> </p>
<p> <s> “ Mõni kruvi ikka peab , ” arvas Oleg . </s> </p>
<p> <s> Nüüd oli tunne , et naerumürin viib majalt katuse pealt . </s> <s> Päris tõsiselt . </s> <s> Kui me selle maja puruks naerame , kes selle jama pärast ära parandab ? </s> <s> See mõte tundus nii pöörane , et turtsatasin sellegi peale ja ütlesin teistele ka . </s> </p>
<p> <s> “ Kurat . </s> <s> S … -a sellest katusest , selle elab üle , aga kas inimene saab edasi elada , kui soolikad seest välja roomavad ? ” jäi Rensa ikka oma probleemi juurde . </s> </p>
<p> <s> “ Kust august nad sinu arust tulevad , kas suust või p … .-st ? </s> <s> Sellest saad aru või ? ” küsis Anti . </s> </p>
<p> <s> Rein keskendus natuke aega oma sisikonnale , siis raputas pead : </s> </p>
<p> <s> “ Ei tea . </s> <s> Nad on kavalad ka , ega nemad loogikat ei tunnista . </s> <s> Kuulge , aga olete te kindlad , et nad kruvidega kinni on ? ” </s> </p>
<p> <s> Villem pühkis suurest naerust silmi . </s> </p>
<p> <s> “ Kindlad ikka , kuidas muidu . </s> <s> Muidu laseksid pooled inimesed ilma seedeelunditeta ringi . ” </s> </p>
<p> <s> “ Kes neid kruvisid kinni keerab ? </s> <s> Täpselt sihuke tunne tuleb , et keegi on odavalt viina eest töö ära teinud . ” </s> </p>
<p> <s> “ Küsi emalt ja isalt järele , ” soovitasin mina . “ Kes muu ikka su sisikonda kokku monteeris . ” </s> </p>
<p> <s> Tom tõusis püsti ja teatas , et läheb peldikusse . </s> </p>
<p> <s> “ Vaja kontrollida , kas minu jupid on ikka kõvasti külge pandud , ” irvitas ta , astus siis kaks sammu ja pani hädaldama . </s> </p>
<p> <s> “ Mu jalgadel on midagi viga , käia ei saa . ” </s> </p>
<p> <s> “ Miks ? ” tundis seltskond kohe elavat huvi . </s> </p>
<p> <s> “ Jalad on nii rasked . </s> <s> Ei jaksa liigutada . </s> <s> Appi ! </s> <s> Kandke mind k … -le ! </s> <s> Te raisad ei usu nagunii , aga ma tõesti ei jaksa oma jalgu liigutada . </s> <s> Nad on malmist . </s> <s> Igatahes olen ma vist kuidagi materjali vahetanud . </s> <s> Vaadake , kuulge , kas ma näen välja nagu tavaliselt ? ” </s> </p></div2><div2 type="alaosa">
<p> <s> “ Nojah . </s> <s> Nüüd pole kellegi asi enam . </s> <s> Reena , Kätlin ja sina jahmerdate tüüpide pärast , kellele teie s … .-gi korda ei lähe . </s> <s> Endast ma parem ei räägigi . </s> <s> Aga noh , ootame kiirabi ära . </s> <s> Kas teie seast keegi teadis , et Kerli on saunatoas ? </s> <s> Oli ta üksi ? ” </s> </p>
<p> <s> Oleg tegi suu häbelikult lahti . </s> </p>
<p> <s> “ Sinna läksid nad Tomiga kahekesi , mõlemal õlu kaasas . </s> <s> Minu arust olid nad juba siis täiesti süsid ja õlu oli otsas ka , tead , ja ma veel rääkisin , et nad ühe õlle mulle annaksid . </s> <s> Aga nad ei andnud . </s> <s> Läksid sauna sisse . </s> <s> Ma ei tea , kaua nad olid , Tomi ma välja tulemas ei näinud . ” </s> </p>
<p> <s> “ Tom magab minu toas , ” ütles Rita . “ Teises voodis , jope üle pea . </s> <s> Küsi talt . ” Ise naeris . </s> </p>
<p> <s> “ Küsin ka , ” lausus Villem tigedalt . “ See mees , kes selle kuradi sauna kärssama pani , peab siit hommepäev jalga laskma . ” Ta tõusis püsti ja hakkas pikkade sammudega toa poole minema . </s> </p>
<p> <s> “ Ohohoo , kui kõva mees ! ” ütles Rita irooniliselt , aga jäi vait , kui poiss järsult ümber pöördus ja talle tigedalt silma vaatas . </s> </p>
<p> <s> “ Sina , väike s … -ne lits , peaksid olema hästi tasa ja kuskil nurgas oma näruste semude pärast nutma . </s> <s> Rihmaks oskab end tõmmata igaüks , aga tark inimene ei lähe seejuures nii lolliks , et enam oma tegudest aru ei saa . </s> <s> Sind ma ei süüdista , sa pole ka kaine peaga oluliselt targem ja see pole enam sinu süü . ” Ta vaatas vihase ja löögivalmis näoga enda ümber . “ Võib-olla arvab mõni , et see idioot , kes ilmselt järgmisena terve maja põlema paneb ja teid kõiki ära tapab , peab ikka siia jääma ? ” </s> </p>
<p> <s> Keegi ei arvanud nii , isegi mitte Juss ja Oleg . </s> <s> Villem marssis Rita tuppa nagu taeva karistus , haaras magaval Tomil rinnust kinni ja oma lühikese kogu kohta täiesti ebatõenäolise jõuga tõstis poisi püsti . </s> <s> See tuikus , üritas paar korda rabedalt end lahti tõmmata , isegi silmi seejuures avamata . </s> <s> Oli kaugele näha , et Tom on veel täiesti purjus . </s> </p>
<p> <s> “ Ärka üles , tattnokk , pole sa nii täis midagi , ” ütles Villem ähvardavalt . </s> </p>
<p> <s> Tom avas vaevaliselt silmad . </s> </p>
<p> <s> “ No mida nüüd , mees , lase lahti . </s> <s> Ära jända , kuuled , lase magada , ” mõmises ta . </s> </p>
<p> <s> “ Sina olid Kerliga saunatoas või ? ” küsis Villem endiselt ägedalt . </s> </p>
<p> <s> “ No ja siis , lase lahti , kuuled . </s> <s> Ise tahtsid taga olla vä . </s> <s> Ärand jama . ” </s> </p>
<p> <s> “ Sa raisk tapad teise ära ja siis kobised veel ! </s> <s> Kuhu sa seal oma s … -se suitsu kustutasid ? </s> </p>
<p> <s> “ Ärand nalja tee , mees . </s> <s> Ega ma restoranis ole . </s> <s> Seal nagunii ilge prügimägi . ” </s> </p>
<p> <s> “ Sinu kuradi pärast on meil kohe päästeamet ja kiirabi ukse ees ja veab , kui Kerli ellu jääb . </s> <s> Sinu asemel ma koliks tühjale saarele või annaks end ise süütamise eest politsei kätte , aga homseks päevaks ma küll enam siia ei jääks . ” </s> </p>
<p> <s> “ Mis kurat sa mölised ! </s> <s> Mis süütamine ! </s> <s> Sa vaata ikka , mees , mis sa räägid ! ” </s> </p>
<p> <s> “ Sa mine ise õue ja vaata , mis tegid . </s> <s> Tüdruk sinu pärast lapiti maas ja hea , kui hingab veel . ” </s> </p>
<p> <s> “ Mida , mida ? ” hakkas Tomil aegamisi info kohale jõudma . “ Mis Kerli ? ” </s> </p>
<p> <s> “ Mis Kerli , mis Kerli ! </s> <s> Nii hästi oma pruute tunnedki või ? </s> <s> Korja oma asjad kokku . </s> <s> Lähed temaga kaasa ja vaatad , mis tast saab . </s> <s> Sinu s .. -a süü see ju on ja mind siiralt ei huvita , mis seisud sul muidu selle tibuga on . </s> <s> Võta jope . </s> <s> Võta-võta . ” Järsu käega lükkas ta Tomi uksest välja . </s> </p></div2><div2 type="alaosa">
<p> <s> Peale Anti oli veel üks inimene kadunud . </s> <s> Timo . </s> <s> Lohutasin end mõttega , et võib-olla tuli tal vanematega mingi samasugune seis kui eelmine kord , aga ma ju ometi igatsesin nii õudselt tema järele ! </s> <s> Ma isegi ei tahtnud , et toimuks midagi samasugust kui sel reedel , aga igatsesin tema lähedalolekut nii väga , et see tegi lausa haigeks . </s> <s> Rita nagunii tögas mind kogu aeg temaga , olin lolli peaga talle rääkinud , mis meil juhtus . </s> <s> Nii et enamuse ajast olin minagi nukker . </s> <s> Üldse , keegi polnud enam nagu eriti rõõmus . </s> <s> Naerdi küll , aga kui lähemalt rääkida , siis tuli igaühel mingi mure südame pealt välja . </s> <s> Nii et see nädala esimene pool oli meil üsna rõõmutu . </s> </p>
<p> <s> 16. </s> <s> 10. 1984 Olin ära . </s> <s> Igal pool . </s> <s> Tallinnas , Tartus , Põlvas , Valgas , Kohtla-Järvel , Võrus , siis jälle Põlvas jne. </s> <s> Sedasi kolm nädalat . </s> <s> Rahutus ajas mind ringi . </s> <s> Nüüd on see tontide turnee lõppenud . </s> <s> Olin kogu selle aja peaaegu iga päev täis või kaifis . </s> <s> Algul jõime Rauliga tema raha maha , siis minu oma . </s> <s> Siis jõime Tartus yhikas ( kuhu jälle sisse lastaxe ) esmakursuslased tyhjax . </s> <s> Vaatasime Kohtla-Järve lähedal läbi viinaauru tuhamägesid , teisiti ei julgenud . </s> <s> Mingi hetk olime Piiteris , aga tulime sealt ruttu tulema &amp; siis olime juba Valgas . </s> <s> Kõik toimus kosmilise kiirusega &amp; segastel asjaoludel . </s> <s> Olime Rauliga nii kuradi kurvad , et mistahes geograafiline punkt oli võrdselt hea &amp; tähtsust polnud ka millelgi . </s> <s> Tutvusime vähemalt kahekymne suvalise inimesega , ööbisime poolvõõraste juures või lihtsalt seal , kus parajasti juhtus , sõime seda , mida juhuslikult pakuti – yxkõik . </s> <s> Ise kogu aeg pooliti mingis enda hingetontide maailmas &amp; nii õnnetu , et kole . </s> </p>
<p> <s> Igatahes eile avastasin : tere , kodulinn Tallinn ! </s> <s> Sedagi alles pärast 23-tunnist und oma voodis . </s> <s> Koos esmapilgul tundmatu tytarlapsega . </s> <s> Hilisema vestluse käigus selgus , et me olime ta lihtsalt kuskilt Tartu &amp; Võru vahelisest kylast kaasa võtnud . </s> <s> Siis meenus see suvila keset avarat tyhja maastikku mulle tõepoolest , õigemini tunne , mis seal oli . </s> <s> Nagu olex toimunud tuumasõda &amp; meie seal suvilas keset lagedaid-lagedaid välju ainsad , kes veel maailmas elus . </s> <s> Õudne oli . </s> </p></div2><div2 type="alaosa">
<p> <s> Läksin tuppa . </s> <s> Villem saatis mind jälle pilguga , aga järele enam ei tulnud . </s> <s> Teised õnneks ei märganud , et ma tuppa läksin . </s> <s> Köök oli tühi . </s> <s> Minu tuba ka . </s> <s> Samuti Rita tuba ja suur ruum . </s> <s> Aga kui tagumise kambri ukse taga peatusin , kuulsin seest sosistamist . </s> <s> Kuulatasin natuke aega . </s> <s> Võimatu oli eksida , seal oldi kahekesi . </s> <s> Hääli ei eristanud , aga raudselt oli seal neid kaks . </s> <s> Kes ? </s> <s> Süda aimas halba , aga ikkagi paotasin ettevaatlikult ust . </s> <s> Hämaras toas diivanil lamas kaks inimest tihedalt teineteise ligi . </s> <s> Mõned allasurutud naeruturtsatused , voodiriiete kahin , väike kolksatus põrandal – midagi kukkus maha . </s> <s> Lähem kogu pööras end veidi ja hakkas käega diivani ees kobama , silm seletas ta nägu , aga ma keeldusin seda uskumast . </s> <s> Liigutasin vist kogemata või liikus uks , igatahes pööras see inimene näo ukse poole ja nüüd ei jäänud enam võimalust eksida . </s> <s> Ilmselgelt oli see Timo , kes läbi hämaruse mulle otsa vaatas nii võõra ja kauge näoga nagu ei kunagi keegi . </s> </p>
<p> <s> “ Mis on ? ” küsis vaikne hele hääl ta selja taga ning ajas end istukile , ma tõmbasin ukse räpakalt kinni ja põgenesin läbi kõigi tubade kööki , hingeldades toetasin käed solgipange äärtele ning oksendasin . </s> <s> Köök keerles , äsjanähtud näod keerlesid , terve suur maailm käis mu silme ees ringi ja ringi . </s> <s> Nutsin ja oksendasin endast välja kõik , mis olin täna õhtul tundnud , näinud ja joonud . </s> <s> Õnneks ei tulnud keegi , nii et polnud vaja välja mõelda vabandusi oma täiesti tobedale käitumisele . </s> </p>
<p> <s> Siis võtsin väriseva käega kopsiku ja ammutasin puhast vett silmapesukaussi , pistsin näo kõrvuni külma vette ja hoidsin hinge kinni , aga nutt tuli ikka edasi , ja siis mul hakkas hirm , kas see üldse läheb kunagi üle . </s> <s> Äkki jääbki kõik nüüd nii ? </s> <s> Äkki jääbki see kohutav valu mu sisse igaveseks , ja kuidas on siis ometi võimalik sellega edasi elada ? </s> <s> Oh ema , ema , ema – kuidas sina küll sellega hakkama said ? </s> </p></div2><div2 type="alaosa">
<p> <s> Õuelt kostis lärmi . </s> <s> Lippasin köögiaknale vaatama . </s> <s> Näe , öised ujujad olidki tagasi ! </s> <s> Huvitav , mis nad räägivad ? </s> <s> Tirisin püksid uuesti jalga , panin kampsuni tagasi selga ja läksin ka välja vaatama , mida kuulukse . </s> <s> Uni oli nagu peoga pühitud . </s> </p>
<p> <s> Lõkke ümber naerdi ja löödi lõbusalt lärmi . </s> <s> Vesi oli olnud soojem kui päeval . </s> <s> Nad olid Võsul ka mingil peol käinud . </s> <s> Ujuma jõuti alles tagasiteel . </s> <s> Lõbus oli olnud . </s> </p>
<p> <s> “ Lollid olite , et ei tulnud ! ” ütles Juss . “ Lahe oli ! </s> <s> Oleg läks nii kõvaks meheks kätte , et kukkus vahepeal tibisid murdma , hirmutas pool Võsu ära ja lõpuks jäigi kuskile maha , ei mina tea . </s> <s> Ujuma veel tuli , aga siis kadus kuskile . </s> <s> Ju ta jälle tibidesse läks . </s> <s> Kogu aeg tahtis igale poole minna . ” </s> </p>
<p> <s> “ Ujumas käis ? ” küsis Villem ja süütas sigareti . </s> </p>
<p> <s> “ Nojah , oli esimene , kes vette läks . </s> <s> Siis tulime teistega ka , möllasime seal natuke , välja tulla oli natuke jahe , siis panimegi ruttu riidesse ja hakkasime tempoga tulema , et jälle sooja saada . ” </s> </p>
<p> <s> “ Millal te nägite , et Oleg on kadunud ? ” küsis Villem ikka . </s> </p>
<p> <s> “ Noh , mina ei tea . </s> <s> Koduteel vist . </s> <s> Või mida teie arvate ? ” pöördus Juss teiste poole . </s> </p>
<p> <s> “ Koju ta küll meiega ei tulnud , ” arvas Anti . “ Ju ta sealt mere äärest kuskile läks . ” </s> </p>
<p> <s> “ Tähendab , keegi ei mäleta , et ta oleks teiega mere äärest ära tulnud ? ” päris Villem ikka edasi , nüüd juba natuke kannatamatult . </s> </p>
<p> <s> “ Mis sa mängid jälle mingit politseid või , ” urises Anti . “ Küll see Oleg välja ilmub , ta on ennegi selliseid nalju teinud . </s> <s> Asi kah , mille pärast närvitseda . ” </s> </p>
<p> <s> “ Ei , rahu ! </s> <s> Ma ainult ju küsin , paljugi mis . </s> <s> Mis sa kohe pahandad . </s> <s> Rita ja Kristel , kas teie nägite Olegi veest välja tulemas ? ” </s> </p>
<p> <s> Tüdrukud vaatasid teineteisele otsa . </s> </p>
<p> <s> “ Ei , miks me pidime teda passima . </s> <s> Meil oli muudki teha . ” </s> </p>
<p> <s> Villem suitsetas mõtlikult . </s> <s> Teised urgitsesid omale lõbusalt kartuleid välja ja jagelesid omavahel nagu ikka , muretud ja heatujulised . </s> <s> Siis tõusis Villem püsti ja käis põõsastes ära , siis tuli minu juurde . </s> </p>
<p> <s> “ Teeme ühe sõidu , ah ? ” </s> </p>
<p> <s> “ Jaa ! ” hüüdsin rõõmsalt . “ Aga kiiver ? ” </s> </p>
<p> <s> Villem kehitas õlgu . </s> </p>
<p> <s> “ Loodame , et vahele ei jää . </s> <s> Tuli väike sõidutuju ja üksi ei viitsi . ” </s> </p>
<p> <s> Olime juba ratta juures , kui meie äraminekuplaani märgati . </s> </p>
<p> <s> “ Kus te lähete ? ” hõikas Rensa . </s> </p>
<p> <s> “ Sõidame natuke , ” vastas Villem ja lõi tsikli käima . </s> <s> Istusin ruttu ta selja taha ja võtsin istme ääre alt kätega kinni . </s> <s> Nii oli kuidagi lahedam kui lihtsalt eesolijast hoida . </s> <s> Juba me põrutasimegi hoovist välja . </s> <s> Tore , et siin eriti teisi inimesi ei ela , mõtlesin , see põrgumürin ärataks nad kindlasti üles . </s> </p>
<p> <s> Suurele teele jõudes pani Villem kiirust juurde . </s> <s> Tuul lõikas läbi kampsuni ja pidi patsikummi peast ära puhuma , aga imelikul moel ei olnud see sõidutuul üldse külm , hoopis lahe . </s> <s> Ega me kiiresti sõita kaua saanudki , sest Villem juhtis ratta Võsule sisse ja keeras siis alla randa . </s> <s> Varahommikune meri oli imeilus , päikesetõusueelne aeg pani vee triipudena sätendama . </s> <s> Ronisime rattalt maha , Villem süütas sigareti . </s> </p>
<p> <s> “ Miks me siia tulime ? ” küsisin . “ Tahtsid ka ujuma tulla või ? </s> <s> Me ei võtnud ju kuivatamiseks midagi kaasa , mul pole trikood ka . ” </s> </p>
<p> <s> “ Vaatame ikka enne , kas me siin üldse ujuda tahame , ” vastas ta mõtlikult . </s> </p></div2><div2 type="alaosa">
<p> <s> “ Ega sul hirm ole ? ” </s> </p>
<p> <s> Raputasin pead , aga see tuli vist üsna kõhklevalt välja . </s> </p>
<p> <s> “ Äkki viin su hoopis koju ema juurde ? ” </s> </p>
<p> <s> Nüüd sain ma küll pahaseks ! </s> <s> Mida ta endast ometi mõtleb ? </s> </p>
<p> <s> “ Saan hakkama , ” sisistasin tigedalt , keerasin selja ja läksin maja poole . </s> </p>
<p> <s> “ Ära nüüd solvu , kuule ! ” hõikas ta mulle järele . “ Ma mõtlesin seda tõsiselt . </s> <s> Ma võiksin su rattaga ära viia , kui sa ainult tahaksid ! ” </s> </p>
<p> <s> “ Ära haletse , ma ise tahtsin nii . </s> <s> Ja ma saan hakkama . </s> <s> Kui ma sulle närvidele käin , otsin endale parem mõne teise koha , et sul poleks vaja lapsehoidjat mängida . </s> <s> Selles on asi või ? </s> <s> Ma saan väga vabalt hakkama ilma sinu hoolitsuseta , tänan väga ! </s> <s> Minu pärast ei ole sul küll vaja pingutada . </s> <s> Mine koju ja jäta mind rahule . ” </s> </p>
<p> <s> “ Ma tulen sind ikkagi õhtul vaatama , ” hüüdis Villem mulle järele . “ Teeme nii , et seni sa siit ära ei lähe , eks ! ? ” </s> </p>
<p> <s> Lõin majaukse kõmaki kinni . </s> <s> Õige mul vaja ! </s> <s> Kadugu minema oma manitsemiste ja targutamisega . </s> <s> Ema juurde ! </s> <s> Isegi Villem ei võta mind tõsiselt . </s> <s> Kuidas ta aru ei saa ! </s> <s> Ma otsustasin ära tulla ja tulingi . </s> <s> See oli minu tehtud otsus ja ma olin algul nii kindel , et see on õige . </s> <s> Nüüd ma ei ole enam selles nii kindel . </s> <s> Aga nüüd on juba liiga hilja minna ja ema ümber nurruda : ma arvasin , et tema petab mind , aga hoopis mina ise olen ta reetnud . </s> <s> Ja ma pole selle üle põrmugi õnnelik , ma olen siin üksinda keset mingit jama , ma ei tea üldse , mis mu tulevikust saab ja kas üldse midagi saab . </s> <s> Kui sügis tuleb , siis ma parem külmun siin surnuks . </s> <s> Kuidas Villem võib ometi olla nii loll ja arvata , et on nii lihtne lüüasaanuna , häbiga tagasi minna ? </s> </p>
<p> <s> Õuest kostis mootorratta podinat . </s> <s> Villem läks siis nüüd koju . </s> <s> Aga äkki ta solvus mu peale ega tule tõesti enam tagasi ? </s> <s> Ja siis , küsis mu sees väike tige Ann , ja siis ? ! </s> <s> Ma tõesti ei tea … mul on hirm selle ees , mis tuleb , mis minust niimoodi saab , ja ma tunnen ennast abitu ja üksikuna , vastas jälle üks teine Ann . </s> <s> Ja oh , see kõik on nii keeruline ja raske . </s> <s> Kui ainult poleks nii õudselt vaikne ! </s> </p>
<p> <s> Käisin läbi kõik toad . </s> <s> Sundisin end vaatama segadust neis , laialiloobitud riideesemeid , musti laokilejäetud toidunõusid ja õllepudeleid , kokku panemata magamisasemeid , vedelevaid pakendeid ja üle ääre ajavateks tuhatoosideks muudetud konservikarpe ning purgikaasi . </s> <s> Ilge . </s> <s> Millal ma selle kõik ära koristada jõuan ? </s> <s> Reena seda küll näha ei tohi . </s> <s> Seljakott . </s> <s> Kas Olegi oma või keegi unustas ? </s> <s> Pole tähtis . </s> <s> Tuleb lihtsalt kuskile ära panna , et kunagi keegi selle kätte saaks . </s> <s> Kes ? </s> <s> Millal ? </s> </p>
<p> <s> Magada . </s> <s> Ainult magada . </s> <s> Hiljem söön ja koristan . </s> <s> Siis vaatan , mis edasi saab . </s> </p>
<p> <s> Panin oma toas ukse haaki . </s> <s> Natuke kõhe oli , maja tundus liiga vaikne ja suur . </s> <s> Iga samm , iga liigutus kostusid eksinu ja ülearusena . </s> <s> Õnn veel , et on hommik ja valge . </s> <s> Kui jube siin võib veel öösiti olla ? </s> </p></div2><div2 type="alaosa">
<p> <s> Nüüd oli kell juba pool üheksa saanud ja mina ikka ootasin , endal kõhus läheneva äikesetormi tunne . </s> <s> Talumatult süüdlaslik ja ärev . </s> <s> Kaua me siit Tallinna sõidame ? </s> <s> Kaua veel “ praadida ” tuleb ? </s> </p>
<p> <s> Jäin pakule tukkuma . </s> <s> Öö oli nagunii olnud kuri teab mis , aga ju organism nõudis ka oma . </s> <s> Päike soojendas nii mõnusasti , pea langes rinnale ja silmad vajusid kinni . </s> <s> Nägin isegi und : olime emaga loomaaias . </s> <s> Mina olin väike ja mul oli seljas ema tikitud piibelehtedega kleit ning millegipärast kõrge kontsaga kingad jalas . </s> <s> Mul oli paha käia , need kingad olid mulle kohutavalt suured ja tee pealegi kruusatatud , nii et ma pidin äärepealt ninali lendama , aga õnneks hoidis ema mul käest kinni . </s> <s> Ta vaatas allapoole ja imestas : </s> </p>
<p> <s> “ Oi , Annu , miks sa sellised kingad oled endale jalga ajanud , sa ei saa ju niiviisi käia ! </s> <s> Isegi mina ei kanna ju nii kõrge kontsaga kingi ! ” </s> </p>
<p> <s> Ja mina häbenesin kohutavalt , eriti kui vaatasin ema jalgu tema madalates õhukesest nahast poolsaabastes . </s> <s> Tõesti , ma ei mäleta ta jalas kõrgeid kingi . </s> <s> Ja ma olin unes püsti hädas , et mitte komistada , muudkui kakerdasin mööda killustikuga kaetud teed , aga kingi ka jalast ära ei võtnud . </s> </p>
<p> <s> Lõpuks ema kummardus mu juurde alla ja võttis mu sülle . </s> </p>
<p> <s> “ Las ma siis juba parem kannan sind , muidu me ei jõuagi ahvide juurde , ” ütles ta naeruse häälega ja mul oli nii hea meel , et ta pole põrmuga pahane ega riidlegi minuga . </s> </p></div2></div1>
    </body>
  </text>
</TEI>
</teiCorpus>
</teiCorpus>
