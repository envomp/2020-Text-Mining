<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Sierra Titauna nekropol </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Sierra Titauna nekropol </head>
<p> <bibl> <author> <s> Indrek Hargla </s> </author> </bibl> </p>
<p> <s> Kardinal Juan Aldemar de Herriega seisis Vera Cruzi katedraali kellatornis ja mõtles viimaseid mõtteid . </s> <s> Mahe ja sume Hispaniola ookeaniöö laotas end üle linna , lõhnas hortensiate ja akaatsiate ning veel millegi magusa järele . </s> <s> All , katedraaliväljaku äärtes põlesid juba tõrvikud , nende kumas seisis Felipe II ratsamonument . </s> <s> Marmorist kuninga tõstetud käes oli mõõk , näitamas suunda lääne , kutsumas kõiki katoliiklasi Impeeriumi kuulsuseks ja auks võitlusesse . </s> <s> Kardinal pomises palve ja vaatas enda ette hämarasse sügavikku . </s> <s> Palvel polnud tegelikult enam mingisugust tähtsust , see oli iseenesest üle tema huulte tulnud . </s> <s> Harjumusest . </s> <s> De Herriegal polnud enam õigust palvetada . </s> <s> See teadmine täitis teda ahastuse ja valuga . </s> <s> Tornikell hakkas lööma — oli kesköö , algas 1696. aasta 13. august , päev , mida de Herriegal polnud enam tarvis . </s> <s> Kolmanda kellalöögi kõlades viskas kardinal ennast tornist alla , jõudes enne lömastumist vastu munakive veel kord maailmalt andeks paluda . </s> </p>
<p> <s> Kellalöögid summutasid keha matsatuse , tumepunane veri voolas rahulikult munakivide vahelt rentsli poole , nagu poleks tal Hispaniola kirikupea enesetapuga enam mingit pistmist . </s> </p>
<p> <s> Üksteist päeva hiljem , rammestavas õhtuleitsakus , seisis samas tornis Carlos II erisaadik Hispaniolas , Püha Inkvisitsiooni liige , jesuiidi kardinal Manolo Santiago y Calderon , pühkis laubalt higi ja jõllitas peapööritust tundes alla sügavikku , kus de Herriega maine teekond oli lõppenud . </s> <s> Sama päeva hommikul oli ta Uude Maailma saabunud , esmakordselt oma elus ette võtnud nii pika merereisi ja sellest ikka veel väsinud . </s> <s> Asekuningas Fernando Segovia oli ta suurejooneliselt vastu võtnud — rannapatarei kahurid olid kuninglikku lippu nähes isegi aupaugu tulistanud , kõik Vera Cruzi ülikud olid teda sadamas tervitamas , jesuiit oli pärismaalastest spaleeris kandetooliga otse lossi toodud , talle rikkalik eine pakutud . </s> <s> Ent ta oli igasugusest meelelahutusest keeldunud ja käskinud Segovial ennast kohe asjadega kurssi viia . </s> <s> Nüüd seisidki kaks tähtsat meest katedraali kellatornis ning veidi närvitsev ja õhetav Segovia laiutas ohates käsi . </s> </p>
<p> <s> " Ma pean teid paluma , et te katedraali uuesti sisse õnnistaksite . </s> <s> Meeltesegadus , aga ikkagi pühaduserüvetamine ... " </s> </p>
<p> <s> Calderon noogutas , kuid ei vastanud . </s> <s> Et enesetapja laip oli Hispaniola asekuninga korraldusel siiski pühitsetud mulda maetud ja müürsepad praegu sinna hauakabelit ehitasid , polnud tegelikult jesuiidi visiidi põhjuseks . </s> <s> Jah , muidugi , ei oleks tohtinud de Herriegat teiste usklike kõrvale matta , tema kallal viimset võidmist sooritada ja hingepalveid lugeda . </s> <s> Muidugi . </s> <s> Ent Hispaniola kirikupea surmapõhjuse ... õieti surmasaamise viisi varjamine , oli antud oludes vältimatu ja vajalik . </s> <s> Et mitte kõigutada Impeeriumi alamate usku , et mitte heita varju Kirikule , et mitte lasta maailmal teada saada , nagu saaks olemas olla põhjus , mis võib katoliikliku preestri enesetapule sundida . </s> <s> Loomulikult oli Segovia nüüd hirmul , et tema käsul pühitsetud mulda maetud usutaganeja oligi Inkvisitsiooni liikme saabumise põhjuseks . </s> <s> Calderon lasi asekuningal muretseda , see teeb teda kuulekamaks . </s> <s> Segovia oli muidugi õieti talitanud ja õukond tema sammu heaks kiitnud . </s> <s> Ent sellest oli veel vara rääkida . </s> </p>
<p> <s> Calderon oli tundnud de Herriegat , mäletas teda vankumatu ja kindlameelse mehena . </s> <s> De Herriega oli vabatahtlikult hüljanud emamaa mugavused , et Uues Maailmas jumalat teenida , kasvõi tavalise misjonärina ... </s> <s> Läinud preestrina ja tõusnud kahekümne aastaga Hispaniola kirikupeaks . </s> <s> Ja siis , ühel ööl üksteist päeva tagasi , hüljanud endast jumala ja usu , läinud vabasurma . </s> <s> Calderon pidi tuvastama , miks . </s> </p>
<p> <s> " Kas keegi teab ? " küsis Calderon summutatud häälel . </s> </p>
<p> <s> " Et ta kirja jättis ? </s> <s> Mitte keegi peale minu ja Jeronimo . </s> <s> Aga tema ei poeta sõnakestki . </s> <s> Ametlikult oli see õnnetusjuhtum . " </s> </p>
<p> <s> Jeronimo oli de Herriega pärismaalasest teener , munk , hardunud jumalasulane , kes oli neid uksel alandlikult tervitanud . </s> <s> Inkvisiitor ei pööranud talle eriti tähelepanu . </s> <s> Calderon polnud aborigeenidega siin — Hispaniolas — veel kokku puutunud . </s> <s> Ent loomulikult tundis ta hästi Atlantico tercio'te tegemisi , lõppeks oli ta ju ise õnnistanud Carlos II vägesid Leipzigi all ; oli olnud kuninga kõrval Maastrichti lahingus , kui andunud konvertiitide üksused olid protestandid pihuks ja põrmuks löönud . </s> <s> Ja isa Calderon tundis hästi ka õukonnas kõrge positsiooni saavutanud jesuiiti Pedro Ibarriagat ; hämmastava tehnikataibu ja teadlasevaistuga vaimulikku , kes oli pärit ka siitsamast Vera Cruzi lähistelt . </s> </p>
<p> <s> Jesuiit heitis veel kord pilgu sügavikku ja tundis peapööritust . </s> <s> Ta üritas endale ette kujutada isa de Herriega viimaseid hetki , üritas arvata selle mehe meeltes toimunut , kuid see ei õnnestunud tal , ta teadis veel liiga vähe . </s> <s> Sõnatult lahkusid nad katedraalist , sõitsid tõllaga tagasi Segovia lossi . </s> <s> Vera Cruzi elanikud teadsid , kes tõllas sõidavad , kogunesid aupaklikult tänavate äärde , kummardasid , hüüdsid kiidusõnu . </s> <s> Paar korda pidi ratsaeskort eriti pealetükkivad patukahetsejad lausa kõrvale tõrjuma . </s> </p>
<p> <s> " Nad soovivad teile pihtida , " muigas Segovia . </s> <s> " Patukoormat vähendada . " </s> </p>
<p> <s> " On's see nii suur ? " imestas Calderon . </s> </p>
<p> <s> " Mitte suurem kui tavalisel Andaluusia talupojal . </s> <s> Kuid neid rõhuvad poolteist tuhat aastat , mil Issanda arm nendeni ei ulatanud ... " </s> </p>
<p> <s> Calderon noogutas . </s> <s> " Mitte kusagil Cortiliaras pole meie misjonärid edukamat tööd teinud , kui Hispaniolas . </s> <s> Ei Kariibi saartel , ei Andides ega Peruus . " </s> </p>
<p> <s> " Asi pole mitte ainult selles , lubage arvata . </s> <s> Muide , mis puutub Peruusse , siis lähipäevil ootame siia Tierra Firme flotat , mis Maracaibost teele asus . </s> <s> Kuuldavasti peaks neil vägev kullalast peal olema . </s> <s> Saatsime neile juba kuu aega tagasi Armada de la Guardia vastu . </s> <s> Teid ju huvitavad uudised Cortiliarast ? " </s> </p>
<p> <s> " Kahtlemata . </s> <s> Veidi rohkem siiski see , miks vaga de Herriega end tappis . " </s> </p>
<p> <s> " See on minulegi mõistatus , " ohkas Segovia . </s> <s> " Rusuv ja ahastamapanev . </s> <s> Tihti leian ennast mõtlemast , kas ma ikka tahan seda teada . " </s> </p>
<p> <s> " Öelge ausalt , " sõnas Calderon äkki , " kas te peate seda tõepoolest hullumeelsushooks ? " </s> </p>
<p> <s> Segovia kohmetus . </s> <s> " Ma ei suuda näha muud põhjust . </s> <s> Kas teie suudaksite ? " </s> </p>
<p> <s> " Tema kiri oli kummaline , " nõustus jesuiit . </s> <s> " Kuid kõrvaldab vähemalt kõik mõrvakahtlused . " </s> </p>
<p> <s> Calderon oli kirja — neid paari segast rida õieti — esimest korda näinud alles Hispaniolas . </s> <s> Ja fraas matmata selles kirjas viitas ju selgelt , et isa de Herriega endale kui enesetapjale mingit muud surmajärgset saatust ei lootnud . </s> <s> Enesetapjaid ei maeta pühitsetud mulda . </s> <s> Riiklikud huvid olid siin küll erandi teinud . </s> <s> Siiski — hulluks läinud inimeselt , põhjuseta hulluks läinult , ei oota nagu nii otsest sõnumit . </s> </p>
<p> <s> " Just , " vastas Segovia . </s> <s> " Isa de Herriega pidi olema segi läinud . </s> <s> Pühendunud , innukas ja vaga katoliiklane , keda Issand oma armulisuses karistas , otsekui proovinuks tema usu tugevust katsuda . " </s> </p>
<p> <s> " Millega ta oma viimastel päevadel tegeles ? " </s> </p>
<p> <s> " Suuresti oli ta hõivatud ekspeditsioonide korraldamisega sisemaale . </s> <s> Oli just naasnud Sierra Titaunast . </s> <s> Seal leidub veel palju paganlikke kultuspaiku , mille hävitamisega me tegeleme . </s> <s> Ja pärismaalased abistavad meid siin meeleldi , mitte nagu Peruus . </s> <s> Kuuldavasti on seal palju verevalamist . " </s> </p>
<p> <s> " Ainult Issanda kiituseks , " märkis jesuiit . </s> </p>
<p> <s> " Kahtlemata , kahtlemata , " nõustus Segovia kiiresti . </s> <s> " Ent alates päevast , mil Juelva meresõitja Sanchez siin maabus — ja sellest on ju üle kahesaja aasta — pole Hispaniolas olnud mässe ega ülestõuse . </s> <s> Ja uskuge mind , pole möödunud päevagi , mil ma poleks mõelnud , miks see kõik Kõigekõrgema armust just nii on sündinud , miks on meid sellise provintsiga õnnistatud . </s> <s> Meie võitlust Euroopas ja mujal poleks kunagi saatnud selline edu , kui mitte ... " </s> </p>
<p> <s> " Jah , ma tean , " katkestas Calderon asekuningat . </s> <s> " Need ekspeditsioonid ? " </s> </p>
<p> <s> " Sierra Titauna mäestikust leiti kulda otsides mingid iidsed kultusepaigad , " seletas asekuningas . </s> <s> " Käigud ja katakombid , altarid , kus kahtlemata ohverdati elusaid inimesi . </s> <s> Isa de Herriega juhatas nende hävitamist , viis läbi eksortsisme , õnnistas sisse mõned kabelid , mis me sinna ehitasime , et neid paiku kuidagi puhastada . " </s> </p>
<p> <s> " Ja kohalikud ? " </s> </p>
<p> <s> " Oh , nemad veel kõige innukamalt . </s> <s> Sellest nende patukoorem tulebki , et nad tunnevad end süüdlastena oma muistsete valitsejate eest ... </s> <s> Te olete neid vanu pärimusi ehk kuulnud ? " </s> </p>
<p> <s> Calderon meenutas põgusalt vestlusi Pedro Ibarriagaga , meenutas seda kummalist ja ehedat vaimustust , mida hispanioollane usust tundis , ent samuti ka selle kummalisi põhjusi . </s> <s> Juba aastakümneid ei vaielnud dogmaatikud enam , kas usu tekke põhjus võib olla ketserlik ; kas Pühakirja jäägitult tunnistav inimene saab olla algsete põhjuste tõttu ketser . </s> <s> Hispaniola kogemust arvestades oli Püha Ignacio de Loyola öelnud , et kõik Issanda poolt Impeeriumile saadetud liitlased tuleb hardalt vastu võtta ; et tema ettehooldus on lõpmata , selle kõiki viise ei suuda meie mitte ette näha ja ketser pole mitte see , kes Pühakirja tingimusteta omaks võtab , vaid see , kes seda Kiriku õpetustest erinevalt loeb . </s> </p>
<p> <s> " Ma tean neid legende , " vastas Calderon . </s> <s> " Kuidas nende iidsete linnade rajajad ei võtnud kuulda jumalast äravalitud Printsi õpetust , ta maalt välja ajasid ja Kõigevägevam karistuseks tõrksatele maavärina ja veeuputuse kaela saatis ... " </s> </p>
<p> <s> " Ja nad saatsid seitse laeva üle maailma otsima oma kadunud Printsi , et see jumala viha vaigistaks , " jätkas Segovia . </s> <s> " Kõik mattus rusudesse , hävis , purunes ning Atlatayamo ei saa enne jälle suureks , kui nende Prints naaseb ... " </s> </p>
<p> <s> " Atlatayamo ? " ei mõistnud Calderon . </s> <s> " Ahjaa , nii nad oma maad nimetavad ? " </s> </p>
<p> <s> " Täpselt . </s> <s> Kuigi Pühakirja enesega pole sel vanal lool palju ühist , on siiski kummaline , et nende Printsi õpetus — mille järgijaid pärast katastroofe rohkem säilis , kui selle vaenlasi — nii ühtib Püha Kolmainsusega , Lunastuse ja kõigi teiste meie püha usu tõdedega . " </s> </p>
<p> <s> " Nagu ütles õnnis Ignacio , " muigas Calderon , " pole tähtis mitte 'miks' vaid 'kuidas' . </s> <s> Meie ülesandeks on saavutada eesmärk , sinna jõudmise viisid aga on meile antud Jumala armust . </s> <s> Ühesõnaga , nemad pidasid Juelva Sanchez't oma kadunud Printsiks ... " </s> </p>
<p> <s> " Tema järeltulijaks , " täpsustas Segovia , " ja kummardasid Risti ees . </s> <s> Muuseas , me oleme kohal . " </s> </p>
<p> <s> Isa Calderon ei jäänud kauaks paleesse , vaid võttis kasina õhtueine , palvetas oma kambris ja suundus siis linna jalutuskäigule . </s> <s> Tema palvel sündis see incognito , ilma eskordita . </s> <s> Lihtsas mungarüüs jalutas ta läbi õhtuste Vera Cruzi tänavate , nautis kaunist päikeseloojangut ja vaatas inimesi , imes endasse sedasama pilti , mida kadunud de Herriega pidi iga päev näinud olema . </s> <s> Ta jalutas kaldapealsel , imetles galeoonide siluette , hingas joovastavat ookeaniõhku , mis nii erines Madridi lämbest ja tolmusest õhust . </s> <s> Värskus ja puhtus ... </s> <s> Inimesed , kes talle vastu tulid , olid peamiselt Hispaania päritolu , kohalikud elasid reeglina linnast väljas , tegelesid põllumajandusega . </s> <s> Ja selleks oli Hispaniola suurepärane oaas . </s> <s> Enamus galeoone sadamas lastisidki toidukraami , mis praeguste soodsate tuultega juba kuue-seitsme päeva pärast Sevilla või La Coruna sadamasse jõuavad . </s> <s> Soolatud lihakered , aprikoosid , õunad , vili ja need veidrad pruunid mugulad — kõik õnnistatud kraam , mis aitas Hispaania põudadest põhjustatud näljahädasid üle elada . </s> <s> Ja jõudis abistava käena ka Atlantico tercio'teni — nende vahvate Uue Maailma sõjaväeüksusteni , mille najal Imeerpiumi sõjajõud suuresti püsis . </s> <s> Sest kohalikud — atlatajaamod , tuli Calderonile meelde — polnud meistrid sugugi mitte ainult põlluharimisel , vaid ka sõdisid erilise innuga Püha Usu vastaste vastu . </s> <s> Jah , kes teab , milliseks võinuks pöörata Impeeriumi saatus , kui sadakond aastat tagasi poleks just Hispaniola sisemaa lõpututest metsadest ehitatud Armaada põrmustanud puritaanidest inglaste laevastiku , vääranud otsustavalt ülemvõimu Atlandil , määrates Britannia laevad seniajani Merede Ülemvalitseja tegutsemist alandlikult kõrvalt vaatama . </s> <s> Kuuldavasti ei lähe nende kõrkide põhjamaalaste vallutused üüratus Cortiliaras sugugi hästi — pidevad sõjad prantslastega , pärismaalaste kallaletungid ja Portugali piraatide rünnakud . </s> <s> Jah , muidugi olid nii prantslased kui portugallased Madridi poolt kinni makstud , kuulekad ja usinad liitlased . </s> <s> Prantsuse kuningaski vaid hüpiknukk , üks väikene mosaiigikild Pax Hispanicas , kellele oli armulikult antud õigus Cortiliaras oma kolooniaid rajada . </s> <s> Seal , kuhu Hispaania enda huvid veel ei ulatunud ja ainult selleks , et maha suruda inglaste himu lõuna poole vaadata . </s> </p>
<p> <s> Calderonile tuli vastu kohalikest moodustatud sõjasalk Kastiilia päritolu leitnandi juhtimisel . </s> <s> Kõik kummardasid munka nähes ja palusid õnnistust . </s> <s> Seda nad ka said . </s> <s> Calderon vaatas turjakatele pärismaalastele pikalt järele , imetles nende rühti ja kindlat sammu . </s> <s> Ilmselt oli tegemist emamaa poole suunduva galeooni kaitsesalgaga või täiendusega Atlantico tercio'tele . </s> <s> Pigem viimasega , sest siin , Pax Hispanica vetes , ei ähvardanud galeoone enam ammu mingi tõsisem oht . </s> <s> Tõenäoliselt jõuab see vahva sõjasalk paari nädala pärast Flandriasse , Reinimaale või Tüüringisse , täiendama Impeeriumi garnisone või hoopis Polooniasse , valvama piire tatarlaste vastu . </s> <s> Mitte igal pool polnud protestantide mässukolded maha surutud , iseäranis mõned kangekaelsed Teutooni vürstid panid veel vastu . </s> <s> Ja Inglismaa muidugi ka , sinna Madridi küüned veel ei ulatanud . </s> </p>
<p> <s> Jah , Hispaniola pärismaalased olid suurepärased sõjamehed , hädavajalik täiendus emamaa jõududele . </s> <s> Maa , mille avastamine oli kunagi sundinud Juelva Alonso Sanchez't muutma oma arusaamu maateadusest ja hülgama kavatsused Indiasse jõuda , oli kujunenud Hispaaniale kõigi oma soovide täitumise üüratuks allikaks . </s> <s> Imedemaa , mõtles isa Calderon lihtrahva agulite poole suundudes , et ringiga paleesse tagasi pöörduda . </s> <s> Umbes siis — munakivitänavalt savisillutisele pöörates -saigi ta aru , et teda jälitatakse . </s> </p>
<p> <s> Rahvarikkamatest kohtadest äärelinna poole , kogu aeg , oli see munk isa Calderoni jälitanud , ennast isegi eriti varjamata . </s> <s> Nüüd tundis jesuiit ta ära , sest kapuutsiaugust paistis korraks nägu — Jeronimo . </s> <s> Märgates , et ta on avastatud , kummardas munk eemalt ja lähenes kiiremal sammul . </s> <s> Ta möödus inkvisiitorist ja andis kerge peanoogutusega märku järgnemiseks . </s> <s> Veidi aja pärast kadus ta San Sebastianile pühendatud kabeli uksest sisse . </s> <s> Calderon kehitas õlgu ja järgnes . </s> <s> Külm õhk ja hämarus — nii vastandlik tänaval valitsevale leitsakule — naelutasid ta hetkeks paigale , siis harjusid silmad pimedusega ja ta nägi oma jälitajat altari ees põlvitamas . </s> </p>
<p> <s> Jeronimo palvetas . </s> </p>
<p> <s> Isa Calderon ootas ning põlvitas siis de Herriega endise teenri kõrvale . </s> <s> Peaaegu silmapilkselt lõpetas too oma palve ja purskas siis summutatud , ent hüsteerilisel häälel : " Oh Püha Isa , andestage mulle , vääritule ja tühisele patusele , see pealetükkivus ja kõrkus , millega teid siia meelitasin . </s> <s> Andestage , et julgesin tülitada nii kõrget ja auväärset jumalateenrit , andestage , kui suudate , ehk siis andestab mulle ka Issand . " </s> </p>
<p> <s> " Tema arm ja andestus on lõpmata , " vastas Calderon imestunult , ent julgustavalt . </s> </p>
<p> <s> " Aamen , " pomises Jeronimo . </s> <s> " Mul ei olnud teist võimalust kõrgeaususega omavahel rääkida , sest ainult teile julgen ja tahan ma öelda , mis mul öelda on . " </s> </p>
<p> <s> " Kõnele , mu poeg . " </s> </p>
<p> <s> " Ma olen patune . " </s> </p>
<p> <s> " Soovid ehk pihtida ? </s> <s> Kui kaua on möödas sinu viimasest pihtimisest ? " </s> </p>
<p> <s> Munk ei vastanud kohe . </s> <s> Ta kogus ennast . </s> <s> " Minu pihist on möödas kolm päeva ja igaüks neist on minu patukoormat veelgi suurendanud . " </s> </p>
<p> <s> " Sa oled pihil valetanud ? " päris Calderon rangelt . </s> </p>
<p> <s> " Öeldakse , et tõde on ainult see , mis hinges ja iialgi pole ma Tema pilgu all söandanud oma hinge varjata . </s> <s> Ei iialgi , enne kõrgeaulise isanda surma . </s> <s> Oh , ärge nõudke minult pihtimist , isa , sest nõnda ma ainult jagan oma valu ja patte . </s> <s> Öelda , paluda õieti , on mul vähe . </s> <s> Peale selle , et Issand andestaks minusugusele eksinud hingele . " </s> <s> Munk pöördus , hämaras ei näinud Calderon tema nägu , kuid kuulis nuukseid ja pisaratest allasurutud häält . </s> <s> " Sõitke minema , palun teid ! </s> <s> Jäägu de Herriega hing vaevlema põrgu , kuna üle on ta astunud Kõigekõrgema kõige pühamast käsust , ent muuta ei saa siin enam midagi , asjad võivad minna ainult halvemaks , kui te siia jääte . </s> <s> Sõitke minema , lahkuge Hispaniolast ! " </s> <s> Selle ennastületava nõudmise välja öelnud , vajus munk nuttes Calderoni ette kokku . </s> </p>
<p> <s> " Rahune , mu poeg , " ütles inkvisiitor aeglaselt . </s> <s> " Sa tead , et tee andestuseni käib läbi puhastuse ja kahetsuse . " </s> <s> Ütles nii , et aega võita ja libistas Jeronimol kapuutsi peast . </s> <s> Mees oli noor . </s> <s> Kas see pärismaalane äkki ei pidanud eksklikult " kõige pühamaks käsuks " seda , " et sina ei pea mitte mehega ühte heitma nagu naisega " ... </s> <s> Calderon teadis — oma sagedastest ringsõitudest mööda Hispaania kloostreid — et mitte kõige edukam ja pühendunum lihasuretamine võib vahel viia kõige koledamate väärastusteni . </s> <s> Ent kas ta polnud kohanud samasuguseid eksinuid ka jesuiitide seas ja Madridis eneses ? </s> </p>
<p> <s> " Sa tunned ennast de Herriega surmas süüdi ? " küsis Calderon . </s> </p>
<p> <s> Nuuksed tugevnesid ja noor pärismaalane noogutas pead , lüües sealjuures lauba vastu põrandat . </s> <s> Nii lihtne see siis oligi , mõtles jesuiit . </s> <s> Nii lihtne ja kummati nii harilik . </s> <s> Ikkagi on enesemõrv liiga karm karistus ja patt sellise eksimuse eest . </s> </p>
<p> <s> " Miks ma peaksin lahkuma ? " </s> </p>
<p> <s> " Ma ... olen ... ma tapsin ta ... " </s> </p>
<p> <s> " Kas sina lükkasid de Herriega kirikutornist alla ? " </s> </p>
<p> <s> " Ei . " </s> </p>
<p> <s> " Kuidas siis ? " </s> </p>
<p> <s> " Oh , ärge küsige . </s> <s> Sõitke minema , palun teid . </s> <s> Jumala , Impeeriumi ja teie enda hingeõnnistuse nimel ! " </s> </p>
<p> <s> See , et üks harilik munk niiviisi kuninga erisaadikust kardinali poole pöördus , oli eriskummaline . </s> <s> Ennekuulmatu jultumus , tegelikult . </s> <s> Iseäranis , kui põhjuseks olid noore munga pühadustteotavad ihad ja sodoomia . </s> <s> Jah , Calderon võinuks nüüd hingeliselt murdunud munga väevõimuga pihile võtta , ja oma eriõigusi kasutades hiljem pihisaladust murda ja kuningale ette kanda , et de Herriega sooritas enesetapu vaid hingelise meeltesegaduse ajel , olles murdnud mungavannet ja kartes , et ei suuda edaspidi oma kirgi ohjeldada . </s> <s> See oli lihtne . </s> </p>
<p> <s> Aga kas see oli ka tõde ? </s> </p>
<p> <s> " Tõuse , " käskis Calderon . </s> <s> " Ma ei saa sulle enne andestada , kui oled pihtinud . " </s> </p>
<p> <s> " Sõitke minema ! " halas munk . </s> </p>
<p> <s> " Pihi ! </s> <s> Ja kergenda oma hinge . " </s> </p>
<p> <s> Maracaibost teele asunud Tierra Firme flota konkistadooride kogutud rikkustega jõudis Vera Cruzi sadamasse enne oodatud tähtaega . </s> <s> Tuuled olid olnud soodsad , nagu ikka Atlandi mahedatel ilmadel märtsi ja oktoobri vahel . </s> <s> Piraate polnud neis vetes juba aastakümneid nähtud . </s> <s> Siiski pidi Armada de la Guardia aardelaevu saatma , sest ka inglaste kõrvu olid jõudnud kuuldused , et flota Cortiliarast mitte ainult villa ega linu vedanud . </s> <s> Ja mõned Uus-Inglismaa vahet liikuvad laevad tõstsid aeg-ajalt mässu , et tüütust merereisist hulga tulusamale röövretkele pääseda . </s> <s> Inglaste privateerid polnud just otsene oht — sõjagaleoonide ründamiseks puudusid neil nii võimalused kui tahtmine , ent kuni protestantide kants Albionil polnud lõplikult alistatud , ei soovinud Carlos II üleliigselt riskida . </s> <s> Liikusid ka jutud hulljulgetest Maroko korsaaridest , kes Assooride lähedal mõnikord väiksemaid laevu olla kimbutanud . </s> <s> Ei , Armada oli tarvilik ja kulutused tema teelesaatmiseks igati põhjendatud . </s> <s> Nagu ka see , et sõjalaevastik alaliselt Hispaniolal baseerus . </s> <s> Junta de Armadas pidas kolme laevastikku ; üks ohjas alaliselt Vahemerd , teine seilas Euroopa rannikuil — Taanist Portugalini , pidades valvet , et inglaste merejõud liiga suureks ja kaubandus kolooniatega liiga elavaks ei muutuks . </s> <s> Kolmas kandis hoolt Hispaniola põhjaranniku — kolmekümne kuuenda paralleeli eest . </s> <s> Kuigi viimastel aastatel de Vega ja portugallaste jälgedes leitud huvipakkuv meretee Aafrika lõunarannikule ja sealt edasi — India poole — on liialt ahvatlev , et seda kaitseta jätta . </s> <s> Majesteedi salajase korralduse alusel juba ehitataksegi sadamat Hispaniola idarannikul Monte Videos , et kaitsta mereteed Indiasse . </s> </p>
<p> <s> Flota saabus Vera Cruzi septembri algul , austusavalduste ja pidustuste saatel . </s> <s> Hispaniolal täiendati joogi- ja söögivarusid , parandati laevu , kaubeldi veidi , kuigi enamuses olid laevad lastitud hõbeda ja kullaga . </s> <s> Mis kuulus teatavasti ainuisikuliselt kuningale . </s> <s> Hispaniola oli suurepärane looduslik logistiline and Impeeriumile , tugipost läänes laiuva üüratu kontinendi hõlvamiseks . </s> <s> Pax Hispanica , mis ulatus Sitsiiliast läbi Vahemere ja emamaa üle Hispaniola Cortiliarasse , moodustas omamoodi meridiaanse impeeriumi , nagu Calderon mäletas Pedro Ibarriagat kunagi öelnud olevat . </s> <s> Täpsemalt diagonaalse meridiaanse impeeriumi , kui uskuda maateadlastest jesuiitide viimaseid töid . </s> </p>
<p> <s> Calderon seisis Fernando Segovia kõrval lossirõdul ja jälgis merd mööda lähenevate purjede ülevat regatti . </s> <s> Sadamast kostsid kahuripaugud , rahvas juubeldas , saabusid kangelased . </s> </p>
<p> <s> " See on alati pidupäev , " ütles asekuningas , " kui nad Cortiliarast saabuvad . </s> <s> Kauged maad , suured saladused ja uued avastused . </s> <s> Räägitakse , et seal on meeletult palju kulda . " </s> </p>
<p> <s> " Rohkem kui Indias , " lisas Calderon . </s> <s> " Kui de Vega viimase ekspeditsiooni aruannet uskuda , siis on sealsed pärismaalased palju rohkem arenenud ega kavatse troonile nii lihtsalt alluda , kui siin või Peruus . " </s> </p>
<p> <s> " Isa de Herriega kuulas konkistadoore alati väga suure uudishimuga , " ohkas Segovia . </s> <s> " Maateadus huvitas teda väga — nagu igat jesuiiti vist ? " </s> </p>
<p> <s> " Meie ordu austab väga kõrgeid teadusi , " noogutas Calderon . </s> <s> " Jumal lõi maailma ja jättis ta meile avastada . </s> <s> Iga teadus , mis meie arusaamu avardab , viib lähemale Jumalale . " </s> </p>
<p> <s> " Nii rääkis ka de Herriega . </s> <s> Arvas isegi , et kui me mingi õnnetu juhuse tõttu oleks Hispaniolast mööda seilanud ja esimesena Cortiliara avastanud , võinuks see Hispaaniale hiljem valusa tagasilöögi anda . </s> <s> Liiga palju kulda ja liiga kaugel ... " </s> </p>
<p> <s> " Võimalik , " noogutas Calderon ja mõtles , kui raske olnuks pidada sõdu Euroopas ja samal ajal kaugel üle ookeani . </s> </p>
<p> <s> " Paljud meremehed käisid ka de Herriega juures pihil ; Cortiliarast on siia pikk meretee ja laevadel võib nii mõndagi juhtuda . " </s> </p>
<p> <s> Sõna 'piht' tõi Calderonile meelde de Herriega teenri , õnnetu Jeronimo , keda ta oli alusetult sodoomias kahtlustanud . </s> <s> Samuti omaenda maateadusliku uudishimu Sierra Titauna mäestike vastu — just sealt võis ta leida võtme de Herriega meeltesegadusele . </s> </p>
<p> <s> " Te pole oma missiooni tulemuste suhtes eriti paljusõnaline , " tuletas ka Segovia nüüd Calderonile meelde . </s> <s> " Viimased päevad peitute rohkem raamatukogus . </s> <s> Mitte et ma teile mingeid piiranguid või nõudeid söandaksin seada , aga vaese kardinali surm on ka minu hinge väga sügava haava löönud . " </s> </p>
<p> <s> " Kui ma jõuan tulemusteni , olete esimene , kes neist teada saab , " kinnitas jesuiit . </s> <s> " Kuigi kas saabki hullumeelsust loogiliselt seletada ? " </s> <s> Ta muigas . </s> </p>
<p> <s> Segovia sai torkest aru . </s> <s> " See on minu jumalakuulekus , mis ei luba tema enesetapu taga muid põhjusi näha , " sõnas ta veidi nipsakalt . </s> <s> " Aga tundub , et te ei lepi pelgalt sellise seletusega , on mul õigus ? " </s> </p>
<p> <s> " Ka peast segi minnakse tihti põhjusega , " vastas Calderon napilt . </s> </p>
<p> <s> Sadamast kõlasid kauripaugud , Armada lipulaev " San Gregorio " sõitis uhkelt sildumispaiga poole . </s> <s> Talle järgnesid kolm väiksemat sõjagaleooni . </s> <s> Kaubalaevad , neid oli kokku neliteist , mõlemal pool veel kaitselaevad , kutsusid kaldale kogunenud rahvamassides esile rõõmuhõisked ja juubelduse . </s> <s> Paljud meresõitjad ja konkistadoorid olid ju Hispaniola päritolu — nii hispaanlased , portugallased kui atlatajaamod . </s> </p>
<p> <s> Ka Segovia ja Calderon asusid tõllas sadama poole teele . </s> <s> Asekuninga palvel pidi jesuiit sadamas läbi viima missa ja sealsamas ka ohvitsere ja kapteneid pihile võtma ning patte andeks andma . </s> </p>
<p> <s> Saabumispidustused , missa , üksteisele sarnanevad pihtimused — nii palju verevalamisi ja mõrvu polnud Calderon veel kunagi pidanud ühe päeva jooksul andestama ... </s> <s> Ja kuld ning hõbe , mida Flota tõi — ka nende kaevandamine Peruus oli konkistadooride hinge kadedusega mürgitanud . </s> <s> Nad olid tapnud oma seltsimehi , tapnud süütuid pärismaalasi , põletanud , rüüstanud . </s> <s> Mõne hingega polnud Calderonil enam midagi teha , nad kõlbasid vaid Impeeriumi teenimiseks ja sellistena lasigi jesuiit neil minna , patud andestatud . </s> </p>
<p> <s> Õhtul läksid konkistadoorid linna peale , Segovia oli tugevdanud korravalvepatrulle — kaklusi ja vägistamisi tuli Flota külaskäikudel kahjuks liiga palju ette . </s> <s> Palees toimus vastuvõtt , kuhu olid kutsutud Hispaniola ülikud üle kogu maa . </s> <s> Külalised olid loomulikult juba ammu pealinna kokku sõitnud , laevastiku saabumine oli teada paarinädalase täpsusega . </s> <s> Pidulisi tuli Vera Cruzi naabruses asuvast teisest suurest linnast Porto Bellost , saabus hulgaliselt maa-aadlikke Nuevo Andalusia ning Lemurio provintsidest ; rikkaid kaupmehi koos uhkete donnade ja tütardega , kes vaprate meresõitjate seast kõige uljamaid otsisid ja lehvikute tagant pikkade pilkudega hullutasid . </s> <s> Tuli hidalgosid ja grande Hispaniola kaugematest osadest Agultorpost , Gadeirost , Canopusest , San Veronicast , Grenadast , Monterreyst . </s> <s> Isa Calderon pani üllatusega tähele , et kaunist hispaania keelt kõneldi siin juba sootuks teistmoodi , kui emamaal . </s> <s> Tugevalt oli tunda talle täiesti võõraste sõnade tungimist keelde , ilmselt olid need Hispaniola päritolu . </s> <s> Ka atlatajaamosid oli peol palju — nii kaupmehi , kui teenete eest aadlikutiitli saanuid . </s> <s> Reeglina olid nad pikemat kasvu , kergelt pronksikarva jumega , kandsid vähem moekaid riideid , olid tagasihoidlikumad , alandlikumad ja jumalakartlikumad . </s> </p>
<p> <s> Ballisaalis alustas ansambel muusikat , veini voolas ojadena ja meelepahaga pidi isa Calderon tunnistama , et kaua merel olnud mehed headest kommetest sugugi — peale pihti — kinni pidada ei tahtnud . </s> <s> Ühest sügavamast saalisopist , kuhu ta viivuks jalgu puhkama istus , hirmutas ta diivani tagant minema galeoonikapteni ja kauni pärismaalasest kaupmehedonna , kes seal kindlasti palveid ei lugenud . </s> <s> Trepil nägi ta kellegi iharate reite ümbert pudenenud sukapaela , roosiaias jalutades ei lasknud korduvad rohked oiged ja häälitsused põõsaste vahelt sealses tegevuses kahelda . </s> <s> Tülpinult suundus jesuiit peosaali tagasi . </s> </p>
<p> <s> " Siin on keegi , kellele ma sooviks teid esitleda , " hakkas Segovia kohe tal varrukast kinni , " Kui te juba sadamas ei kohtunud ? </s> <s> Senjoor Juan Spinola . " </s> </p>
<p> <s> " Põgusalt , " noogutas Calderon turskele ohvitserile , " San Gregorio " kaptenile . </s> <s> " Ma kuulaks hea meelega uudiseid Cortiliarast . " </s> </p>
<p> <s> " Oh , neid võin ma pühale isale hommikuni jutustada , " kõmistas kapten . </s> <s> " Ainult küsige ! " </s> </p>
<p> <s> " Kaua te merel olete olnud ? " </s> </p>
<p> <s> " Juba kolm aastat . </s> <s> Ega teagi palju kuningakoja asjadest . </s> <s> Võitlesin põhja pool inglise laevadega , mis sõitsid Hudsoni maad asustama , ent siis tuli käsk nad rahule jätta ... " </s> </p>
<p> <s> " Kavalusest , " teatas Calderon . </s> <s> " Meie huvide vastu ei käi see , kui nad oma Uut Maailma koloniseerivad , seal Cortiliara külmades ja tühjades soppides . </s> <s> Kulda seal pole ja mida rohkem protestante Euroopast minema sõidab , seda parem . " </s> </p>
<p> <s> " Kuidas Euroopas asjad edenevad ? " küsis kapten . </s> </p>
<p> <s> " Jumala abiga hästi , " vastas Calderon . </s> <s> " Meie võim on endiselt tugev nii Sitsiilias , Itaalias , Austrias , Flandrias , Poloonias , kui lõunapoolseis Teutooni vürstiriikides . </s> <s> Hispaniola rügemendid peavad praegu koos liitlastega kibedaid lahinguid türklastega Balkanil . </s> <s> Kui meil õnnestub sultani võim seal murda , siis võime paari aasta pärast Anatooliasse tungida . </s> <s> Võimalik , et selleks tuleb Vahemere laevastikku siinse arvelt tugevdada . " </s> </p>
<p> <s> Kaptenile meeldis see . </s> <s> " Suuremaid lahingud pole meil ette tulnud . </s> <s> Kariibide kandis hulgub piraate , häbi tunnistada , aga mõnda nende kaptenitest ma isegi tunnen . " </s> </p>
<p> <s> " Te mõtlete neid lurjuseid , kes on hüljanud kuninga teenistuse ja otsustanud inglaste kombel röövliteks hakata ? " </s> </p>
<p> <s> " Just . </s> <s> Paraku , " ohkas Spinola , " aga neid võiks rohkemgi olla . </s> <s> Lausa häbiväärt on sellist suurt laevastikku jõude hoida , kui kuninga kuulsuseks võiksime hoopis mujal vapralt sõdida . " </s> </p>
<p> <s> " Ma annan teie sõnad Carlosele edasi , " lubas jesuiit armulikult . </s> <s> " On's Kariibidel tõesti nii rahulik ? " </s> </p>
<p> <s> " Prantslased näikse põhja pool sõjas peale jäävat , privateerid kipuvad rohkem nende laevadele kallale . </s> <s> Võite ka selle kuningale edasi anda . </s> <s> Olen mõelnud ühisele reidile inglaste linnade alla koos prantslastega . " </s> </p>
<p> <s> Jah , mõtles Calderon , kui kuningas rohkem jesuiite ja vapraid meremehi kuulaks ... </s> <s> Mitte ei ümbritseks ennast jumalavallatute poeetide ja kunstnikega . </s> <s> Varsti loetakse Madridis Piibli asemel ainult Epikurost ja vahaküünalde vingu asemel levivad palees peente Pariisi parfüümide lõhnad . </s> <s> Lohutav on ainult see , et ka teistes kuningakodades lood paremad pole . </s> <s> Karmus asendub lõbususega . </s> <s> Sellest peale , kui Alonso Sanchez 1474. </s> <s> Issanda aastal õnneliku juhuse abil Hispaniola avastas , ise hoopis Indiasse teel olles , on maailmas üldse asjad palju muutunud . </s> <s> Siis polnud Madrid veel sõlminud Habsburgidega abielusid , mis Austria ja Flandria tema võimu alla tõi . </s> <s> Siis veel ei unistatudki Pax Hispanicast . </s> </p>
<p> <s> Ega osanud paljud kroonitud pead ka karta Hispaniola avastamisest sündinud õnne . </s> <s> Meretee Indiasse — tõotatud maale — sealt loodeti rikkusi . </s> <s> Ja 1498. aastal sõitis üks Genuast inglaste teenistusse pagenud kapten Giovanni Caboto Bristolist nii kaua lääne poole , kuni uus manner vastu tuli . </s> </p>
<p> <s> India ! </s> </p>
<p> <s> India ? </s> </p>
<p> <s> Kulda , mida muud , inglased sinna kohe otsima suundusid , jättes Hispaaniale aega Hispaniolaga tutvuda . </s> <s> Ja leida siit kõike seda , mis on ta nüüdseks nii suureks teinud . </s> <s> Ka prantslased alustasid neil ammustel aegadel oma retki Cortiliara poole , mandri poole , mida ei nimetatud mitte selle esmaavastaja Caboto järgi , vaid ühe tundmatu portugali meresõitja Juan Vas Cortiliari järgi , kelle kuningas Alfonso Toscanelli õpetuste järgi saatis otsima lääneteed Indiasse . </s> <s> Need olid ajad , mil Portugal veel iseseisvale impeeriumile mõtles . </s> </p>
<p> <s> Cortiliar seilas mööda Hispaniola põhjarannikut ja lootis Caboto avastatud maast lõuna poolt mööda purjetades Aasiani jõuda . </s> <s> Ei teadnud keegi , et see maa nii suur on ja just Kariibi saartest edasi — seal , kus Cortiliar esimesena maabus — jätkub hiidmanner . </s> <s> Ja et just seal — Peruus ja Cartagenas - - leidub kulda , hõbedat ... aardeid lõpmatuseni . </s> <s> Hispaniola aga kujuneb logistiliseks tugisambaks Pax Hispanicale , kindlaks kaitsevalliks protestantide avastusretkede vastu . </s> </p>
<p> <s> Isa Calderon tundis ajalugu ja maateadust hästi , oli alati hea seisnud selle eest , et jesuiitide soovid teadusel ja usul põhinevast valitsemisest kuningakodadeni jõuaksid , et tukateid mitte ainult losside ja ülikute luksuseks ei kulutataks , vaid riik neid ka loodusteaduste avastajatele jagaks . </s> <s> Sest just teadused ja usk olidki Pax Hispanica loonud . </s> <s> Hispaniola sõdalased ja lõpmatud loodusannid muidugi ka . </s> </p>
<p> <s> " Muidugi , " lisas kapten Spinola pisut murelikult , " on meie uutesse valdustesse Peruusse rohkem inimesi tarvis . </s> <s> Kulda seal jätkub , ent pikemaks elamiseks on elu raske . </s> <s> Mitmed kolooniad närbuvad . </s> <s> Kui lubate öelda , siis Hispaniola on tunduvalt meelitavam ... " </s> </p>
<p> <s> " Asupaik , kuhu Andaluusiast või Kastiiliast elama asuda ? " küsis jesuiit . </s> <s> " Jah , ma mõistan teid . </s> <s> Ent ilmselt polekski hea , kui liiga paljud Hispaaniast ära sõidavad . </s> <s> Majesteet on seni lubanud Hispaniolasse vaid hädapärast inimesi , et pärismaalasi valitseda ja siinseid rikkusi ohjata . </s> <s> Kui meie parimad pojad Uude Maailma seilaksid , võib see riigi majandusele halvasti mõjuda . " </s> </p>
<p> <s> Nad vestlesid kapteniga veel kaua . </s> <s> Calderon kuulis Cortiliara veidratest elajatest , ebamaistest rikkustest , verdtarretavatest üksikasjadest aborigeenide kohta , kuulis , millist rasket tööd peavad tegema misjonärid , et jumalasõna neile mõistetavaks teha . </s> <s> Jesuiidi mõningaseks üllatuseks osutus kapten Spinola võimekaks vaatlejaks ja nauditavaks jutustajaks . </s> <s> Lõpuks vabandas ta ennast väsimusega , ei valetanud sealjuures ja eraldus oma kambrisse . </s> <s> Pidu palees jätkus veel hommikuni . </s> <s> Nädalaks jääb Flota Vera Cruzi , siis sõuavad aarded Hispaania poole . </s> <s> Umbes samal ajal asub ka isa Calderon väikese ekspeditsiooniga teele sisemaale , Sierra Titauna mäestiku poole , et avastada saladus , mis oli sundinud Juan de Herriegat end kellatornist surnuks kukutama . </s> </p>
<p> <s> Vahepealseid päevi kasutas Calderon vestlusteks Jeronimoga ja Vera Cruzi katedraali raamatukogu külastamiseks . </s> <s> Munk veetis peale pihtimist oma aega kirikuaias , olles enda peale solvunud , et oli niivõrd lapsikul moel püüdnud kardinali tagasi sundida . </s> <s> Ent Calderon polnud ta peale pahane . </s> <s> Ta oli andeks andnud Jeronimo " patu " , mida too de Herriega surma põhjuseks pidas . </s> <s> Jesuiit kinnitas mungale , et too ei saa olla vastutav loomuliku uudishimu eest , mida de Herriega tundis , ega kohustuse eest , mis kardinalil kanda — hävitada paganlikke kultuspaiku . </s> </p>
<p> <s> Raamatukogus kiitis Calderon mõttes neid tublisid preestreid , kes Hispaniola avastamise esimesel sajandil palju siin kuuldust ja nähtust kirja panid . </s> <s> Mõningad tööd olid ka Madridi , Sevillasse ja Salamancasse jõudnud , ent suurem osa käsikirjadest asus siiski siin . </s> <s> Jeronimo oli kasvanud lapsest saati katoliiklus vaimus , kuid mäletas siiski pärimusi , mida teadis vist iga atlatajaamo — legende kadunud Printsist . </s> </p>
<p> <s> Niisiis oli kardinal de Herriega oma elu viimastel kuudel tegelenud ekspeditsioonide korraldamisega sisemaale , iseäranis Sierra mäestikusse , kust oli avastatud veel senitundmata vanu paganlikke kultusepaiku ning ka kulda ... </s> </p>
<p> <s> Hispaniola polnud kulla poolest eriti rikas . </s> <s> Kummati — seda oli siin olnud , sest iidse tsivilisatsiooni rusudest leiti hulgaliselt kullasulatusahjude jäänuseid . </s> <s> Otsingud mägedes avastasid aga vaid kaks aastasadu tagasi hüljatud ja tühjaks ammutatud kaevandust . </s> <s> Hoopis rohkemalt aga leiti iidsetest varemetest valgevaske ehk messingit , seda tsingi ja vase sulamit , mis nii väga meenutab kulda . </s> </p>
<p> <s> Üle kahesaja aasta olid preestrid ja konkistadoorid hävitanud Hispaniolal kõike , mis kuidagi oli seoses Atlatayamo minevikuga , iidsete aegadega , mida kohalikud nõnda põlgasid . </s> <s> Ja just Sierra Titaunaga seoses oli Jeronimo sooritanud oma " patu " — rääkinud de Herriegale , et Trpocanti mäe jalamil asuvad pärimuse järgi katakombid , kuhu on iidse tava järgi maetud kõik Atlatayamo valitsejad . </s> <s> Keegi pärismaalastest pole seal käinud , koht on midagi püha ja neetu vahepealset . </s> <s> Õieti pole keegi kindelgi , kas nekropol seal ikka asub . </s> <s> Kuuldused , vanad pärimused , ei enamat ... </s> <s> Pärimused aegadest , mida kardeti meenutada . </s> </p>
<p> <s> Kuid mõned leiud tekitasid de Herriegas huvi ja ta kuulas oma teenri uuesti üle , sundis teda arhiivides sorima ja otsima . </s> <s> Miks ? </s> <s> Calderon ei leidnud muud põhjust , et kui tõesti mäestik mida saladuslikku ja ebapüha varjab , siis de Herriega kohus oli see hävitada . </s> <s> Ja nii oli Jeronimo veetnud pikki päevi raamatukogus , sidunud preestrite üleskirjutusest kogutud kilde rahvapärimustega ja lõpuks varustanud de Herriega memorandumiga , mille alusel too teele asus . </s> <s> Ta tuli tagasi , ei rääkinud Jeronimoga sõnagi , kandis vaid Segoviale ette , et ei avastanud midagi uut , kirjutas hüvastijätukirja ja kukutas ennast kellatornist surnuks . </s> </p>
<p> <s> " See oli patt , püha isa , " kinnitas Jeronimo pisarsilmil , " see paik on saatana poolt neetud . </s> <s> Mina saatsin ta sinna , rääkisin talle nekropolist , mina vastutan tema surma eest . " </s> </p>
<p> <s> " Siis palveta , " käskis Calderon , " ja too mulle see paber , mille sa kardinalile koostasid ! " </s> </p>
<p> <s> " Te ei tohi sinna minna , " ahastas munk . </s> <s> " See on neetud , deemonlik koht ! " </s> </p>
<p> <s> " Me ei tea seda , " vastas kardinal . </s> <s> " Ainult sinu oletused , Jeronimo . </s> <s> Too mulle oma memorandum . " </s> </p>
<p> <s> Palju uut Calderon sellest teada ei saanud . </s> <s> Ürik algas Atlatayamo legendide kirjeldusega , mille kohaselt Atlatayamo oli kunagi suur ja võimas riik , mida valitsesid targad kuningad , kes elasid uhketes ja kaunites linnades . </s> <s> Linnu oli kümme ja kõik nad paiknesid ringina ümber maa keskosa , kus asus hiigelsuur mägi — vulkaan Titauna . </s> <s> Ehitati laevu , seilati meredel , tegeleti kaunite kunstidega , edendati teadust ja vaimuelu . </s> <s> Kuid rikkus aina kasvas , ja Atlatayamo elanikud muutusid ahneks , laisaks ja kõrgiks . </s> <s> Nad kummardasid ebajumalaid . </s> <s> Issand nägi , et see polnud mitte õige eluviis ja saatis Atlatayamole kaela maavärina ; Titauna purskas tuld ja jumala viha , ookean tõusis üle kallaste ja hävitas meeletus laastamisinnus kõik , mis teele jäi . </s> <s> Vähesed pääsesid eluga . </s> </p>
<p> <s> Kulus tuhandeid aastaid ja usinad atlatajaamod ehitasid oma kadunud maailma uuesti üles . </s> <s> Nüüd pöörasid nad kasinusele ja jumalakartlikkusele rohkem tähelepanu . </s> <s> Aegapidi taastati linnad ja endine suurus . </s> <s> Ja jälle hakkasid kuningad — kel kunagine karistus meelest läinud — oma varandusega suurustama ; ahnus , liiderlikkus , ebajumalakummardamine võtsid taas võimust . </s> <s> Üks Prints , kes seda elu enam taluda ei suutnud , võttis ette palverännaku Titaunale ja selle tipul , olles pühendunud kasinusele ja järelemõtlemisele , sai ta jumaliku nägemuse osaliseks . </s> <s> Ta läks alla atlatajaamode sekka ja hakkas kuulutama uut Õpetust , kuidas inimesed ainsale ja õigele jumalale meelepärast elu peavad elama , et mitte taas Kõigekõrgema viha osaliseks saada . </s> <s> Oma sõnade kinnituseks , oma jumaliku kehastuse kinnituseks , tegi Prints imetegusid . </s> <s> Palju oli tal järgijaid , ent palju ka vaenlasi . </s> </p>
<p> <s> Puhkes mäss , mis viis sõjani , suure verevalamiseni . </s> <s> Prints , kes sellest ise osa ei võtnud ja veetis oma aega Titaunal palvetades , et inimesed aru pähe võtaksid , võeti lõpuks vangi ja saadeti maalt välja . </s> <s> Iidne seadus ei lubanud kuninglikku verd valada . </s> <s> Ja sellest ajast said Atlatayamole osaks vaid kannatused ja hädad , milles nähti jumaliku viha ettekuulutust . </s> <s> Siis , vaid mõni aasta peale Printsi väljasaatmist , purskas Titauna uuesti . </s> <s> Enne veel , kui jõudis uus hukatus , saadeti välja seitse laeva — igale poole üle ilma , et otsida üles kadunud Prints . </s> <s> Igale laevale pandi kaasa kaks valgevasest sammast , kuhu kirjutati inimeste palved — kogu õnnetu Atlatayamo ajalugu . </s> <s> See pidi Printsile kinnitama , et teda mäletatakse ja oodatakse tagasi . </s> </p>
<p> <s> Aga ükski laev ei tulnud tagasi . </s> </p>
<p> <s> Ega olnudki kuhugi tagasi tulla , sest laavajoad voolasid üle maa , see värises ja vappus , linnad vajusid rusudeks . </s> <s> Veel kord oli kõigekõrgem oma raevu Atlatayamo peale välja valanud . </s> <s> Taas jäid ellu vaid vähesed ja nimelt need , kes Printsi õpetust olid järginud . </s> <s> Atlatayamo oli saanud kõrkuse eest teistkordselt karistada . </s> <s> Enam ei asutud muistseid linnu üles ehitama . </s> <s> Jumal ei jäta oma väljavalitud rahvast saatuse hooleks , usuti nüüd , ükskord tuleb Prints tagasi . </s> <s> Ja siis tõuseb Atlatayamo rusudest , asudes õige usu ja jumala teenistusse . </s> </p>
<p> <s> Edasi sirvis Calderon lehekülgi , mis kirjeldasid Printsi õpetust . </s> <s> Jah , siit võis leida midagi algelist ristiusust , ent võrratult lihtsustatud , isegi ketserlikku käsitlust . </s> <s> Kuid see polnud tähtis . </s> <s> Preestrid olid atlatajaamote usku parandanud , mis polnudki keeruline , arvestades , et nad olid kirjaoskamatud . </s> <s> Meeleldi võtsid nad omaks , et on Isa , Poeg ja Püha Vaim , mitte Jumal , Prints ja Titauna . </s> </p>
<p> <s> Atlatajaamod olid pidanud Alonso Sancheze laevu — see alandatud rahvas polnud ju laevu oma silmaga varem näinud — Printsi saadikuteks . </s> <s> Ja nad kummardasid risti ees . </s> </p>
<p> <s> Titauna sisemusse olevat iidsetest aegadest maetud Atlatayamo kuningaid . </s> <s> Püha nekropol . </s> <s> Ent need olid neetud kuningad . </s> <s> Pärimuse kohaselt säilitati neid seal nii , nagu nad elusatena olid olnud . </s> </p>
<p> <s> Üks juhuslik ekspeditsioon oli avastanud kulda . </s> <s> See lebas lademetena mäestiku ühes kinnimüüritud koopas . </s> <s> Ilmselt valitsejate salajane peidupaik . </s> <s> Siis rääkiski Jeronimo oma isandale nekropolist . </s> <s> Ja de Herriega soovis seda kohta näha . </s> <s> Läks , nägi ja tappis enda . </s> </p>
<p> <s> Calderon kutsus Jeronimo . </s> <s> " Ütle , mu poeg " nõudis ta , " kas on sul põhjust arvata , et isa de Herriega oli peale nekropolist naasmist oma meeled kaotanud ja hullumeelsust põdemas ? " </s> </p>
<p> <s> " Ta ei rääkinud minuga , " vastas munk napilt . </s> <s> " Ta oli kohtunud deemonlike jõududega ja ... " </s> </p>
<p> <s> " Ta valdas eksortsisme ja oleks igale deemonile vastu saanud , " lõikas jesuiit vahele . </s> <s> " Kui suur tema salk oli ? " </s> </p>
<p> <s> " Isa de Herriega tuli nekropolist ainsana tagasi . " </s> </p>
<p> <s> " Kuidas ? " oli Calderon vapustatud . </s> <s> Segovia polnud midagi sellist maininud . </s> </p>
<p> <s> " Vera Cruzist läksid teele kakskümmend meest . </s> <s> Arvatava nekropoli juurde võtnud isand kaasa vaid kolm atlatajaamot ; ülejäänud otsisid kulda . </s> <s> Tagasi tuli isand üksi . " </s> </p>
<p> <s> " Ja sa usud , et de Herriega läks jumalasalgajalikku vabasurma , sest kohtas nekropolis deemonlikke jõude ? " </s> </p>
<p> <s> " Mida muud võin ma arvata ? " </s> </p>
<p> <s> " Sa tead , et enesemõrv on kõige rängem vastuhakk Jumalale . </s> <s> Et ükski inimene pole oma elu täielik valdaja , et Jumal on andnud inimesele elu ja võimaluse seda õiglaselt elada . </s> <s> Ning enesemõrv on katse Jumalalt tema täieõiguslikku omandit varastada . </s> <s> Ja lisaks on see kõige julmem kuritegu inimese enda vastu , kuna nii võtab ta endalt ära kõige suurema kingituse ning ka võimaluse Lunastuseks . " </s> </p>
<p> <s> " Jah , isa . </s> <s> Ma tean seda . " </s> </p>
<p> <s> " Sa tead , et enesetapp jätab inimese ilma ülestõusmisest , millel põhinebki meie Jumala ülim arm ? " </s> </p>
<p> <s> " Jah . " </s> </p>
<p> <s> " Ja ikkagi seletad sa de Herriega enesetappu tema kohtumisega deemonlike jõududega , millest tema võim üle käis ? " nõudis jesuiit . </s> </p>
<p> <s> Jeronimo raputas ahastuses pead . </s> <s> " Ma olen patune ega oska midagi seletada . </s> <s> Peale selle , et minu patt on siin teie ees . </s> <s> Ma poleks pidanud ... " </s> </p>
<p> <s> " Sa täitsid vaid oma isanda käsku . </s> <s> Ja pole sinu süü , et tema oma isanda ees omad kohustused täitmata jättis . </s> <s> Ja temal — de Herriegal — pole enam isegi õigust ennast patuseks nimetada . " </s> </p>
<p> <s> " Ta on surnud . " </s> </p>
<p> <s> " Igaveseks . " </s> </p>
<p> <s> Ööl enne teeleasumist Sierra Titauna poole süvenes isa Calderon veel kord raamatukogu vanadesse käsikirjadesse . </s> <s> Ta sirvis veel kord ürikuid , mida enne teeleasumist Hispaniola poole Madridis oli lugenud . </s> <s> Ikka ja jälle võrdles ta Hispaniola esimese kirikupea Antonio de Lerca ülestähendusi Kreeka Platoni dialoogidega " Timaios " ja " Kriton " ; luges hulgalisi vastuolusid nende töödes , ent ka mitmeid sarnasusi . </s> </p>
<p> <s> Kakssada aastat olid õpetlased vaielnud , kas Juelva Alonso Sancheze poolt avastatud Hispaniola — see pea Euroopa suurune manner keset üüratut Atlandi ookeani — võib olla Platoni , Proklose , Egiptuse krooniku Manetho , Straboni , Arnobiuse ja teiste antiikaja õpetlaste poolt kirjeldatud Atlantis ? </s> <s> Kas kullast sammastel , mida oma silmaga nägid Tüüroses Makedoonia Aleksander ja Herodotos , oli mingi seos nendega , mis Atlatayamo meresõitjad oma Printsi veenmiseks kaasa võtsid ? </s> <s> Nagu enamus õpetatud jesuiite , uskus Calderon , et Atlatayamo on Atlantis ja Kreeka Platonini olid jõudnud vaid kuuldused katastroofidest . </s> <s> Manner oli säilinud , ent hävinud oli tsivilisatsioon , mis merd sõitis ja kaugeid maailmu koloniseeris . </s> <s> Calderon tegi väljakirjutusi , lappas vanu pärgamente ja oleks oma paberilasu taha peaaegu tukkuma jäänud , kui kaks pealtnäha erinevatest asjadest kõnelevat ürikut poleks tema tähelepanu teritanud . </s> </p>
<p> <s> Kõigepealt oli seal de Lerca ülestähendus , et kohalikud olevat uskunud Titauna pühasse olemusse ; see oli omamoodi maailmasammas . </s> <s> Kuid raske oli kindlaks teha , mis selle tingis — kas vulkaanist tulev hukatus , Printsi nägemus selle tipus või mäe enda ülevus . </s> <s> Igaljuhul olid nad sinna oma kuningaid matnud . </s> <s> Nii , nagu nad elusana olid olnud . </s> <s> See viimane katke sundis Calderoni lehitsema Jose de la Lloparte reisikirja Egiptusesse . </s> <s> Too sajandi alguse maadeavastaja oli põhjalikult kirjeldanud Püramiide , neis peituvaid rikkusi ja kohalikke uskumusi . </s> <s> Ja mingi paganlik püha oreool valitses ka nende mõistatuslike ehitiste ümber . </s> <s> Iidsed Egiptuse valitsejad olid maetud nende kunstlikke mägede sisse , seal oli nende viimne puhkepaik . </s> <s> Nekropol . </s> <s> Muumiad — elusarnasust säilitavad surnud ... </s> </p>
<p> <s> Raske oli siin mitte näha sarnasust ja Calderon jäi mõtlema , kuhu ikkagi olid tol ammusel ajal seilanud Atlatayamo laevad ? </s> <s> Kes keda oli õpetanud ? </s> <s> Nendele küsimustele pidi vastuse andma homme algav retk Sierra Titaunale . </s> <s> Calderon mõtles , kas mitte ka isa de Herriega polnud siin enne ekspeditsiooni vanu käsikirju uurinud ja samade asjade üle aru pidanud . </s> <s> Talle tundus , nagu lehviks enesetapja neetud vaim tema ümber ja keelitaks teda loobuma teadmiste avastamisest , mis peavad jääma igaveseks saladuseks . </s> </p>
<p> <s> Enne uinumist jõi kardinal kannu punast ja magusat gadeirose veini . </s> </p>
<p> <s> 1696 . aasta 19. septembril seisis Carlos II erisaadik , Püha Inkvisitsiooni liige , jesuiidi kardinal Manolo Santiago y Calderon Vera Cruzi katedraali kellatornis . </s> <s> Oli vaikne õhtu , tuul tõi Atlandilt joovastavat ookeanihõngu , linnast kostis muusikat . </s> <s> Oli saabumas veel üks sume suveöö . </s> <s> Felipe II marmorist ratsamonument all väljakul käskis minna Läände , uute avastamata maade poole , et tuua au ja kuulsust Pax Hispanicale , viia maailma igasse soppi sõnumit katoliiklust Impeeriumist . </s> <s> Kuninga käes oli mõõk , tema rinnal rippus rist . </s> <s> Kardinal Calderon sosistas vaikselt palve ja kui ta pea langetas , avanes tema ees pööritav sügavik . </s> <s> Vaid nädalapäevad tagasi oli ta seisnud sealsamas ja mõtisklenud isa de Herriega kohutava teo põhjuste üle . </s> <s> Nüüd ta teadis neid . </s> </p>
<p> <s> Kuid ei soovinud mäletada . </s> </p>
<p> <s> Kas viiv , mis kulub kukkumiseks munakiviväljakule , on piisav , et kahetsus sinu hinge tungiks ja aja tagasi liikuma paneks ? </s> <s> Kus algab inimese mõtetes jumalik alge ja kus lõppeb see sureliku hädise karjega päästva ja lunastava Igaviku järele ? </s> </p>
<p> <s> Calderon meenutas de Herriega hüvastijätukirja , paari kiiruga kritseldatud rida . </s> <s> Kirja , mida ta nüüd mõistis . </s> </p>
<p> <s> Lihtsalt üks laip . </s> <s> Surnud ja matmata . </s> <s> Kas saan ma olla midagi muud ? </s> </p>
<p> <s> Kardinal tundis tuttavat peapööritust . </s> <s> See polnud võrreldav Sierra Titaunale ronimisega , selle kitsukestel radadel turnimisega . </s> <s> Siit , katedraalitornist , oli vaade avaram ja kõrgem . </s> <s> Ta sulges silmad ja meenutas , kinnitades endale , et tema — Calderon — on vapram , kui de Herriega . </s> </p>
<p> <s> Kui de Herriega oligi järele mõelnud , siis oli temas olnud rohkem usku . </s> </p>
<p> <s> Ekspeditsioon polnud suur . </s> <s> Calderon tõldvankris , kaks munka teenriteks , ent mitte Jeronimo , kes isegi kirikuvande alla panemise ähvardusel oli keeldunud Sierra Titaunale kaasa tulemast . </s> <s> Veel kolm protokolliga ette nähtud sõdurit , kolm pärismaalastest abilist ja kaks muulaajajat , kes de Herriegatki olid saatnud . </s> <s> Nemad tundsid teed . </s> <s> Retk kauguses kõrguva Titauna juurde võttis Vera Cruzist nädala . </s> <s> Ülev mäestik ja selle tipp ei paistnud põrmugi lähemale tulevat , ikka kõrgus see kusagil kaugustes . </s> <s> Teel möödusid nad mitmetest linnavaremetest , nägid suurejoonelisi säilmeid Atlatayamo kunagisest hiilgusest . </s> <s> Mille kohalikud sajandeid tagasi harduses Printsi õpetuse ees ja põlgusest iidsete valitsejate eluviisi vastu olid hüljanud . </s> <s> Ja siis — lõputud haljad tasandikud , õilsad põllumaad , kus Hispaniola asukad uute isandate all tööd rügasid , luues võimalusi Impeeriumi edasikestmiseks , selle kuulsuseks ja igaveseks auks . </s> <s> Muistsetel aegadel kaevatud kanalid niisutasid põlde . </s> <s> Metsad , millest olid ehitatud armaadad ja flotad , mis valvasid Pax Hispanica merepiire , hakkasid kaitsma mereteed Indiasse . </s> </p>
<p> <s> Titauna . </s> </p>
<p> <s> Nii rahulik , ülev , suursugune , majesteetlik , püha , jumalik . </s> </p>
<p> <s> Nagu Siioni mägi , mõtles isa Calderon . </s> <s> Või need saladuslikud püramiidid , sest ahelikust kõrguv mägi paistis tõepoolest kolmnurksena . </s> </p>
<p> <s> Mägedeni jõudes tegid nad esimene pikema peatuse . </s> <s> Tõus tõotas tulla raske . </s> <s> Muulaajajad teadsid teed . </s> <s> Terve päeva ronisid nad kitsukestel radadel , siis näidati Calderonile kohta , kust de Herriega oli koos viie pärismaalasega edasi läinud . </s> <s> Kolme päeva pärast oli ta üksi naasnud . </s> <s> Oli selge , et koht , kuhu nad jõudsid , märkis tõepoolest vana kultuspaika . </s> <s> Siia oli kuhjatud tahutud kiviplokke ; mäe küljelt avanes vaade orgu . </s> <s> Calderonile meenutas see teatrilava . </s> <s> Madalale orukaldale võisid mahtuda sajad ja tuhanded atlatajaamod , kui tulid vaatama oma kuningate matuseid . </s> <s> Varisenud kivikamakad ja töödeldud sammaste jäänused näisid viitavat gigantlikule väravale . </s> <s> Selle vahelt oli surnud kuningat edasi kantud . </s> <s> Kuhu ? </s> <s> Oli ainult üks tee . </s> <s> Üles mägedesse . </s> </p>
<p> <s> Kui selle algus oligi kunagi sillutatud , siis nüüd tuli ronida üle teravate kivinukkide . </s> <s> Jumalate viha oli oma töö teinud . </s> <s> Ent tee oli siiski näha . </s> <s> Järgmistel päevadel sai isa Calderon teada , mida tähendab mägiekspeditsioon tundmatus suunas , kui juhinduda tuleb ainult ähmasest memorandumist ja eelmiste teelkäijate juhuslikult jäetud märkidest . </s> <s> Tegelikult olid need de Herriega retke laagripaigad ka ainsad tähised — mõned lõkkeasemed , jäänused söömaaegadest , jala murdnud muulakorjus ... </s> </p>
<p> <s> Et nad on sihtmärgile väga lähedal , andsid lõpuks tunnistust kinnimüüritud koopaavaused , piltkirjas tahutud märgid kaljul ja ka see , mida Calderon oli kõige rohkem oodanud ja kartnud . </s> </p>
<p> <s> Kolm atlatajaamot , kes olid de Herriegat saatnud , kuid tagasi tulemata jäänud . </s> </p>
<p> <s> Laibahais hakkas kaugelt ninna , surnukehadele kantud kiviklibu olid hulkuvad metsloomad laiali ajanud , raipesööjatel oli pikaks ajaks kõhutäidet jätkunud . </s> <s> Calderon uuris jäänuseid ja veendus , et nende surmapõhjust tal enam tuvastada ei õnnestu . </s> <s> Meeste laibad olid lebanud kõrvuti , mäeveerult kokku kuhjatud kivikeste all ühishauas . </s> <s> Ent kui palju kardinal ka ei otsinud , ei leidnud ta midagi , mis oleks meenutanud risti . </s> <s> Paarist oksast kokku seotud ristiga oleks de Herriega ju hakkama saanud . </s> </p>
<p> <s> Kuidas võis üks vana preester üksinda tappa kolm täisjõus meest ? </s> </p>
<p> <s> Või oli see õnnetusjuhtum ? </s> <s> Varing näiteks ? </s> <s> Selline valiv , mis sunnib ainsat ellujäänut enesetappu sooritama . </s> <s> Olid nad leidnud üüratuid aardeid , nende jagamise suhtes kokku leppinud , kuid de Herriega oli oma kaaslased salakavalalt mõrvanud ning ei suutnud hiljem süümepiinu taluda ? </s> </p>
<p> <s> Või — Calderon pühkis selle mõtte juures laubalt külma higi — polnud see ei õnnetus ega kuritöö , vaid hoopis seesama , mille täideviimiseks de Herriega leidis jõudu alles Vera Cruzi katedraali kellatornis ? </s> </p>
<p> <s> Sama päeva õhtul jõudsid nad väravani . </s> <s> Polnud kahtlust , et selle tagant avanes tee nekropoli . </s> <s> Massiivsed messingist väravad olid täis õudseid kujundeid , nende hulgas domineerisid koer , härjapea ja rist . </s> <s> Väravad olid köidetud raske ketiga , millest eelmine ekspeditsioon oli jagu saanud . </s> <s> Calderoni saatjad teadsid , mis neid võib ees oodata , nad nõudsid missat ja selle nad ka said . </s> <s> Süüdati tõrvikud ja astuti sisse . </s> </p>
<p> <s> Üsna varsti mõistis Calderon , et kõige lihtsam on nendes katakombides ära eksida ja kõige raskem de Herriega enesetapu põhjuses selgusele jõuda . </s> <s> Nende sammud kajasid õõnsalt , kui nad hämaras labürindis sihitult ringi uitasid . </s> <s> Eksimist polnud siiski karta , sest tuuletõmbuse järgi oli lihtne väljapääsu leida . </s> <s> Paari tunni pärast hakkas Calderon muistsete paganate ehitusstiili ja nekropoli sisemist süsteemi mõistma . </s> <s> Oli peakoridor , millest käänulised käigud viisid erinevate valitsejate hauakambriteni . </s> <s> Nad käisid mõnedes ja leidsid ülisuured kivist kirstud , hulgaliselt väiksemaid nende ümber ja mõistlikus koguses aardeid . </s> <s> Kambrite seinad olid kaunistatud piltkirjaga kuningate elust . </s> <s> Calderonile meenusid taas de la Lloparte ülestähendused Egiptusest ja samalaadsed nekropolid Toskaanas . </s> </p>
<p> <s> Ei mingeid deemoneid ega tegelikult üldse midagi huvitavat . </s> <s> Ei jäänud ka muljet , et kullast väärisasju oleks minema viidud . </s> <s> Nad kulgesid üha sügavamale kalju sisemusse , haudade välimuse järgi otsustades minevikust üha rohkem tänapäeva poole . </s> <s> Calderon imetles oma saatjate vaprust ja meelekindlust , mida usk oli neile sedavõrd sisendanud , et paganlikud tabud mehi enam ei kohutanud . </s> </p>
<p> <s> Lõpuks jõudsid nad viimase haua juurde . </s> </p>
<p> <s> See oli avatud . </s> </p>
<p> <s> Viimane hauakamber oli teistest erinev ; siin polnud kaunistusi ega aardeid , polnud peenelt tahutud ja graveeritud kirstu . </s> <s> See oli viimane haud Atlatayamo kuningate kuulsusrikkas reas , lihtne ja vaoshoitud . </s> <s> Siin lõppes ajalugu ja algas tänapäev . </s> </p>
<p> <s> Kõige harilikuma väikese kivikirstu kaas oli pealt lükatud . </s> <s> De Herriegal polnud olnud mahti või tahtmist surnut tema viimsesse rahusse jätta . </s> <s> Calderon käsutas oma abilised ukse juurde valvesse ja lähenes kirstule . </s> <s> De Herriega enesetapu põhjus sai olla vaid siin . </s> </p>
<p> <s> See oligi . </s> </p>
<p> <s> Hirmust ja ehmatusest oleks kirstu kohale kummardunud Calderon tõrviku muumiale äärepealt peale pillanud . </s> <s> Võib-olla olekski nii kõige parem olnud . </s> </p>
<p> <s> Tuul sasis kellatornis Calderoni juukseid . </s> <s> Kätega kramplikult rinnatise külge klammerdudes tõstis ta pea ega vaadanud enam alla , de Herriega surmatee poole . </s> <s> See polnud tema tee . </s> <s> Ega pidanud selleks kunagi saama . </s> <s> De Herriega oli olnud püha mees , jäänud ustavaks oma usule lõpuni . </s> <s> Nii lõpuni , kui üldse oli võimalik . </s> <s> Vaid kõige kindlameelsemad ja pühendunumad võivad nii talitada . </s> </p>
<p> <s> Jeronimo ilmus trepilt Calderoni kõrvale . </s> <s> " Asekuningas otsib teid , " ütles ta vaikselt . </s> <s> " Ainult mina teadsin , kust teid leida ... " </s> </p>
<p> <s> " Ma tulen , " pomises Calderon . </s> </p>
<p> <s> " Kas teiega on kõik korras , püha isa ? " </s> </p>
<p> <s> Minuga ? </s> <s> Kõik korras ? </s> <s> Aga muidugi , mõtles kardinal , minuga on kõik korras . </s> <s> Nagu ka nende püssirohutünnidega , mida ustavad jesuiidid praegu Sierra Titauna poole veavad . </s> <s> Kuld kuninglikku aardekambrisse ja paganlik kultuskoht hävitada . </s> <s> Viimast hauakambrit mitte uurida . </s> <s> Nad kuulavad sõna , nad on kuulekad ja jumalakartlikud . </s> <s> Tema , Calderon , suutis selle käsu anda . </s> <s> De Herriega mitte . </s> <s> Ta oli liiga püha . </s> </p>
<p> <s> Taamal ookeanis seilasid Hispaania poole neli purje . </s> <s> Pardal uued atlatajaamode seast värvatud tercio'd . </s> <s> Neil kõigil on omad kohused ja sõjad — praegu veel Euroopas , aga varsti ka Cortiliaras ja Indias . </s> <s> Need purjed seal , mõtles Calderon , ei anna mulle õigust . </s> <s> Enesetapp on liiga lihtne ... ja ilmselt pole minu usk nii tugev , kui de Herriegal . </s> </p>
<p> <s> " Kas eksortsismid aitasid ? " küsis Jeronimo ebalevalt . </s> </p>
<p> <s> " Jah , mu poeg . </s> <s> Aitasid . </s> <s> Nad aitavad alati . " </s> </p>
<p> <s> " Nii et nekropol on nüüd puhas ? " </s> </p>
<p> <s> Nekropol ? </s> <s> Jah , nekropol . </s> <s> Seal on surnud . </s> <s> Lihtsalt laibad . </s> <s> Lihtsalt üks laip . </s> <s> Surnud ja matmata . </s> <s> Kas saan ma olla midagi muud ? </s> </p>
<p> <s> Ta pööras ennast munga poole . </s> <s> " Unusta de Herriega . </s> <s> Sul pole tema surmas süüd . " </s> </p>
<p> <s> Jeronimo kummardas alandlikult . </s> </p>
<p> <s> Süü . </s> <s> Oli sel sõnal enam üldse mingit tähendust ? </s> <s> Kas sai Calderon veel iialgi kellelegi patte andeks anda , teades , et atlatajaamode müütides ja pärimustes on üks viga ? </s> <s> Et üks laev seitsmest , mis kadunud Printsi otsima läks , tuli siiski tagasi . </s> <s> Katastroofid ja aegade hämarus , võib-olla ka meresõitjate endi ettevaatus , ei lubanud Hispaniola põlisasukatel mäletada ega teada , et Prints maeti oma kuninglikule kohale . </s> <s> Salaja ja ammu . </s> <s> Nad olid ta siiski leidnud - - kaugelt , võõralt maalt , ja ära toonud koos ristiga , kuhu Pilatuse käsilased olid ta naelutanud , mille talad talle hauda kaasa pandud ja millel ikka veel tahvel — IESVSNAZARENVSREXIVDAEORVM . </s> <s> Nad olid ta mumifitseerinud — ilmselt juba seal — Palestiinas - , ja salaja minema toimetanud . </s> <s> Surnust üles tõusnud ... </s> </p>
<p> <s> " Lähme , " ohkas Calderon . </s> <s> " Ma tahan asekuningale kinnitada , et ta talitas õigesti , mattes de Herriega pühitsetud mulda . </s> <s> Homme õnnistan ma katedraali uuesti sisse . " </s> </p></div1>
    </body>
  </text>
</TEI>
</teiCorpus>
</teiCorpus>
