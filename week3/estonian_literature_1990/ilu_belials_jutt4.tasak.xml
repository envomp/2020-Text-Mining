<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kõik , mis sa teed ... </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kõik , mis sa teed ... </head>
<p> <bibl> <author> <s> Veiko Belials </s> </author> </bibl> </p>
<p> <s> " Kuis nii ära muudetud ! " hüüdis Vanapagan imestunult . </s> <s> " Mul on ju leping . " </s> <s> " See ei maksa enam , " ütles Peetrus . </s> <s> A. H. Tammsaare " Põrgupõhja uus Vanapagan " </s> </p>
<p> <s> " ... sa pretendeerid olema rohkem , kui sa tegelikult oled , võtad Jumala rolli , aga tegelikult oled lihtsalt üks jumal . " </s> <s> " Siis süüdistate te mind selles , et ma olen niisugune , nagu ma olen . </s> <s> Aga mina ei ole ennast teind selliseks , nagu ma olen ! </s> <s> Mis mina olen teind , olen ma teind nii hästi , kui suutsin . " </s> <s> Jaan Kaplinski " Silm " </s> </p>
<p> <s> Oli hingedepäev . </s> <s> Nagu igal aastal , tuli seegi kord kaaluda , kes kuhu kuulub . </s> </p>
<p> <s> Jumal ohkas . </s> <s> Ta teadis kaalumatagi , milline on tulemus . </s> <s> Niikaua kui ta mäletas , oli see alati ühesugune olnud . </s> <s> See hakkas juba üksluiseks muutuma . </s> </p>
<p> <s> Ta mõtles veidi ja vajutas siis kommutaatori nuppu . </s> </p>
<p> <s> " Saada ta sisse , " sõnas ta , kui Peetruse häält kuulis . </s> <s> " Ma võtan ta nüüd vastu . </s> <s> " </s> </p>
<p> <s> Ukse juures kärgatas ning tekkinud suitsupilvest astus välja elegantne , kuid väga kõhn mustas sabakuues härrasmees . </s> <s> Kavalad mustad silmad särasid ta laipkahvatus näos , korallpunastel huultel mängles kerge irooniline naeratus . </s> <s> Ta haaras torukübara peast , paljastades peadligi kammitud ronkmustad juuksed ja kummardas teatraalselt . </s> </p>
<p> <s> " Lucifer , teie teenistuses . </s> <s> " </s> </p>
<p> <s> " Kurat ! " prahvatas Jumal võpatades . </s> <s> " Mitu korda ma olen öelnud , et enne koputa ! " </s> </p>
<p> <s> " Vabanda , " naeratas Lucifer ja kummardas uuesti . </s> <s> Ta lõi kabjaga kolm korda vastu põrandat . </s> </p>
<p> <s> " Muide , see kostüüm sobib Draculale palju paremini , " märkis Jumal , silmitsedes teda kriitiliselt . </s> </p>
<p> <s> Lucifer heitis talle vihase pilgu , haaras oma veripunase voodriga keebi hõlmadest ja mähkis end sellesse . </s> <s> Kui ta mustad ( seekord mitte enam keebi , vaid suurte nahkjate tiibade ) voldid uuesti valla lõi , seisis Jumala ees Kurat — karvane ja ropp kitsesarvedega elukas , tohutu peenis nagu kolmas sarv õieli . </s> <s> Kollased silmad mustas näos õelalt kiiskamas , vehkis ta sabaga ja irvitas , nii et raudsed kihvad välkusid . </s> </p>
<p> <s> Jumal pööras pilgu tülpinult kõrvale . </s> </p>
<p> <s> Midagi porisedes kadus Kurat sinisese suitsupilve . </s> <s> Kui see hajus , seisis ukse juures jässakas karvakasvanud isand , vest pingul üle ümara vatsa . </s> <s> Kitsesarvede asemel paistsid krässus juuksepahmakast tillukesed sarvemuksud , kitsehabe oli asendunud laia musta täishabemega . </s> <s> Veidi kohtlasel ilmel vahtis ta Jumalale otsa . </s> </p>
<p> <s> " Kuule nüüd , Vanapaganaga pole mul täna küll midagi peale hakata ! " ahastas Jumal . </s> <s> " Mul on tõsine jutt ! " </s> </p>
<p> <s> Vanapagan kehitas õlgu ja vajus läbi põranda . </s> </p>
<p> <s> Jumal ootas mõnda aega , kuid midagi ei juhtunud . </s> <s> Ta oli juba kannatust kaotamas , kui tugitoolist kostis köhatus . </s> <s> Jumal pöördus võpatades . </s> </p>
<p> <s> Tugitoolis istus Saatan , must ülikond seljas ja mustad prillid ees . </s> <s> Ta vasaku käe väikeses sõrmes säras suur kullast sõrmus . </s> </p>
<p> <s> " Lõpeta see palagan ! " lausus Jumal etteheitvalt . </s> </p>
<p> <s> " Miks ? " imestas Saatan . </s> <s> " Ma armastan teatrit . </s> <s> Sina ju ka , niipalju kui ma mäletan . </s> <s> Sina olid ju see , kes alustas . </s> <s> Kõik need vagatsevad ja õpetlikud lood , kristlikud müsteeriumid ... </s> <s> Tjah , suurem asi lavastaja sa just polnud . </s> <s> Ausalt öeldes istusid need paganlikud vaatemängud , mis enne sind olid , mulle rohkem . </s> <s> Need olid kuidagi usutavamad , elu oli neis rohkem , vaat mis . </s> <s> Õnneks polnud sul püsivust ja sa jätsid lavastamise sinnapaika . </s> <s> Siis tulin mina ja võtsin asja üle . </s> <s> " </s> </p>
<p> <s> " Eh , teater , teater ! " õhkas Saatan unistavalt . </s> <s> " Edevuse laat ! </s> <s> Tuhande võimaluse maa ; maa , kus kõik on võimalik . </s> <s> Kus kõik teevad nii , nagu mina , lavastaja , ütlen ! </s> </p>
<p> <s> Tead , milline oli minu kreedo ? </s> <s> Rohkem naturaalsust ! </s> <s> Tagasi paganlike juurte juurde ! </s> <s> Elu ja kunsti ühe otse vaataja silme all ! </s> </p>
<p> <s> Pean tunnistama , et mul on edu olnud . </s> <s> Nad isegi paarituvad juba otse laval ! " </s> </p>
<p> <s> " Elu ja ühe on see nüüd küll , " pomises Jumal . </s> <s> " Aga kus siin see kunst on ? " </s> </p>
<p> <s> Saatan muigas . </s> </p>
<p> <s> " Kunst on seda kõike kunsti pähe esitada . </s> <s> " </s> </p>
<p> <s> Jumal krimpsutas nägu . </s> </p>
<p> <s> Saatan ei teinud seda märkamagi . </s> <s> Ta õngitses taskust sigari , veeretas seda sõrmede vahel , lõikas otsa maha ja klõpsas " Zippoga " põlema . </s> <s> Naudiskledes puhus ta õhku kollakaid väävlihaisulisi suitsurõngaid . </s> </p>
<p> <s> " Avalikes kohtades on meil suitsetamine keelatud , sa ju tead seda , " õiendas Jumal . </s> <s> Ta küünitas end lähemale ja puhus Saatana sigari peale . </s> <s> Sigar kustus . </s> </p>
<p> <s> Saatan uuris sigarit , torkas selle siis taskusse tagasi ja ohkas resigneerunult . </s> </p>
<p> <s> " OK . </s> <s> Milles asi ? " uuris ta . </s> </p>
<p> <s> " Asi on selles , et ... " </s> <s> Jumal näis olevat veidi kimbatuses . </s> <s> " Kuidas seda nüüd sulle öeldagi ? " </s> </p>
<p> <s> " Tehke selgeks , kus on point , ja siis räägime ! " irvitas Saatan . </s> </p>
<p> <s> Jumal vaatas talle mõistmatu näoga otsa . </s> <s> Saatan lõi käega . </s> </p>
<p> <s> " Kurat , võta vähemalt need prillidki eest ära ! " pahvatas Jumal ootamatult , ise ikka veel pahane segamise pärast , mis tal viimsegi mõttejärje sassi ajas . </s> <s> " " Mehed mustas ! " </s> <s> Sa näed välja nagu mingi stiliseeritud Paha mõnest B- kategooria märulifilmist ! " </s> </p>
<p> <s> " Seda ma ju olengi , " märkis Saatan rahulolevalt . </s> <s> " Paha . </s> <s> Evil . </s> <s> Selline Oi-ma-olen- õel ! " </s> </p>
<p> <s> " Just seda sa ei ole ! " kähvas Jumal . </s> <s> " Seda ma õigupoolest sulle rääkida tahtsingi . </s> <s> Tule ! " viipas ta . </s> </p>
<p> <s> " Kuhu ? " </s> </p>
<p> <s> " Tule-tule . </s> <s> " </s> </p>
<p> <s> Jumal juhatas Saatana põrandasse raiutud ümmarguse akna juurde . </s> </p>
<p> <s> " Mida sa näed ? " päris ta aknale osutades . </s> </p>
<p> <s> Saatan kummardus vaatama . </s> </p>
<p> <s> " See on Maa , " ühmas ta lõpuks . </s> <s> " Selle pärast kutsusidki mind siia või ? " </s> </p>
<p> <s> " Vaata nüüd , " ei teinud Jumal kuulmagi . </s> <s> Ta vajutas nupule ja akna ette libises vaikse surinaga midagi filtrisarnast . </s> <s> Saatan kummardus uuesti lähemale . </s> </p>
<p> <s> " Ikka Maa . </s> <s> Ainult et nüüd ümbritseb seda mingi helendus või nimbus . </s> <s> " </s> </p>
<p> <s> " See on karma , " noogutas Jumal . </s> <s> " Või aura . </s> <s> Või saatus , nimeta kuidas tahad . </s> <s> " </s> </p>
<p> <s> " Ligi pool sellest on musta värvi , " üllatus Saatan . </s> </p>
<p> <s> " Selles asi ongi , " ohkas Jumal . </s> <s> " Täna on hingedepäev . </s> <s> Aga kaalumine omab tähendust vaid üksikindiviidide puhul . </s> <s> Maailm tervikuna on muutumatu . </s> <s> Konstantne . </s> <s> Aegade algusest peale . </s> <s> 51% head ja 49% kurja . </s> <s> " </s> </p>
<p> <s> " Pea-pea ! " hüüatas Saatan . </s> <s> " Mind on ikka õpetatud , et Maailmas valitseb tasakaal . </s> <s> Et ainus tegu võib seda tasakaalu kõigutada . </s> <s> See ongi ju minu olemasolu mõte , minu eesmärk — Maailm tasakaalust välja viia , see kurja pöörata ! </s> <s> Ja nüüd tahad sa öelda , et ma olen kõik see aeg tühja tegutsenud ? " </s> </p>
<p> <s> " Vastupidi , " muigas Jumal . </s> <s> " Sinu töö on olnud vägagi viljakas . </s> <s> Sest sina oledki see konstant , headuse põhjustaja . </s> <s> " </s> </p>
<p> <s> " Mida ? " ei uskunud Saatan oma kõrvu . </s> <s> " Sa tahad väita ... ? </s> <s> Jäta ! </s> <s> Seda ei usuks isegi laps mitte ! " </s> </p>
<p> <s> Jumal kehitas õlgu . </s> </p>
<p> <s> " Vaata ise ! " kutsus ta . </s> <s> Ta oli läinud toa teise otsa ja seisis nüüd kõrge , riidega kaetud eseme juures . </s> </p>
<p> <s> Saatan astus lähemale . </s> </p>
<p> <s> " Voil ? ! " hüüatas Jumal ja tõmbas katte maha . </s> <s> Selle all oli peegel , lihtne , ilma liigsete kaunistusteta vanaaegne ese . </s> <s> Saatan , kes sellesse pilgu heitis , põrkus tagasi . </s> </p>
<p> <s> " Sa pole ainuke , kes dramaatilisi efekte armastab , " muigas Jumal . </s> </p>
<p> <s> " Olen see mina ? " päris Saatan jahmunult , silmitsedes valgete tiibade ja särava nimbusega kuju , kes talle peeglist vastu vaatas . </s> </p>
<p> <s> Jumal noogutas . </s> </p>
<p> <s> " See peegel näitab kõigi tõelist olemust . </s> <s> " </s> </p>
<p> <s> " Aga ... </s> <s> Aga ma olen ju ... " </s> </p>
<p> <s> " Sa oled üks meie hulgast , " lõikas Jumal . </s> <s> " Osake Jumalikust ettemääratusest . </s> <s> " </s> </p>
<p> <s> " Aga ma olen ju Langenu ! " ei saanud Saatan rahu . </s> <s> " Mind heideti välja ! " </s> </p>
<p> <s> " Sind ei heidetud kuhugi , " pomises Jumal väsinult . </s> <s> " See oli rohkem nagu ametilähetus , komandeering . </s> <s> Vähemalt võib seda nii nimetada . </s> <s> " </s> </p>
<p> <s> " Ma ei usu sind ! " lõi Saatan selja trotslikult sirgu . </s> <s> " See on mõni sinu järjekordsetest trikkidest , et minust üle olla ! " </s> </p>
<p> <s> " Minu ? " imestas Jumal . </s> <s> " Sina oled meil ju see , kes trikke teeb . </s> <s> Aga olgu . </s> <s> Sa ei usu ? </s> <s> Ma tõestan sulle ! </s> </p>
<p> <s> Sinu esialgne nimi — Satanael — tähendab tõlkes " Jumala ingel " , Lucifer aga on tõlkes " Valguseandja " . </s> <s> Kas see ei ütle sulle midagi ? </s> </p>
<p> <s> Sa arvad , et ahvatled inimesi pattu . </s> <s> Sa teed vaid esialgset kaalumist , et meil hiljem lihtsam oleks . </s> <s> Nii et tegelikult teed sa osaliselt minu tööd . </s> </p>
<p> <s> Ja mis peamine — sa oled kristlik kasvataja , moralist ja misjonär . </s> <s> " </s> </p>
<p> <s> " Mina ? " jahmus Saatan . </s> <s> " Sa oled tõesti segi läinud ! " </s> </p>
<p> <s> " Ei sugugi . </s> <s> Püha Augustinust mäletad ? </s> <s> Juba tema märkis , et ma karistan patuseid sinu abiga . </s> <s> Tal oli õigus . </s> <s> Oma rolli kristlike käitumisnormide ja kõlbluse toetajana täidad sa just karistava jõuna . </s> <s> Sa nuhtled patuseid ja suunad neid õigele teele . </s> <s> Hirm sinu ees on paljusid Jumala juurde toonud . </s> <s> Nii et tegelikult tegutsed sa minu hüvanguks ja oled sellega headuse teenistuses . </s> </p>
<p> <s> Sa sunnid inimesi tõde otsima . </s> <s> Sa oled vedru , mis kogu masinavärki käimas hoiab . </s> <s> " </s> </p>
<p> <s> Saatan oli longu vajunud . </s> </p>
<p> <s> " Ütle , et see pole tõsi , " palus ta vaikselt . </s> </p>
<p> <s> " Ei . </s> <s> Seda ei saaks ma ka siis , kui tahaksin . </s> <s> " </s> </p>
<p> <s> " Kurat ! " vandus Saatan , kuid see kõlas võltsilt ja ta taipas seda ka ise . </s> <s> " Iseenda nimel on kuidagi kentsakas vanduda . </s> <s> Põrgu ! " proovis ta uuesti . </s> <s> See kõlas sama kohatult , kui keegi vannuks näiteks : " Los Angeles ! " </s> </p>
<p> <s> " Sa igavene tõhk ! </s> <s> Sa tahad siis öelda , et ma olin algusest peale osake sinu plaanist ? </s> <s> Et ma tegin tööd , mida sa ise ei viitsinud teha ? " </s> </p>
<p> <s> " Kaval , kas pole ? " noogutas Jumal . </s> </p>
<p> <s> " Neetud jesuiit ! " urises Saatan . </s> <s> " Et sulle ka miski püha pole ! </s> </p>
<p> <s> See oli ju lausa saatanlik plaan , " sõnas ta lõpuks professionaalse kadedusega , kui oli veidi rahunenud . </s> <s> " Ainult et ... miks sa seda nüüd mulle räägid ? " </s> </p>
<p> <s> " Sest ma olen tüdinenud olemast armuline ja andestav . </s> <s> Ma olen tüdinud olemast Korra Jumal . </s> <s> Ma tahan olla vaba ! </s> <s> Ma tahan olla Kaose Jumal ! </s> <s> Ma tahan olla Kurjuse Jumal ! " hüüatas Jumal ekstaatiliselt . </s> <s> " Ma tahan selle tardunud ülekaalu paigast lüüa ! " </s> </p>
<p> <s> Saatan võttis nüüd lõpuks oma mustad prillid eest ja vaatas Jumalale pikalt otsa . </s> </p>
<p> <s> " Arvad sa tõesti , et niisama lihtne see ongi ? " päris ta . </s> <s> " Näitad mulle mu tõelist olemust ja loodad , et sellega olen ma mängust väljas ning tasakaal ongi rikutud ? " </s> </p>
<p> <s> " Kusagilt peab ju alustama , kas pole ? " irvitas Jumal . </s> <s> " Proovida ikka tasub . </s> <s> " </s> </p>
<p> <s> " Ära unusta , et mu karma on endiselt valge , " tuletas Saatan talle meelde . </s> </p>
<p> <s> " Eks seegi muutub . </s> <s> Sa pettud , kibestud , hakkad vihkama ... " kehitas Jumal õlgu . </s> <s> " Ma tean , see võtab aega — Jumala veskid jahvatavad ju aeglaselt — aga see on ootamist väärt . </s> <s> Ma ootan . </s> <s> Pealegi , nüüd , kus sa tõde tead , ei usu ma , et sa tahaksid oma endist tegevust jätkata ? " </s> </p>
<p> <s> " Sul on vist õigus , " nõustus Saatan pärast järelemõtlemist . </s> <s> " Ma ei suudaks . </s> <s> See oleks võlts . </s> <s> " </s> </p>
<p> <s> " No näed ! " rõõmustas Jumal . </s> <s> " Vedru käib maha ja masinavärk jääbki seisma ! " </s> </p>
<p> <s> " Kas sa ei karda , et kui sinust Kurjuse Jumal saab , asud sa lihtsalt minu asemele ja masinavärk käib edasi ? " </s> </p>
<p> <s> Jumal naeris . </s> </p>
<p> <s> " Ma olen sellele võimalusele mõelnud . </s> <s> Ära karda , ma hoidun hoolikalt kõigest , mida võidaks sinu tegevusena võtta . </s> <s> " </s> </p>
<p> <s> " Aga kui neil polegi mind lihalikul kujul tarvis ? </s> <s> Kui neile piisab vaid nimest ? </s> <s> Abstraktsioonist ? " kahtles Saatan . </s> </p>
<p> <s> " Jumala veskid jahvatavad aeglaselt , " kordas Jumal . </s> <s> " Ka see muutub kunagi . </s> <s> " </s> </p>
<p> <s> Saatan ohkas . </s> </p>
<p> <s> " Oled sa kindel , et tead , mida teed ? " </s> </p>
<p> <s> " Ära muretse , " naeris Jumal . </s> <s> " Kõik , mis ma teen , on hästi tehtud . </s> <s> Ära seda unusta . </s> <s> " </s> </p>
<p> <s> Ta juhatas Saatana välja ja läks kommutaatori juurde . </s> </p>
<p> <s> " Pane värav lukku ja vaata , et ta tagasi Maa peale ei kipuks , " sõnas ta , kui Peetrus vastas . </s> <s> " Tema komandeering on lõppenud . </s> <s> " </s> </p>
<p> <s> Ta astus keset tuba ja sirutas käed üles . </s> </p>
<p> <s> " Ma olen vaba ! " hüüatas ta trotslikult . </s> <s> " Vaba ! </s> <s> On aeg kurjus võidutsema päästa ja keegi ei saa mind takistada , sest kõik , mis ma teen , on hästi tehtud ! " </s> </p>
<p> <s> " Kõik , mis sa teed , on hästi tehtud ! " kordas kusagil teadvuse soppides pilklik hääl . </s> <s> Ta oleks võinud vanduda , et kaja see polnud , kuid ta ei mõelnud sellele . </s> <s> Ta oli liiga ametis plaanide tegemisega . </s> <s> " Kõik , mis sa teed ... " </s> </p></div1>
    </body>
  </text>
</TEI>
</teiCorpus>
</teiCorpus>
