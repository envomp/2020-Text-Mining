<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> GRATIS </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> GRATIS </head>
<p> <bibl> <author> <s> Reet Kudu </s> </author> </bibl> </p>
<p> Romaan </p>
<p> <gap rend="ilmumisandmed"/> </p><div2 type="alaosa"><head> I OSA </head><div3 type="peatükk"><head> 1 . peatükk </head>
<p> <s> Psühholoog Inga Velmer oli kutsutud Viini ülikooli konverentsile juba viiendat korda . </s> <s> Ettekanne oli äsja edukalt möödunud ja eestlanna oli lõpuks peaaegu vaba oma lemmiklinna tänavate lummust sisse ahmima , joovastuma , lihtsalt pea kuklas ringi uitama ja arhitektuuri imetlema . </s> </p>
<p> <s> Aga enne tuli Viini kuulsas ooperikohvikus läbi teha veel üks näiliselt tühine , aga samas Inga jaoks olulisemgi katse , kui oma võõrkeelse teksti heatahtlikele kolleegidele ette kandmine . </s> <s> Enne konverentsi lõunapausi poleks vist keegi neist suutnud süveneda Eesti Vabariigi sotsiaalabi kesistesse võimalustesse , sellest tulenevasse kõrgesse suitsiidiprotsenti ja kohalike psühhoterapeutide eetilistesse probleemidesse , et kas , kes ja kuivõrd peaks ikkagi vaesunud elanikkonnale hingeravi jagama . </s> <s> Eelmised kõned olid liiga pikad olnud , konverents graafikust väljas . </s> <s> Seega pani Maakera poolnäljaste meenutamine rahvusvahelise kuulajaskonna lõunasöögi ootuses nihelema ja pigem iseendale kui kaugele väikeriigile kaasa tundma . </s> <s> Eesti psühholoog oli tänu sellele pääsenud marulise aplausi ja paari põgusa küsimusega . </s> <s> Ei ühtegi norivat hinnangut , mis oleks provotseerivalt ja õelalt nõukogudeaegse diplomiga teadlase mõtteid kahtluse alla pannud , nagu välismaal siiski sageli juhtus . </s> </p>
<p> <s> Ingal oli esmakordselt ees lõunasöök või õigemini lõunakohv , kuhu teda oli palunud Austrias tegutsev väliseesti kultuuriühing . </s> <s> Ta ööbis küll juba pikemat aega sellesse ühingusse kuuluva vanaproua kodus , aga Ursula Dohrmann oli ilmselt alles hiljaaegu selgusele jõudnud , et ta külaline ikka tõesti kõigile kohalike daamide eestiaegsetele nõuete vastab ja kutset väärib . </s> </p>
<p> <s> Psühholoogiamagister ise polnud selles sugugi sama kindel . </s> </p>
<p> <s> " Eestiaegsus " oli ju sõna , mis iseloomustas Inga vanaema , kes isegi mitmekümne okupatsiooniaasta järel keeldus nõukogude võimu olemasolu märkamast . </s> <s> Vana daam istus enamasti kindlas kohvikunurgas , ka siis , kui tütretütar talle külla tuli , sest ta näis pidavat hubast ruumi oma erasalongiks . </s> <s> Igivana daam võttis veel paar päeva enne oma surma isiklikul kohvikutoolil vastu neid , kes soovisid just temalt mõne haruldase keele või raamatu kohta teavet saada . </s> <s> Vanaema töökoht oli olnud Tartu ülikooli teaduslikus raamatukogus , aga sinna oli ju kohvikust vaid paarsada sammu nagu küll igale poole ses väikeses ülikoolilinnas . </s> <s> Kooliõpilasest Ingale oli kunagi õige ammu tundunud lausa võllanaljana , et isegi tähtsad kommunismibossid ei julgenud vaielda vanaema igavese " eestiaegsusega " . </s> <s> Vanadaam oli oma entsüklopeediliste teadmiste poolest äärmiselt vajalik ja seepärast vabandati ta vabameelseid veidrusi mälestustes elamisega , mida väetite ja põdurate vanakeste puhul ikka ette tulevat . </s> <s> Ingale oli aga vanaema vapralt kangekaelne mõttelaad õpetanud eelkõige seda tarkust , et unistustes elamine on siiski pigem tulevikus kui minevikus elamine , sest õnneks nägi vapper vana naine siiski ära ka sinimustvalge lipu võiduka lehvimise ja tema kohvikulaua ligidusse tekkis pärast seda lausa järjekord . </s> <s> Eestiaegsed meenutused ei tähendanud ju äkki enam vaimse põduruse tunnust , vaid Eesti Vabariigi ammuse ja õige arengusuuna ühist taasavastamist . </s> </p>
<p> <s> Kuigi Ursula Dohrmann hilines , tundis psühholoog Inga Velmer väliseesti kultuuriühingu laua kohe ära just paari kõhna daami hoiakust , mis nii väga meenutas ta vanaema . </s> <s> Sigaretti hoidvad kõhnad kondised käed , rangelt sirge istumine , väärikas peapööre . . . </s> <s> Ja veel tajus psühholoog minevikuhingust laua alt väljapiiluvatest kõrgetest kontsadest . </s> <s> Inga ise polnud ju veel neljakümnenegi , aga nii kõrgetel piinakingadel kõndis ta ringi haruharva , praegugi oli naisel jalas pigem midagi lihtlabast ja madalakontsalist . </s> <s> Aga eestiaegne vanaema ei väljunud kodust teisiti kui vaid kõrgetel kontsadel , suu tumepunaseks värvitud ja iga juukserull millimeetri täpsusega õigesse kohta seatud . </s> </p>
<p> <s> Inga oli kohal , ta oli justkui tagasi ülikoolilinna lemmikkohvikus , vanaema juures , aga samas ka nii ahastavalt ja meeleheitlikult üksi , sest tõelist vanaematervitust polnud tal siin ju mingit lootust kuulda . </s> <s> Ta oli ihuüksi võõraste seas , aga välismaal joonistab justkui nähtamatu käsi pidevalt õhku iga liigutust ja hingetõmmet . </s> <s> Inga ise eristas eksimatult Tallinna turgudel armeenlasi grusiinlastest , kasahhe turkmeenidest , burjaate tatarlastest , soomlasi sakslastest . . . </s> <s> See oli mingi välkkiire taju , alateadlik hingepuudutus , nagu arvuti reageerib põgusale survele , et paisata ekraanile vaidlemisele mittekuuluv teave . </s> <s> Kusagilt see tuleb , koondub , vallandub . </s> <s> Hirmutab või rõõmustab , tekitab joovastust või tuska . </s> <s> Moskvas haistis iga vastutulija Ingas välismaalast , kes tulnud läänest . </s> <s> Viinis pandi ta paika välismaalasena , kes tulnud idast . </s> </p>
<p> <s> Ei mingeid täpsustusi . </s> </p>
<p> <s> See oli nagu armastus või vihkamine esimesest pilgust , mis ei vajanud põhjendusi . </s> <s> Polnud neid vajanud ürgajast peale , sest vastav taju oli ilmselt tekkinud enne kõneoskuse arenemist . </s> <s> Igatahes ei pruukinud Inga suudki avada , kui ta juba teadis , et kohalik teab . </s> <s> Ta pole ei sellest paigast ega rahvast , ei vastavast eluolust ega kommetest . </s> <s> Eestlanna oli äkki justkui iseenesest pooljumal , nagu pihtisid talle Venemaal paljude uudistajate pilgud . </s> <s> Või ta oli sama teenimatult moondatud poolvärdjaks , nagu talle ülbelt edastas teatud osa Lääne-Euroopa rahvamassist , kes juhindus vaid oma alateadvusest . </s> <s> See mass oli ka ohtlik , sest mõjus oma massijõuga , oli vaieldamatu ja vääramatu . </s> <s> Olnuks ju tobe karjuda süüdistusi ootamatule vihmahoole , mis tuli kusagilt kõrgelt ja kadus samasse jumalikku kõrgusse . </s> <s> Valing pani ülbelt paika , kastis märjaks , muutis tilkuvaks , porist räpaseks ja alandatuks ning kadus sama äkki , nagu oli ilmunudki . </s> </p>
<p> <s> Varasematel sajanditel võis solvava pilgu eest duellile kutsuda , aga kaasajal oli neid pilgutorkeid kogunenud liiga palju , ikka neid rahvahulgale omaseid mõnitusi , mis teadsid kogu tõde sogastest hingesügavustest ja heitsid iga hetk väljakutseid õilishingede lihtsameelsele humanismile , mis püüdis rahvussõdu ja ürgset vaenu vältida . </s> <s> Euroopa intelligendid püüdsid küll jahmuda , eitada , väita euroopalikku sallivust . </s> <s> Rahvamass ei kinnitanud ega eitanud midagi , ta lihtsalt paiskas õhku oma vääramatu otsuse , mis ei kuulunud vastuvaidlemisele . </s> </p>
<p> <s> Ingale meeldis end aeg-ajalt tunda pooljumaliku välismaalasena ja seepärast eelistaski ta vahelduseks Vene suurlinnu Euroopa kaunitele ja puhastele tänavatele . </s> <s> Eestlannale oli küll lohutav teada , et Viinis polnud solvatav ja alavääristatav sugugi mitte ainult endiselt Nõukogudemaalt tulija , vaid ka midagi nii võluvat , hingestatut ja vaimselt rafineeritut kui Istanbuli ühest kõige aristokraatsemast suguvõsast pärit Gülay , kes võlus austerlasi Viini ooperis Carmenina , aga ei leidnud ometi armu Viini tänavail tooni andva rahvamassi seas türklannana . </s> <s> See ühine teenimatu solvang neid õigupoolest lähendaski . </s> <s> Inga ei tulnud ju tegelikult idast , vaid hoopis põhja poolt – väikesest Eestist . </s> <s> Gülay oli Austriasse kolinud pigem lõunast , aga massiteadvuses paigutusid ilmakaared ümber vastavalt üldisele ajusurvele . </s> <s> Sõna " ida " oli Euroopas omandanud erilise tähenduse ja seda juba enne nõukogude totaalriigi lagunemist . </s> <s> Ida poolt imbusid Euroopasse manguvad , paluvad , kerjavad ja muidu alaväärtuslikud inimolendid . </s> <s> Need , kellel polnud õnnestunud sündida tõelises Euroopas ja kellesse tuli suhtuda ligimesearmastusega nagu ka hulkuvatesse kassidesse või koertesse , kes küll tsiviliseeritud Euroopas olid peaaegu hävitatud . </s> <s> Vaesunud " idakaid " ei saanud aga kahjuks nii lihtsalt likvideerida kui hüljatud koduloomi . </s> </p>
<p> <s> " Millal küll hävitatakse kõik need ida hulgused , kes risustavad meie kaunist tänavapilti ? " õhkasid aeg-ajalt ka ülimalt heasüdamlikud kodanlikud prouad , kes seejuures põrmugi ei kahelnud oma headuses , kristlikkuseses ja üleüldises vooruslikkuses . </s> </p>
<p> <s> Austria väliseestlased olid vähemalt vanemate kaudu saanud tunda sama alandavat suhtumist , mida tajus ka murranguaegadel Euroopasse suundunud " endiste " põlvkond . </s> <s> Nüüd tähistasid nii endised kui ka praegused vapralt ja hardalt 24. veebruari kui Eesti Vabariigi tähtsaimat pidupäeva , see oli hõimlaste veresugulus , mis liitis rohkem kui erinev kultuuritaust ja karjääriaste . </s> <s> Aga loomulikult olid väliseestlastelgi teatud inimlikud nõrkused . </s> <s> Nemad olid kõike seda pidanud läbi elama varem ja märksa vägivaldsemalt , seepärast suhtusid nad nõukogude võimu all kasvanud eestlastesse sageli teatud kummalise seguga kahju- ja võidurõõmust , sest nemad või nende vanemad olid siiski valinud õige poole , nad olid karjääriredelil ammu jõudnud Euroopasse . </s> <s> Nad oli ees , nad olid kohal , sel ajal kui kaasmaalased koperdasid alles hädiselt euroopaliku mäetipu jalamil ja võtsid hoogu kiireks tõusuks , et eluolu mahajäämust ometi kord täielikult ületada . </s> </p>
<p> <s> Hilinenult Euroopasse saabunuisse suhtuti sageli nagu puuetega sugulastesse , kelle juuresolekul olnuks taktitundetu nende alaarengut märgata , aga kelle kohalolek siiski teatud kohmetust , võõristust ja aeg-ajalt isegi tülgastusega segatud kaastunnet tekitas . </s> <s> Erandiks polnud ka andekad ja läbilöögivõimelised rahvuskaaslased , jah , nemad vist veel eriti mitte , sest siis lisandus kadedusega segatud kibedustki , aga just kahjurõõmus kadedus on parimatelegi inimloomustele aeg-ajalt vingerpusse mänginud ja nad ülearu pilkehimulisteks muutnud . </s> </p>
<p> <s> Loomulikult püüti nõukogudeaegse väärarengu vohamisega leppida , sest sünnimaa oli ikkagi hinges ja armas . </s> <s> Pärast pühapäevast jumalateenistust meenutati kõigile tuttavatele eriti innukalt oma heldust ja heategevuslikkust . </s> <s> Noh , ikka kõigi nende neetud sisserändajatega , olgu türklaste või neegritega , keda enam neegrikski ei tohtinud nimetada . </s> <s> Justkui oleks mustusest haisvate afroameeriklaste kombed tühisest ümbernimetamisest paremaks muutunud ? ! </s> <s> Eriti hoogu mindi aga siis , kui mõni sünnimaalt saabunud eestlane oli taas kohalike ilu- ja rahameelt proovile panemas . </s> <s> Kas või üksnes oma kohalviibimisega , mis sundis tahtmatult kunagisi minevikuõudusi ja nõukogulikke jaburusi meenutama . </s> </p>
<p> <s> Inga istuski praegu just sellises kohtumõistjalikus kohvilauas , mis tuli väärikalt ja eksimatult üle elada , kuigi tema kohalviibimine iseenesest oli juba vale noot täiuslikus pärastlõunases vadinas . </s> <s> Kohalikud väliseestlased olid nimelt soovinud tema kui eduka daamiga tuttavaks saada , sest teda on austatud kutsega nende armsasse Viini ülikooli . </s> </p>
<p> <s> Aga antud seltskonnas huvitas tema isik õigupoolest väheseid . </s> </p>
<p> <s> Täpsemalt : just tema isikut püüti meeleheitlikult vältida , nagu puudega inimest ei paluta ratastoolist üles tõusta , aimates ette , et siis peab hakkama teda ise püsti upitama . </s> <s> Iga Inga repliik jäi õhku rippuma ja tekitas hetkeks valvsalt kohmetuid pause . </s> <s> Pärast Teist Maailmasõda sünnimaalt pagenud vanaprouad suhtusid Inga häälitsustesse nagu beebilalinasse , millele viisakas täiskasvanu reageerib leebe naeratuse ja noogutusega , et häälitseja taas vait jääks ja laseks mõistlikel inimestel arukalt edasi vestelda . </s> <s> Ja räägiti loomulikult vaid kohutavast põgenemisest , neist vene värdjatest , kes vägistasid , tapsid , röövisid , ilastasid ja ropendasid pärast oma triumfi ka kultuurilembelises Viinis . </s> <s> Ah , vaesed Austria naised ! </s> <s> Nad olid kindlad , et venelaste sissemarssimisega saabub maailma lõpp . </s> <s> Kaks päeva olid nad õnnelikud : kuidas siis nii – venelased on kohal ja ollakse ikka veel elus ? </s> <s> Aga seejärel saabunud midagi maailmalõpust hullemat . </s> <s> Öised oiged , karjed , lootusetult meeleheitlikud appikutsed , elajalikult vägistatud naiste enesetapud … Jah , austerlased mõistvat alati neid eestlasi , kes nõukogude võimu eest Eestist põgenenud . </s> </p>
<p> <s> Hetkeks süüdistav paus : polnud ju Inga vanemad põgenenud , olid sigitanud venelaste poolt vägistatud sünnimaal lisaks veel ühe väikese olendi , keda ligimesearmastuse ja Eestimaa pärast poleks tohtinud isegi mitte mõttes värdjaks nimetada , aga siiski ! </s> <s> Sünnitatust oli saanud lõppude lõpuks teatud puudega inimene , kellele tuli kaasa tunda . </s> <s> Keda tuli veel aidatagi ! </s> <s> Kes aitas neid , kui nemad pärast sõda venelaste eest põgenesid ? </s> <s> Kellaosutid kihutavad tagurpidi . </s> <s> Inga tunnetas lausa füüsiliselt , kuidas ajaratas oli veidra hoo sisse saanud ja püüdis teda tagasi emaüska veeretada . </s> <s> Sõjajärgsed aastad . . . </s> <s> Miks ta ema ei põgenenud ? </s> <s> Eks ikka selleks , et Inga sünniks , jah , paarkümmend aastat pärast sõda just sellesse Eestisse , mis alles oli jäänud , sest Stalin ei suutnud kõiki eestlasi minema küüditada nagu tatarlasi Krimmist . </s> <s> Inga isa oli tööõnnetuses varakult surma saanud , emapoolne suguvõsa oli ta vapralt üles kasvatanud , abiks " eestiaegne " vanaema , aga , jah , sellegipoolest oli Inga olemas vaid tänu kõigele sellele , mida praegu nii üksmeelse õudusega meenutati . </s> <s> Polnud järelikult ime , et Inga laused kõlasid üha abitumalt ja innukad meenutajad näisid aukülalise varsti sootuks unustavat . </s> </p>
<p> <s> Psühholoog Inga Velmer oli sedavõrd emaüsasse tagasi heidutatud , et ta ei märganudki , kust ilmus välja lehvivate pintsakuhõlmadega mees , et koduselt otse tema kõrvale istuma potsatada . </s> <s> Just sellele toolile , mida kõik teised juurdetulijad olid vältinud , nagu oleks tegemist pidalitõbisega . </s> <s> Ainult Ingale ulualust pakkunud Ursula Dohrmann oli seni väärikalt hädaohtu eiranud ja istus külalise vasakul käel . </s> <s> Paremale poole maandus niisiis lehviv hilineja . </s> </p>
<p> <s> Mehes oli tõesti palju sellist , mis vanaprouade hoolikalt seatud juuksekrunnidele väljakutset esitas . </s> <s> Lehvivad olid nii poolpikad juuksed kui ka püksisääred . </s> <s> Üleni kuidagi lahke , vaba , sundimatu . </s> <s> Hilinejat Ingale ei esitletud , sest teda tutvustati vaid esimestel kohanemisminutitel . </s> <s> Nüüd ei tekkinud mehe saabumisel õiget hingamispausigi . </s> <s> Kõige elegantsem ja graatsilisem vanaproua jutustas parasjagu oma üha korduvat unenägu : " Torman Eestis oma kodumaja trepist üles , jah , ma ei leia linki , ei suuda ust avada . . . </s> <s> Kas suudate kujutada kogu õudust , torman , ei leia , täiesti üksi . . . " </s> </p>
<p> <s> " Jaa , jaa , loomulikult , " noogutas kogu laudkond ühises kaastundes , ainult lehviv mees häiris ühist paatoslikku leinamist endale sundimatute liigutustega kohvi ja kooki tellides . </s> <s> Lisaks pöördus ta mingi erilise loomulikkusega Inga poole ja tellis ka jahmunud lauanaabrile kohvi , jajah , koorega , ning lisaks veel koogi . </s> <s> Alandlikult apelsinimahla limpsiv rahvuskaaslane tundis end äkki nagu uuestisündinu . </s> <s> Ta veeretas end vanaprouade ajarattalt tasahilju maha ja keskendus haruldaselt isuäratava koogitüki mälumisele ja neelatamisele . </s> <s> Prouade hääled kadusid kuhugi kaugusse , aga otse kõrva ääres kõlas täiesti aktsendivaba küsimus : </s> </p>
<p> <s> " Kuidas teie olete sellele kolmapäevasele koosviibimisele sattunud ? " </s> </p>
<p> <s> " Kas eestlased istuvad siin koos igal kolmapäeval ? " oli Inga kord jahmuda . </s> </p>
<p> <s> Esimesed tühised laused olid justkui salakuulajate vahetatud paroolid , et teha kindlaks ühisesse vandeseltsi kuuluja . </s> <s> Edasi arenes vestlus pauside ja tõrgeteta . </s> <s> Inga teadis juba vähemalt kümme aastat , et see on ime . </s> <s> Ja mitte ainult välismaal , kõikjal . </s> <s> Kellegagi nii haakuvaid lauseid vahetada , innustavaid naerupahvakuid õigel kohal kuulda , vastustest üha uut inspiratsiooni ammutada . . . </s> <s> Aina hoogsamalt , keerukamalt , tavalisest kohvilauavestlusest kosmilisse kaugusse eraldudes , süüvides olemasolu valupunkti , iseenda valupunkti . </s> <s> Sellesse , mis tegelikult huvitab . </s> <s> Sellesse , mis inimese inimeseks teeb – mõtlemisse . </s> </p>
<p> <s> Inga ei toonud enam kuuldavale abituid viisakushäälitsusi , ta oli lülitatud mõtlemislainele , järelikult oli ta äkki täiesti õnnelik ja vaba . </s> <s> Vabam kui eales varem sellel neetud välismaal , kus ta oli harjunud iga oma sõna kaaluma . </s> <s> Mees naeris Inga vaimukusi hämmastavalt õigel kohal ja üha sagedamini , see innustas veelgi suuremale mõttepingele ja avameelsusele , kuni Inga tajus äkki midagi veidrat . </s> <s> Jah , teda võõrustav proua Dohrmann oli täiesti ootamatult püsti tõusnud ja valmistus lahkuma . </s> </p>
<p> <s> " Juba ? " hüüatas Inga jahmunult . </s> </p>
<p> <s> Alles nüüd selgus , et ta oli saanud hakkama andestamatu eksimusega : ta oli lobisenud innukalt žestikuleeriva mehega ja oli täiesti unustanud vanaprouade süüdistavatele minevikuheietustele kaasatundmise . </s> <s> Inga hüppas ruttu püsti , et vähemalt koos vanaprouaga lahkuda . </s> </p>
<p> <s> " Kuhu nüüd ? </s> <s> Nii ruttu ? " hüüdis mees talle pettunult järele . </s> </p>
<p> <s> Inga heitis pilgu kellale : kaks tundi oli möödunud nagu kaks minutit . </s> <s> Esimesed hetked olid aga tundunud lõpututena . </s> <s> Lausa minevikurusudena , mille alt ühelgi endisel nõukogudeaegsel pole võimalik välja roomata , hoolimata euroopalike aitajate kaastundest ja abist . </s> <s> Või seda enam , sest abi kaunistas ju aitajaid , mitte mannetut abivajajat , kes oli ammu sedavõrd täiskasvanu , et võinuks iseseisvalt ja üksi läbi maailma kõndida , lootmata kerjuslikult ööbimis- ja söögivõimalusele lahkete väliseestlaste armulikes kodudes . </s> </p>
<p> <s> Ja ometi oli Inga selle alavääristava haletsuse rusude alt välja roomanud . </s> <s> Üksnes tänu kummaliselt vaba olekuga mehe ilmumisele . </s> <s> Ikka lehvivad juuksed ja hõlmad ning pikad rahutud sõrmed saledate randmete otsas . </s> <s> Ja hüvastijätuks õhku rippuma jäänud käsi : " Kuhu te küll ometi nii äkki jooksete , armas külaline , meil hakkas just jutt põnevaks minema ? " </s> </p></div3><div3 type="peatükk"><head> 2 . peatükk </head>
<p> <s> Psühholoog Inga Velmeri jaoks oli kodumaal üha suurenev inimlikkuse vaegus , hullem isegi igakevadisest vitamiinivaegusest . </s> <s> Murranguajad olevat küll alati hävitanud seda , mida inimene vajas samavõrd nagu leiba ja eluaset . </s> <s> Nimelt usku ustavusse , sõprusse , armastusse . </s> <s> Usku sellesse , et kõik pole müüdav . </s> <s> Eestis näis inimene alates keskeast oma väärtuse kaotavat , olgu ta nii andekas või töökas kui tahes ! </s> <s> Töökuulutustes sõnastati tihti otseselt , et üle 35-aastasi ei vajatavat . </s> <s> Turuväärtust neil enam polnud , nagu nüüd nii küüniliselt tavatseti väljenduda . </s> <s> Avalik arvamus halvustas eakust ja vananemist , nagu oleks Eesti Vabariigis hangitud innuka Fausti kombel igavese nooruse retsept ja end selle eest uuele Mefisto-nimelisele ärimehele otsustavalt maha müüdud . </s> </p>
<p> <s> Erinevalt Viini kohvikuist ei täitnud Tallinna hubaseid suhtlemispaiku mitte kuldset vanadust nautivad kohalikud hallpead , vaid üksnes turistid ja lapseohtu noorsugu . </s> <s> Peaaegu kõigil keskealistel , kes polnud just miljonäriks saanud , oli Eestis jahmunult kibestunud ja samas vabandav ilme , justkui paluksid nad kogu aeg heitunult andeks , et nad hoolimata üleüldisest alandamisest veel elus on . </s> <s> Hitler teatavasti likvideeris juute , Stalin kulakuid , Eesti Vabariigil oli aga õnnestunud " endiste " ehk oma sünnitajate põlvkonna väljapraakimine , nii et kohalikud isad-emad peitusid koos oma kasinate säästudega kodusesse sundvangistusse , kui nad just parasjagu tänavanurgal ei kerjanud või lilli ei müünud . </s> <s> Edukate ärimeeste vanemadki olid ju samuti vaid armuleivasööjad , kellel perekonnas olulist hääleõigust polnud . </s> <s> Öeldakse , et lapsed olevat julmad , sest neil pole vananemise kogemust . </s> <s> Eesti võim oli lapsekingades ja ehk ka seepärast nii halastamatu väetimate suhtes . </s> <s> Lõhe rikaste ja vaeseks jäänute vahel oli ju üks suuremaid kõigi teiste endiste riikides seas . </s> <s> Keelduti meenutamast tõdesid , miks inimkond oli siiski ajast aega oma hallpäid austanud . </s> <s> Nooruslikkuse hullust põdevas Eestis olid ainsad austusväärsed kulupead vaid poliitikud või ärimehed , olgu endised kommunistid või endised sahkerdajad . </s> <s> Inga jaoks meenutas see kohati lausa Hiina kunagise kommunistliku diktaatori kultuurirevolutsiooni , kus samuti kasutati ära noorte mässajalik naiivsus ja ässitati nad tapma oma eriti inimlikke õpetajaid , rakendades humanistidele peaaegu ürgselt inimsööjalikku seadust , mis kuulutas nad elukõlbmatuiks ja ohverdas tugevamatele , alatumatele ning palju kasuahnematele inimloomadele . </s> </p>
<p> <s> Mujal tsiviliseeritud maailmas tõi tubli elutöö kaasa kindlustatuse , Eesti Vabariigis nautisid seda vaid võimumehed , kes ise olid end õigeaegselt " endisteks " nimetanud , et ka praegustena rikkust , luksust ja võimu nautida , sest kogu maad kattis justkui mingi rahasudu , millest oli raske läbi näha . </s> <s> Ikka välditi vaesunud sõpru ja sugulasi nagu laastavat tõbe . </s> <s> Oma psühhoterapeudi tööst teadis Inga Velmer liigagi hästi , et Eestis näis levivat justkui mingi hingekatk . </s> <s> Vaesunud töökaaslastele ja sugulastele antud lubaduste tühistamine oli muutunud tosina vabadusaastaga üpris tavaliseks ja iseenesestmõistetavaks . </s> <s> Just see masendas Ingat kõige enam . </s> <s> Ta ei suutnud ega tahtnud jumaldada neid ajakirjanduslikke eeskujusid , kelle palgel polnud vaimsuse ja inimlikkuse jälgegi . </s> <s> Vaesus iseenesest polnudki Inga jaoks nii kohutav kui üldrahvalik amokijooks kaastunde kaotamise ja inimlikkuse halvustamise suunas . </s> </p>
<p> <s> Ja nüüd siis ? </s> <s> Selles suursuguses Viini ooperikohvikus ? </s> <s> Oli see tõesti olnud jälle vaid silmapete ? </s> <s> Või kahe eestlase tõeline hingesugulus ? </s> </p>
<p> <s> Kohvilauda hilinejas avastas Inga Velmer midagi täiesti uut ja samas ka ammuunustatut . </s> <s> Mehes oli rangele vanaemale sarnast akadeemilist väärikust . </s> <s> Ingale meeldis temas õigupoolest kõik , eriti aga ausameelne , kindel ja igati inimlik naeratus . </s> <s> Murranguaeg oli Eestis rõvedaks ja jälgiks moondanud nii mõnegi kunagise iidoli miimika . </s> <s> Naeru asemel pakuti tihti pigem mõnitavat irvet : nii tänaval , kohvikuis kui ka uusimas kultuurielus . </s> </p>
<p> <s> Ingat kütkestas niisiis vaimse ja hingelise ilu ühendus , mis peegeldus mehe igast liigutusest , kuid mitte ainult see . </s> <s> Lisaks oskusele nauditavalt vestelda , kaasvestlejat kuulata ja tema mõtteid vaimukalt edasi arendada oli ootamatus lauakaaslases ka palju sõnulseletamatut . </s> <s> Ja sellele sõnulseletamatule vaimsele veetlusele andis viimase lihvi elegantselt mehine kuju , magnetiseerivad silmad , pikkade sõrmede kütkestav tants . . . </s> </p>
<p> <s> Inga Velmer oli uskunud , et juba neljakümnendale eluaastale läheneva kogenud psühholoogina ei pane ükski mees teda enam naiivselt unistama . </s> <s> See oli ju absurdne , täiesti võimatu ja lootusetu . </s> <s> Pealegi oli mees abielus , kandis truult abielusõrmust , kuskil ootas teda õnnelik proua Ints . </s> <s> Jah , üks neid väheseid prouasid , kelle meheõnne Inga salamisi kadestanuks , kuigi ta ise eelistas pärast kahte nurjunud abielu surmkindlalt üksi elus läbi lüüa … </s> </p>
<p> <s> Vanaproua Ursula Dohrmann oli loomulikult märganud , kui innukalt Inga ühingu kolmapäevases kohvilauas härra Intsiga vestles . </s> <s> Tõeliselt külalislahke võõrustajana oli ta niisiis Sigrid ja Ingmar Intsi enda juurde pidusöögile kutsunud , et sünnimaalt tulnud aukülaline väärika lõppakordiga tagasi koju saata . </s> </p>
<p> <s> " Kas see lehviv ilmutis . . . </s> <s> Tähendab , kas härra Ints töötab saatkonnas ? " küsis Inga liigagi uudishimulikult . </s> </p>
<p> <s> " Ah , muidugi mitte ! " naeris vanaproua , nagu oleks külaline saanud maha andestamatu eksimusega , et ta polnud õhinal vesteldes taibanud isegi mehe elulugu ja karjäärikäänakuid välja uurida . </s> </p>
<p> <s> " On ta siis Viinis hoopis tänu oma abikaasa ametile ? " uuris naine veidi vähem innukalt . </s> </p>
<p> <s> " Taga hullemaks ! " lõkerdas rõõmsameelne vanaproua laginal naerda . </s> </p>
<p> <s> " Meil Eestis on ju poliitikupaare , kes on ka abielupaarid ! </s> <s> Ja siis mängivad mõlemad riigivalitsemises tähtsat rolli , " püüdis Inga selgitada . </s> <s> " Nii ma arvasingi , et . . . </s> <s> Miks ei võiks Ingmar Ints olla väärt mees , kelle näiteks mõni väliseesti ühiskonnategelane on ära kosinud ? </s> <s> Ta oli igatahes Eesti eluga väga kursis , kuigi on sealt ilmselt kaua ära olnud ? " </s> </p>
<p> <s> " Kaua ära olnud ? </s> <s> Tõesti kaua ! </s> <s> Ta toodi emaüsas paadiga Rootsi , " lausus Ursula Dohrmann manitsevalt . </s> <s> " Millest te küll lobisesite , et sa isegi ei uurinud , miks ja millal ta Viini tuli ? " </s> </p>
<p> <s> " See härra tundus kuidagi nii kodune ja lähedane , üldsegi mitte väliseestlase moodi ! </s> <s> Mul oli siis vähemalt selles õigus , et ka tema on Viinis sisserännanu ! </s> <s> Mingil määral võõras . </s> <s> Tal polnud absoluutselt mitte mingit väliseestlase aktsenti või varjundit . </s> <s> Teil , proua Dohrmann , on nii huvitav Viini stiiliga eesti keel , kui täpsemalt väljenduda . </s> <s> Väliseestlased lihtsalt räägivad igal pool veidi erinevalt kui kodueestlased ja ka suhtumine pole enamasti nii salliv või kuidas õieti öeldagi . . . </s> <s> Ingmar Ints näis hoopis teistsugune kui kõik ülejäänud . . . </s> <s> Liiga mõistev ja inimlik ja arusaaja , et olla väliseestlane . . . " </s> </p>
<p> <s> " Me püüame siin ikka kõik mõistvad olla ! " vangutas vanaproua üpris solvunult pead . </s> <s> " Näe , mina korraldan sinu auks isegi pidusöögi . </s> <s> Ingmar Ints tuli , jah , Viini Stockholmist , sest sai siin ülihea rahvusvahelise ametikoha ! " </s> </p>
<p> <s> " Muidugi olen ma väga tänulik , proua Dohrmann , " punastas Inga Velmer häbistatult . </s> <s> " Lihtsalt . . . </s> <s> Mul oli ju õige tunne , et ta pole kogu elu Austrias elanud nagu paljud teised Viini kultuuriühingu liikmed . </s> <s> " </s> </p>
<p> <s> " Just nimelt , ta on suurepärast karjääri teinud . </s> <s> Ingmar Ints on üks edukamaid kohalikke eestlasi . </s> <s> Veider , et sa teda üldse ei tea ! " </s> </p>
<p> <s> " Ja mis alal ? " </s> </p>
<p> <s> " Sinu vabanduseks võib öelda , et eriala on tal tõesti keeruline ! </s> <s> Ta on tuumafüüsik , kes uurib mingeid väga erilisi kosmosega seonduvaid asju . </s> <s> Oh ei , ära küsi ! </s> <s> Ega mina ka rohkemat taipa ! </s> <s> Oma ringkondades on ta igatahes tuntud ja kuulus . </s> <s> Noh , ta on tuumafüüsikas nagu Arvo Pärt muusikas või nii , et sulle tema saavutusi kuidagi selgemaks teha . . . " </s> </p>
<p> <s> " Ja tema abikaasa ? </s> <s> Ka tuumafüüsik ? " püüdis Inga võimalikult ükskõikselt küsida . </s> </p>
<p> <s> " Ei , meil pole see kombeks . </s> <s> Ta on kodune , tõeliselt suure europalgaga mees võib endale ometi niisugust mõnu lubada , kuigi jah , tema Sigridikene on tihti Viinist ära , muudkui Stockholmis ja Pariisis ja Londonis ja igal pool . . . </s> <s> Aga Ingmar Ints on tõesti hea abikaasa , et ta oma naise sõitudeks usinalt raha teenib ja sellest ringirändamisest vist mingit erilist numbrit ei tee . </s> <s> Ainult naerab , et eks keegi peab ka ametis käima . </s> <s> Neil olevat ju hea tööjaotus : tema teenib , Sigrid kulutab ! </s> <s> Nii peenel ja elegantsel naisel ole tõesti igav muudkui üksi kodus istuda , kui Ingmar päevade kaupa seal laboris eksperimenteerib ja veidraid katseid teeb , millest ükski lihtinimene aru ei saa . </s> <s> " </s> </p>
<p> <s> Inga Velmer oli niisiis valmistunud tuumafüüsiku pereõnne sama vankumatu vaprusega üle elama nagu paljusid muidki väliseestlaste pidusööke , kus ta pidi enamasti ikka ristküsitluste kadalipu läbima . </s> </p>
<p> <s> Ja ometi oli Inga jahmunud , sest abielupaar käitus algusest peale üpris kummaliselt . </s> <s> Kõigepealt oli kogu vanaprouade seltskond sunnitud neid üle poole tunni ootama , kuigi härra Ints sarmikalt vabandas , et ta abikaasal olevat tähtsaks pidusöögiks valmistumine ootamatult palju aega nõudnud . </s> </p>
<p> <s> Aga see vabandus jäi ka mehe peaaegu ainsaks sõnaliseks eneseväljenduseks , sest tuntud tuumafüüsik lihtsalt vaikis kogu õhtu vältel . </s> </p>
<p> <s> Pärast nende vaimukat ja elavat kohvikuvestlust tundus see Ingale äärmiselt veidra mõistatusena . </s> <s> Pealegi näisid isegi teineteisega nääklevad abielupaarid enamasti ikka paarina , aga Sigrid ja Ingmar Ints ei nöökinud ega mõnitanud teineteist . </s> <s> Nad lihtsalt ei vahetanud kogu peoõhtu vältel ühtegi sõna . </s> <s> Ooperikohvikus nii jutukana tundunud Ingmar Ints esines seega oma abikaasa kõrval lausa tummana . </s> <s> Õnneks siiski mitte kurttummana , sest ta naeris endiselt Inga naljade peale , kuigi ise vestlusest osa ei võtnud . </s> </p>
<p> <s> Psühholoog Inga Velmerile tundus aga veelgi hämmastavam see , et keegi mehe vapustavat vaikimist justkui ei märganud . </s> </p>
<p> <s> Pidusöögi järel nõusid pestes küsis Inga siiski igaks juhuks vanaproualt , kas Ingmar Ints on alati nii sõnakehv . </s> <s> Ursula Dohrmann kinnitas , et temale meeldinud küll Ingmar kohe esimesest pilgust , kui see pere tosin aastat tagasi Stockholmist Viini kolis . </s> <s> Ingmar olevat pealegi kitsal teaduslikul erialal lausa geenius , muudkui nuputavat ja leiutavat . </s> <s> Jah , ega kõike saagi ju ühelt inimeselt nõuda , sest proua Ints olevat vastukaaluks alati seltskonna hing , nii särav ja elav , nii rabav ja jutukas . </s> </p>
<p> <s> " Jutukas tõesti , " oli Inga suutnud vähemalt viimase väitega mokaotsast nõustuda , sest tema jaoks polnud Sigrid Ints ei särav ega elav ning oma mehega võrreldes polnud ta ka põrmugi vaimukas . </s> </p>
<p> <s> Aga oli tõesti vapustav , et üks koduperenaine kogu seltskonna surnuks rääkis ja eelkõige oma abikaasa , kes oli ilmselt täiesti tummaks tulistatud . </s> <s> Prae ajal kõlas ju põhiliselt ainult proua Intsi energiline hääl . </s> <s> Millest ta õieti rääkis ? </s> <s> Ka parima tahtmise juures ei suutnud Inga meenutada ühtegi huvitavat teemat , ainult võidukat sõjahüüdu " MINA " ! </s> <s> See MINA oli teinud mitmeid kangelastegusid , sest Sigrid Ints suutis peaaegu iga oma liigutust esitada vägiteona . </s> <s> Ta olevat julgenud juba üheksakümnendate aastate alguses Narvasse ja Sillamäele ja Jõhvi ja Kohtla-Järvele sõita . </s> <s> Mitte küll üksi , aga sugulastest turvameestega . </s> <s> Reisivintsutuste üksikasjalik kirjeldus kestis kogu selle aja , kui Inga püüdis meeleheitlikult sitkeid spargleid tükeldada . </s> </p>
<p> <s> " Ah , sparglid on küll nii kallid , aga ma tean , et perekond Ints jumaldab neid , " pihtis vanaproua Ingale pärast õhtusööki . </s> <s> Nüüdsest peale seostuski Sigrid Intsiga alati just ülimalt kallihinnaline ja maitsetu spargel , mis moondus naise sitke ja läbinärimatu kuju sümboliks . </s> <s> Inga oleks eelistanud märksa odavamat ja kodusemat kapsast , veelgi mõnusam olnuks hapukapsas , mis kuulus ka vanaproua parimate retseptide hulka ja mida selles köögis ei pakutud mitte ainult eestilike jõulude ajal , vaid peaaegu kõigil eestlaste ühistel pidupäevadel . </s> <s> Sparglit jumaldav perekond Ints oli aga vanaprouale nii oluline , et mingi hind ei lugenud . </s> </p>
<p> <s> Inga oli mõelnud sparglit noaga tükkideks sikutades , et niisugusele eliitprouale sobinuks märksa rohkem rääkida Aafrika savannidest või teekonnast Brasiilia vihmametsa . </s> <s> Temasuguse ees oli ju kogu maailm valla . </s> <s> Ja kui ta tahtnuks kiidelda oma julgusega ristikäigul venelaste vastu , siis olnuks Eesti piirilinnast Narvast märksa hirmuäratavam kas või Ivangorod teisel pool jõge . </s> <s> Proua Ints polnud Venemaale jalgagi saanud . </s> <s> Ei Peterburi ega Moskvasse , Siberist rääkimata . </s> <s> Ta nimelt vihkas venelasi , neid okupante . </s> <s> Neile polevat mingit õigustust ! </s> <s> Mitte kellelegi neist , kes pole eestlasena Eestis sündinud . </s> <s> Ja nüüd heitis see soliidselt vadistav proua esimest korda Ingale vägagi halvustava pilgu . </s> <s> Kogu see nõukogulik inimkiht tegevat armsa Eestimaa nii räpaseks . </s> </p>
<p> <s> Inga oli nina taldrikusse langetanud ja püüdnud end sundida rahulikuks mõttega , et iga pidu saab korda otsa , sest lisaks suuretähelisele MINALE kordus proua Intsi jutus aina aietamine : " Mina küll nii ei saaks . . . </s> <s> Mina kindlasti nõnda ei elaks . . . </s> <s> Mina nii ei teeks . . . </s> <s> Mina seda ei suudaks . . . " </s> <s> Inga mõtles viimast sparglitükki mäludes , kuidas küll niisugune võimukalt vadistav proua oleks sunnitud hakkama saama eesti keskealise töötu naisena , kellel pole mingit kindlat sissetulekuallikat ja ammugi mitte veel sedavõrd suursugust ülalpidajat nagu Ingmar Ints . </s> <s> Jah , kõige rabavam uudis oli see , et Sigrid Ints oli tõesti Rootsis õpetajana töötanud , aga juba üle kahekümne aasta polnud ta tegelnud millegi muuga peale oma ülisoliidse vadina . </s> <s> Perekond Ints ühendas endas just nimelt ühendamatut : sõna " soliidne " poleks muul juhul põrmugi " vadinaga " kokku sobinud . </s> <s> Täpselt samuti tundus Ingmar Ints oma proua kõrval sobimatu , ülearuse ja tumma võõrkehana . </s> <s> Inga ei suutnud mõista , mis küll hoidis Ingmari-sugust meest niisuguse naise paarilisena . </s> <s> Jah , Inga oli varemgi pidanud muigama , kuidas targad ja edukad mehed oma abikaasade poolt tummaks ja abituks vadistati , neid üha kamandades , näägutades , vaikima sundides . </s> <s> Aga eales polnud kontrast olnud nii rabav . </s> <s> Võib-olla oli Sigrid Ints olnud nooruses kütkestav , võib-olla oli nende pereelus tuhat dostojevskilikku saladust , sest Ingmar Intsi täielik kõnehalvatus oma naise juuresolekul tundus vähemalt psühhopaatilisena . </s> <s> Inga oli midagi sarnast üle elanud lapsepõlves , aga ta oli arenguks sobimatust keskkonnast ammu välja rabelnud ja endas kõneanni avastanud . </s> <s> Miks talus igati esinduslik mees veel viiekümnesena niisugust alandavat kohtlemist , nagu polekski ta tuntud tuumafüüsik , vaid külla kaasa võetud alaealine . </s> <s> Kui ta polnud just ullikesest vürst Mõškin ? </s> <s> Või seda enam , sest Ingmar võinuks tõesti oma vagalt kiirgavas hingeilus usutavalt Dostojevski Idiooti kehastada , ainult et proua Intsile sobinuks rohkem Smuuli loodud polkovniku lese roll , mis omakorda oleks Idioodi osa paugupealt naeruväärseks muutnud . </s> </p>
<p> <s> Majaperenaise igaõhtused minevikumälestused olid Ingale olnud märksa paeluvamad ja värvikamad . </s> <s> Jah , vanaproua Dohrmann võis ju oma Sigridikest jumaldada , aga tema enda leebe naljatlemine köitis Ingat märksa enam kui proua Intsi pidevalt laudkonda terroriseeriv sõnaragin . </s> <s> Ei ühtegi põnevat detaili , värvikat kirjeldust , teravmeelset lahendust . </s> <s> Niisuguseid inimesi oli Inga ennegi kohanud ja nende eest tavaliselt põgenenud , aga siin polnud kuhugi põgeneda . </s> <s> Kui inimene tähtsustas oma " mina " " MINAKS " , siis võis ta tõesti rääkida tundide kaupa soravalt . . . mitte millestki . </s> </p>
<p> <s> Pärast viiendat veiniklaasi ajas Inga end otsustavalt sirgu ja hakkas äkki ka suvalisel kohal pajatama , ei mingit haakumist proua Intsi jutuga , sest seda pausikohta oli kogu seltskond oodanud sparglite tükeldamise , lõhega maiustamise ja kookide lauale kandmise ajal. </s> <s> Inga otsustas kasutada kõneleja enda vestlustaktikat . </s> <s> Kui Sigrid Intsil oli kombeks tekitada sõnavõtte , mis algasid eimillestki ja suubusid lõpmatusse , siis tuli talle samaga vastata . </s> </p>
<p> <s> Laudkond oli algul jahmunud , rabatud , peaaegu vapustatud , sest proua Sigridit niimoodi katkestada ? ! </s> <s> Inga oleks peaaegu alla andnud , asi tundus lootusetu . . . </s> <s> Äkki puhkes aga Ingmar Ints taltsutamatult naerma . </s> <s> Mees ei öelnud ikka veel ühtegi sõna ja ei suvatsenudki ütelda kuni pidusöögi lõpuni , kuid vähemalt ta naer haakus taas naise naljadega . </s> <s> Samuti nagu Viini kohvikus . </s> <s> Igatahes oli elavast laibast saanud " naerev laip " . </s> </p>
<p> <s> Pärast külaliste lahkumist oli Inga maruvihane . </s> <s> Enda pärast . </s> <s> Mehe pärast , kes talle , mis siin ikka salata , nii kohutavalt meeldis . </s> <s> Ingmar Intsi pilkude pärast ! </s> <s> Ja ka nende avalate naerupahvakute pärast , mis muutsid proua Sigridi veel kraadi võrra näotumaks ja võimukamaks . </s> <s> Oli selge , et tänu Ingmar Intsi tunnustavale naerule oli Inga saanud proua Intsi näol äärmiselt salakavala vihavaenlase . </s> <s> Tallinlanna oli ju eiranud kõike seda , mida minalik Viini suurproua pidas ilmselt eiramatuks . </s> <s> Nimelt siis kui rääkis Sigrid Ints , julges rääkida ka tema . </s> <s> Ja kuni võiduka lõpuni . </s> </p>
<p> <s> Abikaasa kuulus Sigridi külge samavõrd kindlalt nagu mõni vana , aga hästi juuste alla peidetud vistrik . </s> <s> Mitte kellelgi polnud õigust sellele tähelepanu juhtida , kui proua ise seda vajalikuks ei pidanud . </s> <s> Mannetu mehehakatis pidi püsima kurttummana , sest tal polnud ju ammu öelda midagi , mis proua Intsi oleks huvitanud . </s> <s> Ingale peaaegu hingeilu ideaalina tundunud mees ja äkki niisuguse tuhvlialuse meheköömne rollis ? ! </s> <s> Just see rabaski psühholoog Inga Velmerit , haavas hingepõhjani , tegi sedavõrd haiget , et Inga ei suutnud üle hulga aja näha kogu olukorra koomilist ja mingil määral temale endalegi kasulikku varjundit . </s> <s> Jah , mees läigatas tõesti truult oma abielusõrmust , aga see oli pigem truuduse paroodia . </s> </p>
<p> <s> Inga polnud eales kohanud meest , kes kogu oma tummusest hoolimata oleks end abikaasa juuresolekul nii iharalt , lausa siivutult ülal pidanud . </s> <s> Igasugused abikaasad olid Ingale tihti kelmikalt külge löönud , aga see oli pigem oma naisele koha kätte näitamiseks , relvaks igapäevases argiheitluses , et millegi või kellegi eest kätte tasuda . </s> <s> Eks kahe inimolendi pidev kooselu oli aeg-ajalt ikka katsumus ja ilma nääklemiseta said hakkama vähesed . </s> </p>
<p> <s> Inga oligi õigupoolest seepärast üksi , et ta ei viitsinud ei näägutada ega kohta kätte näidata . </s> <s> Peaaegu kõigis abieludes peeti armukesi vahelduseks koduloomadele , kes liiga ruttu ära surid või ülekäte läksid . </s> <s> Ja kõige tüütumad olid lähedastele sõpradele ja psühholoogidele tihtipeale just igavesti truud abielupaarid , kus näägutamisaste ületas pealtkuulajate taluvuse piiri . </s> <s> Aga perekond Ints ei näägutanud ju , ei vestelnud omavahel , neil polnud teineteisega justkui üldse midagi tegemist . </s> </p>
<p> <s> Ja samas tajus Inga ise enda suunas voogavat niisugust erootilist tunnete tulva , mida ta polnud eales varem tundnud . </s> <s> Ehk vaid voodis , kõige julgemate seksuaalsete eksperimentide ajal , aga mitte " kaugjuhtimise " teel . </s> <s> Täies rõivais , kurguni kinni nööbitud ? </s> <s> Ja ometi sellised signaalid , et isegi psühholoogil pole sõnu . . . </s> <s> Jah , varsti muutuks ka Inga sellest kirelainest kurttummaks , ei suudaks enam ühtegi piuksu kuuldavale tuua . </s> <s> Ja see mehe sulnis naer , otse hinge ja ihhu tabav , mõjuvam kui mõni kirglik hellitus . </s> <s> See pole ometi võimalik ? </s> <s> Kuidas see küll võimalik on ? </s> <s> Ja samas ta kõrval pidevalt vaterdav abikaasa . . . </s> </p>
<p> <s> Alles hiljem taipas Inga Velmer kohutavalt vihastada . </s> <s> No kuulge ? ! </s> <s> See oli ju hullem grupiseksist ? </s> <s> See oli . . . </s> <s> Pagan teab mis ! </s> <s> Inga oli hingepõhjani vapustatud , aga protesteerida polnud millegi vastu . </s> <s> Täies hinge- ja kehailus härrasmees istub tummalt ja vaoshoitult üle laua . </s> <s> Ei mingeid rõvedaid märkusi ega nilbusi , ei ühtegi ühiskonna poolt karistatavat sõna ega liigutust . </s> <s> Ainult see tunnetevoog , mida ei suudaks ilmselt tagantjärele tuvastada isegi võimsaim valedetektor . </s> <s> Nähtamatu kirg , mis vaid Inga kehha suubub ja seal hullutavaks muutub . </s> <s> Nähtamatu abielurikkumine ? </s> </p>
<p> <s> Ah , siis niisugune oli see mees ? </s> <s> Pealtnäha nagu pühak . </s> <s> Igati vooruslik . </s> <s> Keskealise meheliku ilu ideaalpilt . . . </s> </p>
<p> <s> Põgeneda , ainult põgenemine päästaks , enne kui pole hilja , sest see kõik oli kuidagi hullumeelne . </s> <s> Riivatus ilma riivatuseta . </s> <s> Vooruslikkus ilma vooruseta . </s> <s> Vürstmõškinlik alandlikkus ilma tõelise alandlikkuseta . </s> <s> Iha , mis näris kogu olemust . </s> </p>
<p> <s> Enne seda nõmedat pidusööki oli Inga lootnud kanda tärkava sõpruse või vähemalt tutvuse üle kogu perekonnale , sest Viini ooperikohvikus Ingmar Intsiga vesteldes oli ta tõusnud harukordse vaimse naudinguni . </s> <s> See oli just nimelt tõusmine , ülendumine , vaimne lend . </s> <s> Midagi niisugust hindas Inga kõige enam , mitte nõmedaid meelitusi , vaid just tõelist vaimset sidet , mõtete haakumist , lausete sujuvat jätkumist , naljade kohalejõudmist . </s> <s> Tal oli ju tuttavate seas palju sümpaatseid abielupaare . </s> <s> Mõned mehed olid küll püüdnud temaga tagajärjetult flirtida , aga Inga jaoks oli sõprus naisega parim kaitsevahend tema abikaasa vastu . </s> <s> See muutis ta alati immuunseks nagu absoluutse garantiiga kaitsesüst . </s> <s> Inga vihkas segasuhteid , need tundusid talle ülimalt räpastena , isegi rõvedamana lõbumajast , kus vähemalt ei mõnitatud kõige inimlikumaid tundeid : sõprust ja usaldust . </s> <s> Paljud naised pidasid küll vägiteoks just oma parima sõbratari mehe ülemeelitamist . </s> <s> Inga jaoks polnud jälgimat tegu . </s> <s> Ta põlgas mehi , kes oma abikaasa juuresolekul teda ahvatleda püüdsid ja naisest automaatselt tema verivaenlase tegid . </s> <s> Abikaasad ei pruukinudki Inga Velmerit tõeliselt ohtlikuks ahvatlejaks ja konkurendiks pidada , ta oli ju nende arvates liiga feministlik , aga alandushetke ei antud ometi andeks . </s> <s> Millalgi ja kusagil ja kuidagi sai Inga ikka kättemaksulise salatorke tagasi . </s> <s> Tööpuuduse ajal olid seega flirtivate meesülemuste armukadedad abikaasad Ingale eriliseks nuhtluseks . </s> <s> Perepidusid ei saanud vältida , kui ei tahtnud ses uues õnneriigis lausa nälga jääda . </s> <s> Aga iga suutäis ja repliik oli enamasti köietants kuristiku kohal , sest mõni ettevaatamatu sõna võis taas ühe kasuliku tutvuse kuristikku lennutada . </s> </p>
<p> <s> Veidralt nähtamatu side Ingmar Intsiga aidanuks aga kuristikku kukutada kogu kümneaastase laitmatu reputatsiooni väliseestlastega lävimisel . </s> <s> Inga oli tagasi tõrjunud isegi tähtsaid vanapoisse , kes võinuks talle kindlustada sama võimuka staatuse nagu koduperenaisest proua Intsil . </s> <s> Inga eelistas sõltumatust ja huvitavat tööd . </s> <s> Välismaalasega abielludes oleks ta igal juhul pidanud alistuma võõrastele ja ettearvamatutele mängureeglitele . </s> <s> Mehe rikkus polnud ju mingiks garantiiks , et ka Ingast saanuks pärast pulmi jõukas proua , pigem loodeti " ida " naistest eriti kuulekaid ja odavaid ümmardajaid , lõbustajaid , tasuta seksiorje , kes igale abikaasa kapriisile pidanuks alluma . </s> </p>
<p> <s> Mehed olid eelisseisundis ka Eestis , aga seda enam läänes , kus ida poolt tulija oli igal juhul paremasse maailma kippuja , sest ta tuli halvast ja lagunevast endiste maailmast , kuhu nõukogude kord oli ta ilma igasuguse kaasavarata maha jätnud . </s> <s> Mingi ametialane edu või haritus ei lugenud . </s> <s> Polnud see ju patriarhaalse ühiskonna kosjaturul lugenud aegade algusest peale , sest patriarhaalsusest polnud suutnud välja rabelda isegi mitte kommunistliku võrdsuse poole pürgiv ühiskond , kus õndsasse abielusadamasse jõudnud neidude õlule langes lihtsalt topeltkoormus . </s> <s> Eesti Vabariigis protesteeriti lisaks kõigele muule veel nõukoguliku võrdsustamise vastu ja seega ei mingeid lapsehoidjaid ega koristajad nagu läänes , aga töö olgu tehtud ametiruumis ja lastetoas ja köögis . </s> <s> Kes keeldus , sai vastses riigis sõimunimeks " feminist " . </s> <s> Nagu näiteks Inga . </s> <s> Kogu maailma telesarjad näitasid pikki ja haledaid lugusid , kuidas naised kippusid kõigest hoolimata mehele ja kanged mehepojad aina põgenesid ülearu innukate kaunitaride eest . </s> <s> Keskealine paksmagugi oli väärt peigmees . </s> <s> Samaealist edukat naist paraku parima pruudina välja ei pakutud . </s> <s> Isegi mitte siis , kui ta oli võluvalt nooruslik , sale ja särav . </s> </p>
<p> <s> Ingmar Intsi antud visiitkaardi torkas Inga kotipõhja . </s> <s> Ise imestades , miks ta ei raatsi seda ära visata . </s> </p>
<p> <s> Aga härra Ints helistas ise . </s> <s> Mitte järgmisel ega ülejärgmisel päeval , vaid siis , kui Ingal oli kojulennuni vaid poolteist päeva . </s> </p>
<p> <s> Inga oli tahtnud viisakalt vabandades kohtumisest keelduda , aga pahvatas hoopis : " Ma arvasin juba , et te olete surnud ! " </s> </p>
<p> <s> See kõlas kuidagi . . . </s> <s> Kuidagi õnnetult armunu tülinorimisena , aga Ingmar Ints puhkes hoopis naerma ja tänas selle leebe tooniga , mis Ingale oli kohe algusest peale vastupandamatult mõjunud : " Olen tõesti südamest tänulik , et keegi viitsib ka minu käekäigu pärast muret tunda . </s> <s> Mu naine sõitis jälle minema . </s> <s> Ehk tahate tulla minuga lõunastama ? " </s> </p>
<p> <s> Nojah , klassikaline situatsioon . </s> <s> Abikaasa sõidab ära ja kohe tellitakse lõbustaja kohale . </s> <s> Käitumisviis , mida Inga eriti põlgas ja mille puhul ta oli alati suutnud välkkiirelt ära öelda . </s> <s> Nüüd ta aga hoopis nõustus . </s> </p>
<p> <s> Sama välkkiirelt . </s> </p>
<p> <s> " Jajah , Viini ülikooli vana peahoone ees . </s> <s> See meenutab mulle millegipärast nii väga tudengikohtumisi Tartu ülikooli aulas kella all . </s> <s> Lihtsalt mingi tunne . . . " </s> </p>
<p> <s> Inga tajus isegi , et heietab liiga pikalt ja veidralt . </s> <s> Ning lõpuks veel see sõnake " tunne " . . . </s> <s> Nad mõlemad teadsid suurepäraselt , et nende tunne oli neid ninapidi vedanud . </s> <s> Kaunilt vaimsest algusest oli saanud mingi lausa psühhopaatiline erootiline pinge , mis ei vajanud ühtegi puudutust ega sõna . </s> </p>
<p> <s> See lihtsalt oli olemas . </s> </p>
<p> <s> Oli olemas ka siis , kui Inga telefonitoru vabisevate sõrmedega üpris vanaaegsele hargile pani . </s> </p>
<p> <s> " Mis juhtus ? " uuris proua Ursula kaastundlikult . </s> </p>
<p> <s> " Ingmar Ints kutsus mind lõunasöögile , ta abikaasa on kuhugi ära sõitnud . </s> <s> " </s> </p>
<p> <s> " See on ju tore , " hüüatas vanaproua . </s> <s> " Ingmar on alati mu lemmik olnud . </s> <s> Oleksin ma ise paarkümmend aastat noorem , küll ma paneksin Sigridikesele aru pähe . . . </s> <s> Niisugust meest kogu aeg üksi jätta ! " </s> </p>
<p> <s> " Kas ta on siis ikka väga tihti üksi ? " vajas Inga kinnitust . </s> </p>
<p> <s> " Kahjuks jah , " kordas proua Dohrmann , aga tõttas ennast parandama . </s> <s> " See on ideaalne abielu , kui naine julgeb oma mehele nii palju vabadust anda . </s> <s> Proua Ints on tõesti väga arukas , ei tüüta Ingmarit ega midagi . . . </s> <s> Väärt kaasa . . . " </s> </p>
<p> <s> " See peab tõesti siis ikka väärt naine olema ! " püüdis Inga oma tundeid varjata . </s> </p>
<p> <s> " Muidugi , muidugi , " selgitas vanaproua õhinal . </s> <s> " Sa ju nägid , kuidas Sigrid Ints eile kogu pidu ülal hoidis ! </s> <s> Tema on seltskondlik , Ingmar rohkem nohik , aga mina ei heida seda ette nagu paljud teised . </s> <s> Mulle meeldivad nad mõlemad hirmsasti , kuigi Ingmarist on veidi kahju , sest ta on ikka nii üksi ja nii truu ! </s> <s> Näe , Sigridikene lubas kõiki vanaprouasid vastukülaskäigule kutsuda , kuni sa veel siin oled . </s> <s> Aga kihutas hoopis minema . . . </s> <s> Ju tal parematki teha , kui vanainimestele antud lubadust pidada ! " </s> </p>
<p> <s> Jutu lõpp kõlas õige pettunult ja Inga taipas , et vanaproua oli hingepõhjani solvunud . </s> <s> Tema poolt ülistatud Sigrid polnud isegi viitsinud telefonitoru võtta ja pidusöögi eest tänada või oma küllakutset tühistada . </s> <s> Ursula Dohrmann pääses aga haigete jalgade tõttu harva kodust välja ja tema seltsielu koosneski põhiliselt telefoni teel tänamistest , mis üksikut vana daami lohutasid . </s> </p>
<p> <s> " Ah , küllap ta ei raatsinud sparglit osta ! " viskas Inga saamatult nalja . </s> <s> " Ehk ootab , kuni nende aeg läbi ja saab midagi odavamat ? </s> <s> Näiteks kapsast . </s> <s> " </s> </p>
<p> <s> " Siis peab ta küll vist minu surmani ootama , " torkas heasüdamlik vanaproua ootamatu kibedustundega . </s> </p>
<p> <s> " Oh , kas ma siis ei öelnud ? </s> <s> Kui Ingmar Ints mind lõunasöögile kutsus , siis ta loomulikult vabandas , et ta ei saa praegu teid kõiki enda juurde paluda , sest abikaasa on jälle ära ja tema praegu abitu vanapoiss , kes ei oska üksinda pidusööke korraldada , " luiskas Inga ruttu ja oli ka härra Intsi peale pahane . </s> <s> Armsalt ennastohverdav vanaproua polnud ju milleski süüdi . </s> <s> Ka mitte selles , et ta ilmselt Sigrid Intsi " kõrgseltskonna " hulka ei kuulunud . </s> <s> Aga sel juhul poleks pidanud igati altruistlikku vanainimest ärritama ja teda peibutama kutsega , mida võimukas minataja tõenäoliselt algusest peale täita ei kavatsenud . </s> <s> Niisugust tüüpi inimesed uskusid ju endiselt , et päike keerleb siiski vaid ümber nende naba . </s> <s> Hoolimatu käitumine oli ülemaailmselt karistamatu võimalus ligimesi nöökida , lubades näiteks kindlal kellaajal helistada ja jätta helistamata , lubades kutsuda ja mitte kutsuda , lubades anda ja mitte anda , lubades tulla täpselt ja alati hilineda . . . </s> <s> Miks talus nii ausa näoga Ingmar Ints oma isiklikus kodus valelikke seltskondlikke kutseid loopivat abikaasat ? </s> <s> Või kui nad olid paras paar , miks siis oli Sigrid Ints oma oleku ja välimuse poolest pigem abikaasa vastand ? </s> </p>
<p> <s> Inga jaoks polnud küll maailma kauneimad inimesed sugugi mitte noorte iludusvõistluste pikasäärelised ja rinnakad võitjad , vaid need , kes olid end arendanud peaaegu pühakutaolise vaimse ja hingelise kiirguseni . </s> <s> Tuli see hingestatus geenidest või Ingmar Intsi vürstmõškinlikust mõttelaadist ? </s> <s> See oli psühholoogi jaoks seni ebaselge küsimus , mis vääris ehk tõesti härra Intsiga lõunasöögile minekut ja mõistatuse lõplikku lahendamist . </s> </p></div3><div3 type="peatükk"><head> 3 . peatükk </head>
<p> <s> Pärast Ingmar Intsi viirastuslikku kohaleilmumist oli Inga hakanud oma keha avastama nagu kunagi lapsepõlves . </s> <s> See kõik oli ju kunagi olnud . </s> <s> Teises maailmas , teises elus . </s> <s> Kas või algkoolis , kui kogu maailm tundus unelmana , mille vallutamist segas vaid alaealisus . </s> <s> Kõige mornimaski lapsepõlves on ju ikka kirgas lootus ja soov võimalikult ruttu täiskasvanuks saada , et unistused kibekähku täide viia ja olla kõige õnnelikum inimene maailmas . </s> <s> Lapse õnn on tihti unistamisvõimes , mis täiskasvanul eluvintsutustes kaob . </s> <s> Kibestunud vanakesed ei oska ega taha unistada " kuldsest vanadusest " , et kas või mälestusi ja oma elukogemusi nautida , nad paiskavad pigem lähedastele näkku süüdistava soovi : " Kui ma ometi kord sureksin ! " </s> </p>
<p> <s> Psühholoog Inga Velmer oli oma patsiente alati tahtnud eelkõige uuesti unistama õpetada . </s> <s> Millestki . . . </s> <s> Kellestki . . . </s> </p>
<p> <s> Ja nüüd siis unistas ta ise mõne oma hädise patsiendi kombel Ingmar Intsist ? </s> <s> See oli nii tobe ja samas nii õnnestav . </s> </p>
<p> <s> Kummituslik Ingmar oli hakkama saanud sellega , mis oli tavaliselt omane vaid esimesele armastusele : pilgulummuse uudsust , ühtaegu hirmuäratavat teadmatust ja kütkestavat tundeähvardust . </s> <s> Ainult enne neitsilikkuse kaotamist võis ju tegelikult olemas olla see salapärane aeg , kui üksnes pilgud tähendasid meeletut kutset ja pattu . </s> <s> Poiste silmad otsimas tüdrukute omi , nagu sõltuks sellest igapäevane ellujäämine . </s> <s> Pilguvahetus hapnikuvajadusena . </s> <s> Aga siis polnud pilkudel veel pooltki sellest erootilisest jõust , mis tulvas Ingasse Ingmar Intsi silmadest . </s> <s> Algul oli see tundunud vaid vaimse väljakutsena , aga vanaproua pidusöök vallandas niisuguse kummalise tundelaengu , mille kõrval igasuguste erootiliste ajakirjade veidrad poosid näisid Ingale vaid trikitava narrimänguna , sest kes osanuks pildistada kirevoogu ? </s> <s> See olnuks sama mõeldamatu nagu tabada fotoaparaadiga tõelist haldjat või kummitust . </s> <s> Võis ju poositada , pea all ja pepu üleval , aga see kõik ajas lihtsalt naerma . </s> <s> Neis piltides puudus elu , polnud sädet ega kirge , oli ehk vaid rõvedus , mida Ingmar Intsi pilkudes polnud aga mitte kübetki . </s> <s> Küllap polnud kõik inimesed sedavõrd laetud ? </s> <s> Ei kirest ega energiast . </s> <s> Nad vajasid pilte ja mänge . </s> <s> Sõja- , armu- ja elumänge . . . </s> </p>
<p> <s> Kogenud psühholoog Inga Velmer oli niisiis vajumas tagasi lapsepõlve , aga ta kavatses pärast lõunasööki sellest tundelisest segapudrust igal juhul välja rabelda . </s> <s> Lõpp pidi olema viisakas , ilma selle tapva kahemõttelisuseta , mis peoõhtul naise põsed hõõguma pani . </s> <s> Ei , see pole tõesti Inga jaoks ! </s> <s> Niisugune pilguflirt abikaasa juuresolekul ? ! </s> <s> Tõeline häbematus , mida ootaks vaid paadunud naistekütilt , mitte aga pühakunäoliselt Ingmar Intsilt . </s> </p>
<p> <s> Sel ajal , kui Inga oli mõtteis juba kindla otsuse teinud , tuhlasid ta käed ometi masinlikult reisikotis , rebisid katki uhiuue kleidipakendi , kuigi kleit pidi olema kingituseks parima sõbranna tütrele . </s> <s> Helekollane , suure dekolteega . </s> <s> Viini naised kõndisid ju ooperis ringi peaaegu paljaste rindadega . </s> <s> Ta pidi olema tasemel , ta tahtis olla tasemel . </s> <s> Aga keha ei vajanud ootamatuks elluärkamiseks õigupoolest mingit õigustust . </s> <s> Liibuv erkkollane kleit oli vaid üks osa meeletusest , mida Inga mõistus täielikult hukka mõistis ja millest keha joovastust tundis . </s> </p>
<p> <s> " Ah , missugune kleit , miks sa küll seda meie peoõhtul selga ei pannud ? ! " ahhetas vanaproua . </s> <s> " Sa näed poole noorem välja ja üldse kuidagi täiesti teistsugune . . . " </s> </p>
<p> <s> " Mul polnud siis veel , polnud kleiti . . . polnud meeles . . . tähendab , ma ei tea , " kogeles Inga süüdlaslikult ja püüdis lahkest kiitjast mööda lipsata . </s> </p>
<p> <s> " Mulle nii väga meeldib kollane värv , " innustus Ursula Dohrmann veel enam oma häbelikku külalist julgustama . </s> <s> " Nooruses oli see mu lemmikvärv , sobis mu nahaga , tõi minus kõik parima esile , noh , nüüd toonitaks kollane vaid kortse ! </s> <s> Aga mõned ei talu erksaid värve . </s> <s> Sigrid Ints on alati nii pastelne , toon-toonis , ah , nii elegantne . </s> <s> Tema ei kannata kollast , ma tean ! " </s> </p>
<p> <s> Pigem ilmetu kui elegantne , tahtnuks Inga torgata , aga turtsatas tahtmatult . </s> <s> Vähemalt teadis ta nüüd , et proua Ints pole kunagi ilmunud oma mehe ette niisuguses erkkollaselt maitsetus riideesemes . </s> <s> Olgu see abielusõrmuse truule kandjale parajaks õrrituseks . </s> <s> Pärast lõunasööki kavatses Inga igatahes jäädavalt nende stiilselt pastelsest elust kaduda , jättes abikaasad kohusetundlikult koos vaikima . </s> <s> Ikka kuni hauani , nagu kirikus lubatud . </s> <s> Jah , peaaegu nagu eluaegne vangistus kahelises kambrikeses . </s> <s> Ja isegi armuandmispalvet pole kellelegi esitada , sest see saatus on ise valitud . </s> </p>
<p> <s> Inga oli trammis sedavõrd oma mõtetesse süvenenud , et ta vastasistuva mehe imetlevat pilku kohe ei märganud , kuigi teda polnud Viinis veel nii jumaldavalt jälgitud . </s> <s> Tõsi küll , ta polnud ju enam reaalses Austria pealinnas . </s> <s> Ta oli tagasi lapsepõlves , sellel unelmatemaal , kus kõik oli võimalik ja iga mehelik silmapaar andis kogu kehale juurde alateadlikku lennukust . </s> <s> Oma täiskasvanutarkusega pidi Inga tahtmatult muigama . </s> <s> Just nüüd , kus ta keha oli võimeline kütkestama iga meest , sest ta hõõgus enesekindlusest ja armastuse igatsusest , jah , just nüüd oli ta keha kõigi teiste meeste jaoks täiesti kättesaamatu , sest kogu ta olemus sirutus vaid ühe mehe poole . </s> <s> Selle poole , kes ta keha ellu oli äratanud . </s> <s> Ülejäänud võinuksid teda vaid vägistada ja selles oleks olnud veel vähem tõelist naudinguekstaasi kui lõbumaja kinnimakstud kires . </s> <s> Aga juba oli Inga kohtumispaika jõudnud . </s> </p>
<p> <s> Pikakasvuline Ingmar Ints kõrgus ülikooli ees . </s> </p>
<p> <s> Kohmetu tervitus , veidi katkendlik vestlus . </s> </p>
<p> <s> Kuidagi jõudsid nad koos restorani , midagi nad seal ka tellisid . </s> <s> Pilgud kogu aeg teineteise silmades , nagu võiks viirastuslik elektriühendus muidu paugupealt katkeda ja kogu maailma pimedaks muuta . </s> </p>
<p> <s> " Veini ? </s> <s> Valget , punast ? " küsis Ingmar Ints , aga ta pilk küsis hardalt hoopis muud . </s> <s> Mehe vaade tungis Inga hinge , tegi seal metsikut laastamistööd . . . </s> <s> Nad tellisid lõputult kaua ja segaselt , aga nagu kolmapäeval ooperikohvikus , nii märkas Inga ka siin kelneri ülimat aupaklikkust ja kannatlikkust härra Intsi teenindamisel . </s> <s> Soovitused , segaduste alandlik talumine , muutmised , uued tellimused . </s> <s> Lõpuks oli midagi laual . </s> <s> Nad on kahekesi , oma pilkude kirgliku needusega vastamisi . </s> </p>
<p> <s> Ingmar Ints lõikas ometi lummuse läbi , seda oma abikaasa meenutamisega : " Te peaksite sellest küll minu naisega rääkima , kui teile spargel ei maitse . </s> <s> See on tema lemmiksöök ! " </s> </p>
<p> <s> " Ma ei taha ju üldse temaga . . . </s> <s> Miks peaks mul just temaga ühine lemmikroog olema ? </s> <s> See tähendab , muidugi võiks , aga miks see teile nii tähtis on , et ma sööksin just seda , mida teie abikaasa ? " püüdis Inga abitult irooniline olla . </s> </p>
<p> <s> " Lihtsalt on spargel tervisele väga kasulik ! </s> <s> Ja mu naisel on väga hea maitse , ta toitub viimasel ajal äärmiselt tervislikult , " teatas Ingmar Ints vastuvaidlemist välistaval toonil ja tellis endale loomulikult lõheprae koos spargliga , justkui pühendaks isegi selle lõunasöögi oma ringireisiva kaasa kõigi soovide alandlikule rahuldamisele . </s> </p>
<p> <s> Inga tellis Viini seaprae , protestiks proua Intsi tervislikkuse vastu . </s> </p>
<p> <s> " Jah , mulle meeldib igas linnas süüa just linnanimelisi toite , " kinnitas naine malbelt , kuid ometi väljakutsuvalt . </s> </p>
<p> <s> " Te peaksite kindlasti mu naisega tervislikust toitumisest vestlema , " kuulutas Ingmar Ints etteheitvalt . </s> </p>
<p> <s> " Teie abikaasa on nii tihti ära , võib-olla peaksite ta targad õpetused lindistama , et võiksite neid alati oma vestluskaaslasele ette mängida , " pahvatas Inga . </s> </p>
<p> <s> " Kuidas palun ? " kergitas Ingmar Ints hämmastunult kulme . </s> </p>
<p> <s> " Oleks proua Ints meid kõiki külla kutsunud , küllap oleksin siis ka temaga vestelnud , " vastas Inga punastades . </s> <s> " Aga ta sõitis ju ootamatult minema , nii et ma olen tänulik selle suure au eest , kui vähemalt teie soostute minuga täna sparglist ja tervisekastest vestlema ! " </s> </p>
<p> <s> " Mis teiega äkki lahti on ? " küsis Ingmar Ints väga tõsiselt . </s> </p>
<p> <s> " Ma lihtsalt selgitasin , miks ma praegu räägin teiega , mitte proua Intsiga . " </s> </p>
<p> <s> " Te peaksite mu naisega kindlasti vestlema ! " rahunes mees veidi . </s> <s> " Temalt võib tõesti iga naine palju huvitavat kuulda . " </s> </p>
<p> <s> " Ma kuulen piisavalt palju huvitavat ka teilt . </s> <s> Õigemini kuulsin ! </s> <s> Meie esimesel kohtumisel . " </s> </p>
<p> <s> " Ja nüüd enam ei kuule ? " poetas härra Ints õrritavalt . </s> </p>
<p> <s> " Nüüd te näite lootvat , et abikaasa peab teie eest alati söögivestlused maha pidama nagu proua Dohrmanni pidusöögil . </s> <s> Olite seal üpris sõnakehv . </s> <s> " </s> </p>
<p> <s> " Mulle ei meeldi naiste tühine loba ! " vastas füüsik järsult . </s> </p>
<p> <s> " Ja miks see mulle peaks meeldima ? " </s> </p>
<p> <s> " Sest te olete naine , noh , ma arvasin , et võiksite minu abikaasaga rääkida kosmeetikast ja neist muudest naiste värkidest , millest mina midagi ei jaga . </s> <s> " </s> </p>
<p> <s> " Mina ei jaga samuti , oleksite pidanud seda juba meie esimesel kohtumisel taipama , " ärritus Inga üha rohkem . </s> <s> " Vaadake täpsemalt mu nägu ! </s> <s> Isegi vanaproua Dohrmann kasutab rohkem kosmeetikat ja moerõivaist ei tea ma üldse mitte midagi ega tahagi teada , sest mul on teised huvid . </s> <s> " </s> </p>
<p> <s> " Noh , teie ei peagi neist midagi teadma , " pomises Ingmar ja heitis Ingale taas ühe oma eriti anuvaist armunäljas pilkudest . </s> </p>
<p> <s> " Loomulikult ei kuulu ma lääne eliiti ega pea midagi teadma kõrgklassi prouade luksusemaaniast . </s> <s> Mina teenin endale leiba oma ajude , mitte aga pead katva kestaga , mida peab ilupurkidega pidevalt möksima . " </s> </p>
<p> <s> " Ega sel kestal ka möksimata kujul väga viga ole ! " naeratas Ingmar Ints veelgi õrritavamalt ja puhkes siis ootamatult naerma . </s> <s> " Miks te küll täna nii turris olete ? </s> <s> Kes teil tuju rikkus ? </s> <s> Vanaproua Dohrmann ? " </s> </p>
<p> <s> " Ma lihtsalt saan aru , et te tunnete oma naisest puudust ja minuga vestlemine teid ei rahulda . </s> <s> Ometi jätab ta teid vist tihti üksi ? " </s> </p>
<p> <s> " Jah , ta sõidab sageli ringi ja mina pean siis kaunis Viinis vanapoisina konutama , " oli Ingmar taas sundimatu lõõpija . </s> <s> Ingat jahmatas ometi üha süvenev kontrast mehe sõnade ning kogu meeletu erootilise pinge vahel . </s> </p>
<p> <s> Ingmar Intsi vestluskunst toetus sel lõunasöögil jätkuvalt oma abikaasa kaitsvale arvamusele . </s> <s> Esimesel kohtumisel ei viidanud ta kordagi oma naisele . </s> <s> Nüüd peitus mees äkki pidevalt oma naise veendumuste kindlusevalli taha . </s> <s> Mille eest ta end varjas ? </s> <s> Lootis ta ehk nii põgeneda nende pilgulummuse eest ? </s> <s> Inga jaoks oli see sama lapsik nagu ta enda sukeldumine tagasi lapsepõlve . </s> <s> Aega , kui juba ainuüksi armastatud nooruki pilk pani käed värisema . </s> <s> Härra Ints jätkas kohvijoomisel aga nii innukalt oma naise tsiteerimist , et see muutus lausa koomiliseks , sest sarnanes Ingale nii tüütute marksismi-leninismi kohustuslike tsitaatidega nõukogude ajal. </s> <s> Isegi ülikoolieksameil läbisaamiseks pidi ikka piisavalt tsitaate pähe tuupima . </s> <s> Missugusel elueksamil lootis aga Ingmar Ints oma naise tsiteerimisega läbi saada ? </s> <s> Pidi see olema alateadlik kaitseliin Inga võrgutavalt erkkollase kleidi vastu ? </s> <s> Või oli see lihtsalt alaväärsus ? </s> </p>
<p> <s> Olgu mis oli , aga see kõik oli kokkuvõttes Inga jaoks ikkagi kohutavalt nukker katsumus . </s> </p>
<p> <s> Veel hullem kui võis arvata . </s> </p>
<p> <s> See mees . . . </s> <s> Ta oli ju lootusetu tuhvlialune . </s> <s> Parim kinnitus , et igavene ja suur armastus teeb pimedaks . </s> </p>
<p> <s> " Te tundute nii ülimalt truu . </s> <s> Teie pole vist küll eales oma naist petnud ? " jahmus Inga ise oma küsimusest ja lisas ruttu . </s> <s> " Igatahes vanaproua Dohrmann peab teid kõige truumaks abielumeheks kogu maailmas . </s> <s> " </s> </p>
<p> <s> " Jah , ma olen olnud täiesti truu , " vastas mees lühidalt ja süüvis ise ülimalt erootilise kutsega Inga silmadesse . </s> </p>
<p> <s> See oli tõesti liig mis liig . </s> </p>
<p> <s> Kas kuulus tuumafüüsik oli argielus alati " truult " flirtiv . </s> <s> Või vaid naeruväärselt kogenematu ? </s> <s> Oli ta esmakordselt sedavõrd ühest võõrast naisest haaratud ? </s> <s> Vanuigi lapseliku esimese armastuse haardes nagu Ingagi ? </s> <s> Täiesti asjatundmatu ses uudses kirelaengus ? </s> </p>
<p> <s> Aga Ingmar Ints tulistas Ingat üha uute tõeteradega oma abikaasalt . </s> <s> " Minu naine arvas . . . </s> <s> Minu naisele meeldib . . . </s> <s> Minu naine pooldaks . . . </s> <s> Minu naine . . . " </s> </p>
<p> <s> See oli üha piinavam ja pingutavam , sest proua Ints polnud psühholoog Inga Velmerile tõesti olnud mingi iidol , pigem ülimalt tühine tüütus . </s> <s> Olnuks suurim solvang pahvatada , et proua Intsi taolise naisega ei viitsiks ta eales pikemalt vestelda , sest vastasistuja oli ometi kogu elu pühendanud just selle naise tsiteerimisele , tema ümmardamisele , ta tujude täitmisele . </s> <s> Lapsed olevat neil juba täiskasvanud , kumbki ei elavat Viinis , sest polevat Austrias kohanenud . </s> <s> Ingmar Ints teenivat hommikust õhtuni raha , et ta koduperenaisest abikaasa võiks kaubamajades oma soove rahuldada , tervislikult toituda ja koristajale päevast päeva puhtusekontrolli teha . </s> </p>
<p> <s> Millal on Ingmar Ints rohkem tema ise ? </s> <s> Kas tööl keerukaid tehnilisi operatsioone sooritades , geniaalseid otsuseid vastu võttes või hoopis kodus oma naise nõmedaid tsitaate pühade mõtteteradena ajju talletades . </s> <s> Paljud teadlased on olnud abielus ülbelt võimukate naistega . </s> <s> Akadeemilistes ringkondades ringi liikudes oli Inga pidanud seda pidevalt tõdema , aga kunagi polnud see tõde tabanud teda nii valusalt nagu sel lõunasöögil , kui mees ründas Ingat lisaks erootiliselt laetud pilgule ka oma abikaasa üha tühisemate arvamustega . </s> </p>
<p> <s> " Mu naine jumaldab puhtust , meie küll nii elada ei saaks . . . </s> <s> Meie kindlasti mitte . . . </s> <s> Meie teeksime hoopis nii . . . </s> <s> Meie läheksime sinna . . . </s> <s> Meie . . . </s> <s> Jah , meie . . . " </s> </p>
<p> <s> Äkki tegi psühholoog Inga Velmer jahmatava avastuse , et kui proua Intsi kõnepruugis kõlas ülivõidukalt ja suuretäheliselt sõna " MINA " , siis oli mees oma " mina " hoopis unustanud ja täiesti " meietamisele " üle läinud . </s> </p>
<p> <s> Kõige alandavam oli veel see , et orjalikult meietav isik puuris samas kirglikku pilku Inga silmadesse , kuigi pidanuks kodus istuma ja oma abikaasa tsitaate kõigile seintele kirjutama . </s> <s> Kogu lugu oli lausa enneolematu , peaaegu sündsusetu , veel hullem vanaproua peoõhtut täitnud erootilisest pingest . </s> <s> Inga jaoks oli see vastuolu , jah , lausa siivutu , kuid ometi täiesti karistamatu ja peaaegu sadistlik piin . </s> </p>
<p> <s> Naine oli vapustatud , sest nii õnnetuna polnud ta end juba ammu tundnud kui sellel masendavalt pikal lõunasöögil . </s> </p></div3><div3 type="peatükk"><head> 4 . peatükk </head>
<p> <s> Ühise lõunasöögi tulemuseks oli ometi see , et Ingmar Ints pakkus end Ingat saatma . </s> </p>
<p> <s> Keelduda olnuks mõttetu , sest kes võinuks takistada üht eurobossi Viini lennujaama ilmumast . </s> <s> Ja miks mitte viimast korda näha meest , kelles naine oli hilinenult ära tundnud oma meesideaali ? </s> <s> Ingmar Ints kuulus kellelegi teisele , noh , olgu ! </s> <s> Eks paljud rahvamassi poolt jumaldatud staarid kuulusid ka teistele , kuid kaugelt imetleda tohtis neid ju ikka . . . </s> </p>
<p> <s> Psühholoog Inga Velmerit polnud küll keegi ammuilma saatnud või vastu võtnud . </s> <s> Naine tahtis enamasti nautida iga reisiga kaasnevat avastajatunnet ega soovinud innukat minekurõõmu lämmatada mingeid kohmakaid lahkumissõnu nämmutades . </s> <s> Pikk jumalagajätt polnud tema jaoks , kuigi ta vahel kadestas neid , kes üksteist igasugustes jaamades lõputult musitasid . </s> <s> Inga oli kehalistest hellitustest võõrutatud juba õige varakult . </s> <s> Ju see oli Eestimaa eestlastel üldse kombeks , kuigi mitte siia sisserännanutel . </s> <s> Valjuhäälsete kasahhide , grusiinide , armeenlaste ja muude tõmmunahaliste kärarikas emblemine Tallinnast lahkumisel pani Inga alati muiates imetlema , miks tedagi ei võiks kord nii ära saata , nagu sõidaks ta Prometheuse kombel läbi ohtude kõigile rahvuskaaslastele tuld tooma . </s> <s> Tõesõna , võõrkeelsed ei väsinud silitamast , hellitamast ja pisaraid pühkimast . </s> <s> Eestlased vesistasid isegi matustel vähem , muutusid siis justkui raidkujudeks , võib-olla niisugusteks nagu muistsed põhjamaalased , kes teadsid , et lumetorm külmutab kõik pisarad põsel talumatult valusaks ja tuleb ruttu leinata , et hinge jäätumast hoida . </s> <s> Põhjamaa muutis taluvuskindlaks . </s> <s> Ehk oli see üheks paljudest põhjustest , miks peaaegu olematult väikesearvuline eesti rahvas ikka edasi hingitses , kuigi igasugused härrad olid talle aastasadu kadu kuulutanud . </s> <s> Intelligentsus olevat kohanemisvõime tunnus . </s> <s> Aga kuivõrd tohtis siiski kohaneda , et mitte kaotada oma keelt ja maad ja hõimutunnet , mis kodueestlasi salapärasel ja katkematul kombel väliseestlastega ühendas , seda just keele ja kultuuri , mälestuste ja sünnimaa , mitte aga ühise arbuusimüümise kaudu ? </s> <s> Olid siis need Moskva armeenlased intelligentsemad , kes suure impeeriumi pealinnas oma emakeele täielikult unustasid ? </s> <s> Või need ameeriklased , kes väänasid inglise kõnepruugi ameerikalikuks , sest see polnud ju verekeel , mis kaotatud ammuilma koos esivanemate sünnimaalt lahkumisega . </s> <s> Inga meelest sarnanes niisugune intelligents ameerika rämpskunsti maailma lämmatava edukusega ? </s> <s> See andis nii palju silmanärvile , aga hingele enamasti väga vähe ja lapsikult pealiskaudset . </s> <s> Ka ameerika kiirtoit meenutas Ingale vaid algkooli , kui ema oli talle üpris sarnaseid kotletisaiu õpikute vahele surunud , neid rasvaplekilisteks muutes . </s> <s> Ameerikaliku intelligentsi kunstimaitse tõi talle seepärast igal pool maailmas iseenesest suhu algkoolimaigu , need mannetud koolisaiad . </s> </p>
<p> <s> Nüüd siis istus Inga lennujaamas ometi koos saatjaga . </s> <s> Ja ta teeleläkitaja oli ühtaegu sama kauge , nagu kusagil pühade hiiepuude vahel lehvivad iidsete esivanemate vaimud , ja sama lähedane , nagu üks hingesugulane üldse olla võib . </s> <s> Nad rääkisid ses saksa keelt raiuvas viinipäraselt kujundatud reisikohvikus mahedalt vokaalirohket eesti keelt . </s> <s> Nad moodustasid kahekesi õdusa saarekese ja just see kummituslik kodusus , mis kogu aeg Ingmar Intsust Ingasse hoovas , sundis naist maha saama ta endagi jaoks rabava ülestunnistusega . </s> </p>
<p> <s> " Ma olen teisse armunud , just seepärast jäägu meie kohtumine viimaseks , " pihtis Inga siiralt . </s> <s> " Ärge mulle palun helistage , nagu te just praegu lubasite teha . </s> <s> Kui ma teile esimesel õhtul oma visiitkaardi andsin , siis ma ei teadnud veel , et mind . . . see õnnetus tabab . </s> <s> Nii et vabandage ja jumalaga ! " </s> </p>
<p> <s> " Ma . . . ma . . . ma ei usu teid , " kogeles mees niisuguse ilmega , mis tõestas täiesti vastupidist . </s> <s> Ta uskus , ta teadis , ta oli justkui kuriteolt tabatud poisike . </s> </p>
<p> <s> " Seda siis nimetataksegi truuduseks ? </s> <s> Pagana nõmedad flirtijad , " mõtles Inga . </s> <s> " Ma olen juba üksnes tema pilgust saanud rabava erootilise elamuse , aga tema pungitab siin süütult oma põhjamaiselt helesiniseid silmi . </s> <s> Isegi silmaterad on tal kuidagi ülearu magnetiseerivad , muudest kummalistest energiavoogudest rääkimata . </s> <s> Pole ime , et ta on füüsikust leiutaja . </s> <s> Kirg kaugjuhtimise teel ? </s> <s> Me pole ju teineteist peaaegu puudutanudki . . . </s> <s> Nii naljakas ja nii kurb ! " </s> </p>
<p> <s> Inga oli ju ikka eemale põrkunud , kui mees püüdis teda tervitamisel või hüvastijätul suudelda , nagu kardaks ta pikselööki saada ja koheselt tuhastuda . </s> <s> Kuskil Volgogradi kandis , Kasahhi piiris ääres , olevat ju niisugune veider paigake , kus äike ringi luusib ja inimesi olematuks kõrvetab . </s> <s> Alles hiljuti leitud kesk kohalikku põldu täiesti söestunud talumees , kuigi ta riided olid peaaegu terved . </s> <s> Võib-olla oli Ingmar Intsi mõni vaarisa sigitatud nimelt seal – Kasahhi piiriäärses äikese naljanurgas ? </s> </p>
<p> <s> " Miks te nii mõttesse jäite ? " küsis mees juba veidi enesekindlamalt . </s> <s> " Jah , ma ei saa tõesti aru , miks me ei peaks kohtuma , kui te . . . äkki oletegi . . . ma ei usu , aga äkki olete . . . võib-olla . . . armunud . . . " </s> </p>
<p> <s> Mehe truu truudusetus käis Ingale järjest rohkem närvidele . </s> </p>
<p> <s> " Ühele leiutajale käib nii lihtne tõsiasi ilmselt tõesti üle mõistuse , " ründas naine otsustavalt , et kogu see veider energeetiline anomaalia ometi kord lõpeks . </s> <s> " Mina olen armunud , teie olete abielus . </s> <s> Järelikult oleks kohtuda sündsusetu ja riivatu , kui te pole just mingi alatu võrgutaja . </s> <s> " </s> </p>
<p> <s> " Ma ei ole alatu võrgutaja , " kinnitas mees . </s> <s> " Ma ei ole . . . kogu elu vältel midagi niisugust tundnud . . . </s> <s> Ma ei mõista . . . </s> <s> Miks me ei peaks kohtuma ? </s> <s> Ma tahan teid kohutavalt näha , ma lihtsalt pean teile helistama . </s> <s> Miks ma küll ei tohiks seda teha ? </s> <s> Ma tõesti ei saa aru ? " </s> </p>
<p> <s> " Kuidas te aru ei saa , kui peate ennast ausaks inimeseks ? </s> <s> Teil on ideaalne abielu , armastav naine , sellepärast ! " purskas Inga . </s> </p>
<p> <s> " Mul ei ole ideaalset abielu ega armastavat naist , " jätkas härra Ints vastamist sama tõsiteadusliku põhjalikkusega , nagu ta ka oma abikaasa arvamusi ja ütlusi oli tsiteerinud . </s> <s> " Sigrid ei hooli minust juba ammu . </s> <s> See kõik algas paarkümmend aastat tagasi , tal oli Stockholmis keegi teine , nii ta vähemalt ütles , seepärast me kolisimegi Viini . </s> <s> Mulle oli see õudne aasta , tappev löök ! </s> <s> Ja nüüd . . . üha hullemaks . . . </s> <s> Ma käin juba viis aastat oma naise pärast psühhoterapeudi juures , sest ma ei suuda sellest emotsionaalsest piinamisest enam omal jõul üle saada . </s> <s> " </s> </p>
<p> <s> " See oli siis tõsi , et te olete kõigest hoolimata täiesti truu ? </s> <s> Igavesti truu oma truudusetule naisele ? </s> <s> On alles armastus ! </s> <s> Aga kuidas mina saan teid aidata ? </s> <s> Mina pole teie psühhoterapeut , Viinis on nad pealegi märksa kõrgeklassilisemad ja rahakamad . </s> <s> Miks teil veel mingit ida psühholoogi vaja on ? " küsis Inga nukra tõrjuvusega . </s> </p>
<p> <s> " Ma olen Sigridile tõesti kogu elu truu olnud , " lausus mees nii lihtsalt , nagu kõneleks pihitoolis , kus iga väiksemgi vale oleks patt . </s> <s> " Aga mul ei ole ju teid vaja psühholoogina . </s> <s> Mul on tõesti juba oma psühhoterapeut , maksan talle iga nädal tunniajalise vestluse eest sada eurot . . . " </s> </p>
<p> <s> " Sada eurot ! ? " hüüatas Inga jahmunult . </s> <s> " Küll ikka koorivad õnnetuid abielumehi siin pillavas ja laiutavas Viinis . </s> <s> Aga minu arvates peaksite oma hingearsti vahetama , sest kasu pole temast ilmselt eriti olnud . . . " </s> </p>
<p> <s> " Ma räägin temaga avameelselt , ma mediteerin . </s> <s> Parem kui mitte midagi ! " </s> </p>
<p> <s> " Võiksite pigem saata oma sada eurot Eesti lastekodudele ja mediteerida üksinda , sest minu arvates pole ta pakkunud teile mingit lahendust . </s> <s> Te räägite iseendast muudkui meietades nagu muide iseendast pajatas ka nõukogude võim , et meie likvideerime kulaklust ja meie loome kolhoose ! </s> <s> Iga korralik psühholoog oleks teid vähemalt meietamisest ammu terveks ravinud . </s> <s> Kus küll teie enda isiksus on ? </s> <s> Tuumafüüsik Ingmar Ints ? ! " </s> </p>
<p> <s> " Ma olen ju abielus , see on loomulik , kui ma ütlen , et meie käime ja meie reisime ja meie mõtleme ja . . . " </s> </p>
<p> <s> " Proua Intsi jaoks on igatahes loomulik sõna – mina . </s> <s> Pealegi veel väga totalitaarse valitsejanna oma ! </s> <s> Teie abikaasa ei meietanud proua Dohrmanni peoõhtul mitte kordagi . </s> <s> On kohutav kuulda , kuidas üks edukas teadlane väidab , et naine mõtleb tema eest ! " </s> </p>
<p> <s> " Ta ei mõtle minu eest . . . </s> <s> Me lihtsalt mõtleme koos . . . " </s> </p>
<p> <s> " Ja kellega te koos leiutate ? " puhkes Inga nüüd laginal naerma . </s> </p>
<p> <s> " Tööl on ju hoopis midagi muud . </s> <s> Ma ei saa aru , miks te mind nii mõnitate ? </s> <s> Ise veel armunud ? </s> <s> Te lihtsalt rikute kõik ära . </s> <s> " </s> </p>
<p> <s> " Noh , siis on ju suurepärane . </s> <s> Loodan , et ma olen kõik piisavalt ära rikkunud , et te loobute mulle helistamast ! " hüppas Inga püsti . </s> </p>
<p> <s> Monogaamsete needus . </s> <s> Ja naeruväärsus . </s> </p>
<p> <s> Ingmar Ints oli oma rüvetatud pereõnnes iseendale truuks jäänud . </s> <s> Ta ei olnud hakanud rõvetsema , liiderdama , poris püherdama . </s> </p>
<p> <s> Mees oli hoopis hakanud kannatama . </s> <s> Otsustavalt ja sihikindlalt . </s> <s> Nagu keskaegsed märtrid . </s> <s> Tema oli ju lõppude lõpuks oma rivaali võitnud , naine oli temaga jäänud ja Viini kaasa tulnud . </s> <s> Ega kõik abielunaiste võrgutajad taha ju kohe armunud prouadega abielluda . </s> <s> Ja mitte kõik jõukat elu nautivad pereemad ei lahku oma igati kindlustatud abielust armastatu vaesesse pesakesse ! </s> <s> Ehk oli just see moondanud kunagise särava proua Intsi nii näotult võimutsevaks ? </s> <s> Ta oli loobunud oma armastusest , oli loobunud igasugusest võimalusest tõeliselt õnnelikuks saada , sest ta oli endale rängaks saatuseks valinud eduka mehe truuduse . </s> <s> Iga seltskondlik naine talitaks just nii . </s> <s> Anna Kareninad polnud moes üheksateistkümnendal sajandil ega ole ka nüüd . </s> <s> Positsiooniga mehi ei jäeta maha . </s> <s> Eriti veel nii meeletult armastavaid nagu Ingmar Ints , kes heldelt ja alandlikult oma abikaasat ümmardab . </s> <s> Temalt saab ju kõike . </s> <s> Ka täieliku hingelise vabaduse : minna , tulla , piinata ! </s> </p>
<p> <s> Truudus teeb , jah , tihti märtriks . </s> <s> Aga mõned jõukad härrad muutuvad ka nii lapsikult narrideks , sest neil pole seda õigustust nagu petvatel prouadel , et nad on ülalpeetavad ja valikuvõimaluseta . </s> <s> Truu mees , kes andestab kõik truudusetule koduperenaisele . </s> <s> Jah , see on tihti parim naljanumber ! </s> </p>
<p> <s> Ja ometi : siin see härra Ints nüüd istus , üha hingelisemaks ja sügavsilmsemaks muutuv . </s> <s> Ka vanaproua Dohrmann väitis , et Ingmar muutuvat vananedes ime kombel üha kütkestavamaks . </s> <s> Ta võiks olla iga naise unelm , kui tema enda unelmaks poleks truudusepiinad truudusetule , sest ta ei suuda lootusetust võitlusest loobuda . </s> <s> Aga ehk ta polekski nii kummituslikult vastupandamatu ja pühakuilmeline , kui ta oleks elanud teisiti ? </s> <s> Kogu ta edukas elu on lahustunud selles mõttetus kannatamises , mida ühiskond ja kirik kahtlematult ülistaks . </s> <s> Kas võiks kirik uuel aastatuhandel kuulutada pühakuks ka neid mehi ja naisi , kes on kogu elu oma truudusetutele piinajatele pühendanud ? </s> <s> On see hingeiluks moonduv märtrisaatus ? </s> <s> Või lihtsalt nõmedatele kannatustele raisatud elu ? </s> <s> Õnnelikuks pole nad ilmselt tühipaljalt kannatades teinud mitte kedagi . . . </s> <s> Võib-olla on Sigrid Ints aastakümneid sisendanud , et mehe truud armastust tulebki vaid üleolevalt taluda , sest härra Ints on ju võitja , kelle kodus liigub pidevalt ringi jumalik armusõja trofee – ta truudusetu kaasa ! </s> </p>
<p> <s> Võib-olla on see narrus ülim tarkus ? </s> <s> Kes neid maailma kannatavaid narre on eales lõpuni mõistnud ? </s> </p>
<p> <s> Inga haaras oma käekoti , kuigi tollikontrolli läbida oli veel liiga vara . </s> </p>
<p> <s> " Oodake ometi ! </s> <s> Te ei või seda kõike mulle näkku paisata ja siis minema joosta . </s> <s> See pole inimlik ! " karjatas Ingmar Ints anuvalt . </s> </p>
<p> <s> " Aga mind abikaasa tsitaatidega piinata on inimlik ? </s> <s> Minge oma psühhoterapeudi juurde Sigridikesest rääkima . </s> <s> Aga jätke mind rahule ! " </s> </p>
<p> <s> " Ma ei saa teid rahule jätta ! </s> <s> Ma vajan teid ! </s> <s> Öelge ometi , et te lihtsalt tahate mind proovile panna ! </s> <s> Öelge lahkumiseks midagi ilusat ! " </s> </p>
<p> <s> " Jah , loomulikult , ma ütlen , et lähen nüüd lennuki peale , " poetas Inga irooniliselt . </s> <s> " Ma ütlesin teile , et olen armunud , aga teie jaoks oleks ilus vaid see , kui teie abikaasa teile armastust vannuks . </s> <s> Seepärast olge aumees ja laske mul minna ! " </s> </p>
<p> <s> " Teil on ju veel vähemalt poolt tundi aega , " hädaldas truu mees , kes ihkas ometi kord truudusetuks saada . </s> <s> Miks küll pidi just Inga teda sel patuteel aitama ? </s> <s> Surgu õndsana . </s> </p>
<p> <s> " Ma nüüd lähen , " ütles naine otsustavalt . </s> </p>
<p> <s> " Miks küll ? </s> <s> Te tunnistate mulle otse näkku ja . . . </s> <s> Ükski naine ei ole mulle nii otse pahvatanud , et ta on . . . armunud , kuigi ma ei usu ja . . . " </s> </p>
<p> <s> " Esiteks : tähtis on see , kellesse teie igavesti armunud olete . </s> <s> Oma jumaldatud abikaasasse . </s> <s> See on nii ilus ja eeskujuks kõigile kristlastele . </s> <s> Ning teiseks : uskuge mida tahate , aga mina astun sellest psühhopaatilisest mängust välja . </s> <s> " </s> </p>
<p> <s> " Esiteks , " tõstis ka mees häält , " ma ei jumalda enam ammu oma abikaasat ja midagi eriti ilusat meie abielus pole . </s> <s> Teiseks . . . mulle pole vaja kahte naist . </s> <s> Mulle niisugused kahemõttelised mängud ei meeldi ! " </s> </p>
<p> <s> " Kui teile pole vaja kahte naist , siis on ülimalt loomulik , et me enam ei kohtu . </s> <s> Ja kui te oma abikaasat ei jumalda , siis olete lihtsalt igavene tuhvlialune ! </s> <s> Ja see on veel hullem , " ei saanud naine enam pidama , kuigi nii ei räägita väliseesti kõrgseltskonna esindajaga , kes võib kogu endise nõukogude inimese väliselu ja välissuhted ühe liigutusega ära rikkuda . </s> </p>
<p> <s> Aga Inga oli täiesti endast väljas . </s> <s> See pühakust liiderdaja ! </s> <s> Truu suli ! </s> <s> Kui tal pole rohkemaks julgust kui naistele otsavahtimiseks , siis sõitku põrgu . . . või otse paradiisi . </s> <s> Igal juhul sinna , kuhu Inga talle järgneda ei kavatse , ka mitte Püha Peetruse isiklikul käsul mitte . </s> </p>
<p> <s> Ingmar Ints puhkes aga äkki võluvalt naerma . </s> </p>
<p> <s> Just see tegi ta nii vastupandamatuks , sest iga teine eesti mees , noh , ka kõik need teised rahvused , kellega Ingal oli tulnud suhtlusrikka töö jooksul tegemist teha , nad kõik oleksid ammu rinna ette ajanud ja kukkunud tõestama , et Inga-sugused on ise meeste võrgutamise peal väljas . </s> <s> Korralik naine ei käivat ometi juhuslike meestega lõunasöökidel ega pihtivat igale vastutulijale armumisest , et teda lihtsalt kõige salakavalamal kombel võrku püüda . </s> <s> Ja selle patriarhaalselt " läbinägeliku " süüdistusega oleks tutvus ammendatud . </s> <s> Mõjukas abielumees püüaks edaspidi Ingat igal pool mustata . </s> <s> Kas või ilme ja muigega , et ah , see kerglane daamike on ju teada . . . </s> <s> Niisuguseid psühholoog Inga Velmeri poolt solvatud mehi sibas ringi juba kogu Euroopas . </s> </p>
<p> <s> " Minuga pole varem keegi nii rääkinud , " turtsatas Ingmar Ints lõbustatult ja lohutas naist oma kõige kütkestavama naeratusega . </s> <s> Jah , ta polnud siiski ilmaaegu sellest mehest nii kohutavalt , lootusetult ja meeletult võlutud . </s> <s> Ta oli tõepoolest teistsugune , kõiges . </s> </p>
<p> <s> " Ka mina pole varem mitte ühelegi mehele . . . mitte midagi nii otse . . . tunnistanud . </s> <s> See lihtsalt ei kuulu eesti naise olemusse , see . . . oli mulle endalegi ootamatu " tunnistas Inga , sest suurepäraselt alanud vaimne suhtlemine oli suubunud nii rabavasse avameelsusse , mis tema puhul oli enamasti võimalik vaid pärast kestvaid intiimsuhteid … </s> </p>
<p> <s> " Ma tunnen , et meil on kõik siiski väga hästi . . . </s> <s> Aga abikaasaga on vastupidi . . . ammu väga halvasti . . . </s> <s> Ma ikka helistan teile Tallinna , " kogeles Ingmar Ints . </s> </p>
<p> <s> " Ei , ei , ei ! " hüüatas Inga . </s> </p>
<p> <s> " Miks siis , kui te tõesti armunud olete ? " </s> </p>
<p> <s> " Kas te olete idioot , et te aru ei saa , " vuristas naine . </s> <s> " Saage ometi kord aru , et minu jaoks on teie abikaasa üpris tavaline koduperenaiselik nähtus , võimukas , aga igav . </s> <s> Ma oleksin ta ammu unustanud , kui poleks teid . </s> <s> Ja mulle teeb kohutavalt haiget , et te just niisuguse naisega koos olete . </s> <s> Oleks ta armas ja inimlik ja lihtsalt lahke , noh , kas või nagu vanaproua Dohrmann , siis . . . siis oleks asi teisiti . </s> <s> Ja siis poleks kogu teie abielu nii lootusetu . </s> <s> Ma võiksin sõbrustada Ursula Dohrmanni suguse naisega , olla perekonnasõber , aga teil on ju lausa mingi needus . </s> <s> Abikaasa on teid minatuks , isetuks ja kurttummaks rääkinud ! </s> <s> Ma ei taha niisugusesse õudusse sekkuda , ma tahan oma armumisest üle saada ja küllap saangi , aga teie peaksite ausa inimesena lõpuks ometi nõustuma , et te ei tohi mulle helistada ! " </s> </p>
<p> <s> " Teil peaks siis just rohkem lootust olema , kui mu naine oleks tõesti niisugune monstrum nagu te kirjeldate , " muigas Ingmar Ints üpris irooniliselt . </s> <s> " No ärge ikka võrrelge teda vanaproua Dohrmanniga . </s> <s> See on juba liig ! </s> <s> Sigridil on palju imetlejaid ja sõpru , ta suudab olla iga seltskonna keskpunkt . </s> <s> Ta on musikaalne , kultuurihuviline . </s> <s> Sigrid oli Stockholmis väga hea õpetaja . </s> <s> Ta loobus oma koolitööst vaid minu pärast . </s> <s> Ta ohverdas oma karjääri minule , aga rootsikeelsena ei leidnud ta loomulikult Viinis väärilist tööd . </s> <s> Ta on andekas ja . . . " </s> </p>
<p> <s> " Ma olen juba piisavalt kuulnud , mida kõike teie naine on . </s> <s> Jätke need avaldused oma psühhoterapeudile . </s> <s> Ja ma ei kavatsegi teie naist vanaprouaga võrrelda , sest Ursula Dohrmann on südamlikkuse ja inimliku headuse kehastus . </s> <s> See vanaproua on leidnud Viinis võimalusi tõlkimiseks , omalaadseks heategevuseks . </s> <s> Teie naine oleks võinud siin hiilgavalt rootsi keelt õpetada , kui ta poleks tahtnud lihtsalt suurt prouat mängida . </s> <s> Just teie võimaldasite seda ja mul pole teile rohkem midagi öelda . </s> <s> Kandke edaspidi sama truult oma abielusõrmust ja vahtige näljase näoga kõiki võõraid naisi , kes teisse armunud on . </s> <s> " </s> </p>
<p> <s> " Neid armunud naisi pole just karjade kaupa . </s> <s> Teie olete esimene , kes mind niisuguse ülestunnistusega on rünnanud . </s> <s> " </s> </p>
<p> <s> " Noh , siis on ju hästi , " muigas Inga pilklikult , endal peaaegu nutt kurgus . </s> <s> Midagi nii tobedat polnud ta juba ammu üle elanud . </s> <s> Kui üldse ? </s> <s> " Ehk jäetakse teid ka edaspidi rahule ja võite kuni surmani rahumeeli oma naist jumaldada . </s> <s> Ma loodan , et te saate nüüd lõpuks aru , miks meie edaspidised suhted on täiesti võimatud ! " </s> </p>
<p> <s> " Ei , ma tõesti ei saa ! " hüüatas mees nii siira imestusega , et Inga tahtmatult muigama pidi . </s> <s> Ingmar Ints oli visalt kangekaelne nagu vist kõik eestlased . </s> </p>
<p> <s> " Loomulikult kõditab teie iseteadvust , et keegi teisse armunud on , " ohkas naine . </s> <s> " Aga oleks alatu mind edaspidigi oma naise annetega piinata . </s> <s> " </s> </p>
<p> <s> " Ma ei piina ju , ma piinlen ise , " väitis mees masendunult . </s> <s> " Kas te siis ei tunne , et ka mina . . . tunnen . . . ja . . . ma lihtsalt pean teid jälle nägema . . . ma sõidan juba varsti Eestisse . </s> <s> Lubage , et me kohtume . </s> <s> Muidu on see kõik liiga kurb . </s> <s> " </s> </p>
<p> <s> " See kõik on igal juhul liiga kurb , " vastas Inga süngelt . </s> <s> " Truuduse eest peaks vanaduses olema kingituseks täiuslik abieluõnn ja teineteise toetamine , aga tegelikult läheb just vanakestel tihti kooselu eriti kibedaks ja vindunuks . </s> <s> Kõik vanad haavad annavad tunda . </s> <s> Täpselt samuti nagu nooruse tühisest seljavenitamisest saab kord pidevalt piinav luuvalu . </s> <s> Mis ei lähe paremaks , see läheb ikka hullemaks . </s> <s> Ja siis tõstavad kättemaksulised vanamutikesed oma meheraasukesi nooruspõlve solvangute pärast korterist välja . </s> <s> Eriti veel siis , kui meestest enam leivaraha andjat pole . </s> <s> Kõik ikka igiammuste solvamiste pärast . </s> <s> Või siis näägutatakse teineteist päevast päeva õige usinalt . </s> <s> Mina eelistan üksielamist , sest mulle nagu teilegi käib truudusetus üle jõu , näägutamine samuti . </s> <s> " </s> </p>
<p> <s> " Mulle ei käi . . . üle jõu . . . teiega , " pomises mees ehmunult . </s> </p>
<p> <s> " Mis ei käi üle jõu , kas truudus või truudusetus ? </s> <s> Aga truudusetut meest ma ei taha , " naeratas Inga kibedalt . </s> <s> " Meest , kes mulle iga sekund oma mõtetes ja südames truudust murrab , sest et ta oma truudusetut kaasat hetkekski unustada ei suuda . </s> <s> " </s> </p>
<p> <s> " No kuulge , me oleme vaid kolm päeva tuttavad olnud . </s> <s> Või veidi rohkem , vaheaegadega ! </s> <s> Mu naisel oleks märksa rohkem põhjust mulle teie pärast etteheiteid teha kui teil tema pärast ! " </s> </p>
<p> <s> " Just nimelt , ikka teie naisel , ainult teie naisel on õigused ja põhjused , need teie poolt arvestatavad , kuigi ta polevat eales armukade . </s> <s> Aga mina ei tohi isegi armukade olla , sest minul pole mingeid õigusi ! </s> <s> Nojah , õnneks ka mitte kohustusi , seepärast ongi väga hea , et ma Tallinna kaon , sest seal võin ma uhkes üksinduses armastada ja armukadetseda kas või Rootsi kuninganna abikaasat . </s> <s> See pole seadusega keelatud ega karistatav ! " </s> </p>
<p> <s> " Aga mis siis minust saab ? </s> <s> Kuidas mina pean nüüd ilma teieta hakkama saama ? " küsis härra Ints haledalt . </s> </p>
<p> <s> " Alles äsja te pidasite mulle moraaliloengu , et teil polevat kahte naist vaja ! </s> <s> Küllap siis saate suurepäraselt hakkama nagu ikka . </s> <s> Aga mina lähen tõesti lennukisse , sest minu nime juba hõigati valjuhääldist . </s> <s> Tänu teile olen ma esimest korda niivõrd hiljaks jäänud , et äkki selline au välismaisel lennuväljal . </s> <s> Kuulda oma nime nagu Viini kõige moraalitumat häbiplekki avalikult välja hüütavat ! " </s> </p>
<p> <s> Eesti lennufirmale kuuluvas lennukis tundis Inga end peaaegu Tallinnas olevat , sest naaber naeratas hilinejale õige kaastundlikult . </s> </p>
<p> <s> " Olite oma vennaga nii vestlusse süvenenud , et peate õnne tänama . </s> <s> Saite lausa meie lennuki sabast kinni , " noomis kõrvalistuja puhtas eesti keeles . </s> </p>
<p> <s> " Missuguse vennaga ? " silmitses Inga hingeldades naabri kopsakat kuju . </s> <s> " Te ajate mind vist kellegagi segi ? " </s> </p>
<p> <s> " Ah , kas teil on siis mitu venda ? " imestas rõõmsameelne daam . </s> <s> " Näe , mina olen üksik laps ja alati neid kadestanud , kellel palju õdesid-vendi . </s> <s> Ma kohe jälgisin , kuidas te seal nii sugulaslikult vestlesite . </s> <s> Ma mõtlen seda eriti sümpaatset ja pikka venda , ma teisi ei näinud . </s> <s> Te olite kuidagi nii sarnased ja üdini eestilikud . </s> <s> Need austerlased on ju täiesti inetu rahvas võrreldes meie meestega . </s> <s> Mul jäi kohe pilk sellele härrale pidama . </s> <s> No ega ta äkki näitleja ole ? </s> <s> Tuletas mulle kangesti seda pikakoivalist meelde , kes ei saanud ühes filmis miljonilist pangatähte ära vahetatud . . . </s> <s> Ja siis veel toda , kes selle suuresuulisega , noh , teate selle õblukesega , Pariisi näituselt võltsitud kuju varastas . . . </s> <s> Sihvakaid mehi on Eestis , jah , jalaga segada ! </s> <s> Ma käisin Viinis sugulastel külas ja ei näinud seal ühtegi meest , keda kõlbaks meil korvpalliväljakule või õllesummerile lasta . </s> <s> Ha-haa-haa . . . </s> <s> Aga no teie vennale jäi kohe pilk peale . </s> <s> Mul on haruldaselt hea nina . </s> <s> Ma kohe ütlesin endale . et need on kindlasti eestlased , täpipealt nagu kaks tilka vett . </s> <s> No mitte lausa kaksikud ? </s> <s> Ega te ei ole ju ? </s> <s> Teie vend tundus veidi vanem olevat . . . </s> <s> Ma ei eksi mitte kunagi , teen ikka aeg-ajalt niisuguseid katseid , et kas tabasin naelapea pihta või ei . . . </s> <s> Ja pole mina veel eksinud ! " </s> </p>
<p> <s> " Jah , loomulikult , loomulikult , " kinnitas Inga . </s> <s> " Teil on täiesti õigus . </s> <s> Lausa kaksikud me tõesti ei ole , kuigi sarnased , oi kui sarnased , lausa uskumatult ! " </s> </p>
<p> <s> Tallinnas põgenes Inga Velmer kibekiiresti takso peale , sest naise pealetükkivalt meelitav jutt oli Ingale liigagi selgeks teinud , et proua sooviks meeleldi reisikaaslase kaudu tema sihvaka " vennaga " lähemalt tutvuda . </s> </p>
<p> <s> Kuidas küll naiste poolt sedavõrd imetletud härra Ingmaril oli õnnestunud oma kindralitaolisele abikaasale truuks jääda ? </s> <s> Aga võib-olla just võimukatele kuuletutaksegi alati . </s> </p>
<p> <s> Reisikaaslane polnudki palju eksinud , sest oma nõmedas truuduses truudusetutele olid Ingmar ja Inga tõesti peaaegu " kaksikud " . </s> </p>
<p> <s> Inga Velmer oli nimelt olnud pikki aastaid truu kosmoseteadlasele Sergei Sakarovile , kes elas hoopis Venemaa pealinnas ega mõelnudki lahutada . </s> <s> Ingal oli küll eneseõigustuseks , et Sergei elas rohkem Moskva-lähedases kosmosekeskuses kui kodus . </s> <s> Aga see oli vilets lohutus . </s> <s> Keskuse peaspetsialistina kuulus teadlane loomulikult nende väheste hulka , kellel polnud eales karta ei töötust ega pensionile jäämist , üksnes enneaegset infarkti või muud õnnetust . </s> <s> Niisugusest ametist ei mindud pensionile ega kolitud ka mitte teise linna või riiki . </s> <s> Seda enam , et Tallinnas vastavat eriala üldse polnudki . </s> <s> Tänu oma tobedale truudusele polnud Inga Velmer suutnud abielluda igati väärt peigmeestega . </s> <s> Tal polnud pere toetavat seljatagust , ainult igasugused rahvusvahelised kosmost ülistavad telesaated , mis Sergeid kuidagi unustada ei lasknud . </s> </p>
<p> <s> Psühholoog Inga Velmer oli tõesti olnud veel naeruväärsem kui härra Ingmar oma võluvas truuduses julmalt truudusetule koduperenaisele . </s> <s> Ingmar Ints elas vähemalt kristliku moraali järgi , kuigi ta polnud mingi pidev kirikuskäija . </s> <s> Mees täitis oma kohust , käitus seaduse silmis ülimalt õigesti , olgugi olukord ehk ebaõige , aga armastus ja andestamine oli ometi kristlik voorus . </s> </p>
<p> <s> Ingale oleks aga osaks saanud avalik hukkamõist , kui keegi oleks ta saladust teadnud . </s> <s> Olla truu abielumehele , kes kuulus kellelegi teisele , polnud mitte kiiduväärne truudus nagu härra Ingmaril , vaid igati hukkamõistetav siivutu meeltesegadus . </s> </p>
<p> <s> Truudus , jah , see nõmedalt mõttetu truudus neid ühendaski , Ingat ja Ingmarit , kahte monogaamset narri . </s> </p>
<p> <s> Viinis oli Inga ehmunud ja vaimustunud , et ta ometi kord kellessegi teisesse armuda suutis – nimelt Ingmar Intsi . </s> <s> Paari päeva jooksul naine isegi uskus , et tal õnnestub sellest Moskva kirest lõplikult ja alatiseks välja rabelda . </s> <s> Aga püüdlik proua Intsi tsiteerimine meenutas liiga valuliselt , et meeste abieluväline liiderdamine on ju alati olnud uhkeldamist väärt , sest ajast aega on koostatud võrgutatud naiste nimekirju . </s> <s> Veidrad võidud . </s> <s> Isegi geniaalne Puškin eelistas truudusele murtud südameid . </s> <s> Patriarhaalses maailmas tulnuks truudusetud naised maha lüüa : olgu Carmeni tõelise või Desdemona kujutletud patu pärast . </s> <s> Kes viitsinuks teatris jälgida Othellot , kes truudusetule Desdemonale kõik alandlikult andeks annab ja kaunitari kõrval tosin aastat tummalt kannatab . </s> <s> Mees võib selle ajaga oma palgele saada ükskõik kui kauni pühakuilme , aga publik saaks ta üle ikkagi laginal naerda . </s> </p>
<p> <s> Kaks meeleheitlikku ja kohtlast truuduse ohvrit ? </s> <s> Oli see tõesti võimaliku ühise õnne algus ? </s> <s> Ah , vaevalt küll , mõtles Inga , pigem naeruväärsuse kahekordistumine . </s> </p>
<p> <s> Aga Ingmar Ints helistas ikkagi veel samal õhtul Tallinna ja päris enesekindlalt , kuidas lennusõit oli kulgenud . </s> <s> See sundis Ingat lõplikku otsust langetama . </s> <s> Perekond Intsist võis vabaneda vaid Moskvasse reisides . </s> </p>
<p> <s> Inga oli suutnud kosmoseteadlast küll juba üle poole aasta vältida . </s> <s> Ta oli lootnud seda suhtlemispausi veelgi pikemaks venitada , kuni ta meelerahu rikkus kummaliselt magnetilise pilguga härra Ints . </s> </p>
<p> <s> Sergei Sakaroviga oli asi nimelt selgelt segane juba aastaid , esmane igatsusvalu ammu tuimenenud , häbi ja alandus samuti , sest mehe töö ja elukoht tegevat lahutuse mõttetuks . </s> <s> Jah , kui vaid Inga ei kavatsevat Moskvasse kolida ? </s> <s> Inga ei kavatsenud . </s> <s> Ometi uskus naine iga oma naharakuga , et ta oli Sergei jaoks tõesti elu suurim , aga ka kõige kurvem armastus , sest neid lahutasid riigisaladused , ekstreemne töö ja lõppude lõpuks ka taaskehtestatud riigipiir Eesti ja Venemaa vahel . </s> </p>
<p> <s> Härra Ints , vastupidi , oli nende tärkava armastuse algusest peale mingil moel reetnud . </s> <s> Viini härra polnud julgenud oma sügavat armumist ei endale ega Ingale piisava otsekohesusega tunnistada , veel vähem julges ta võõrale naisele anduda . </s> <s> Mees nämmutas hoopis segaseid fraase oma abikaasa annetest , enda truudusest ja hüljatusest . </s> <s> Ta pakkus ennast Ingale niisiis hädavaresena , kes vajas lohutust . </s> <s> Ja see polnud ühegi armunud naise jaoks eales olnud kuigi ihaldusväärne roll , vaid peitis pigem elukardetavaid ohtusid , karisid , piinu . </s> <s> Lohutamine sobinuks ehk tõepoolest " ida " naisele , kes vajanuks lisasissetulekut , aga mitte armunule , kes ei igatsenud mingit lisa- või aseainet , vaid täiust ! </s> </p>
<p> <s> Ingmar Ints ihkas , jah , kirglikult üht võõrast naist , aga eelistas siiski pigem teise ja kodusega õnnetu olla , sest nii nõudsid seadused , kombed , harjumused . </s> <s> Inga taipas psühholoogina liiga hästi , et oma naisest rääkides püüdis Ingmar end ilmselt ka kummaliselt ohtlikust suhtest päästa . </s> <s> Aga mis võis olla arusaadav psühholoogile , ajas ühe armunud naise ometi marru ja tundus nende armastuse alatu hülgamise ning mannetu hädaldamisena . </s> </p>
<p> <s> Inga Velmer ei mõelnudki asuda lohutama üht tuhvlialust abielumeest , keda tema enda abikaasa , kae õnnetust , polnud eales piisavalt armastanud . </s> <s> Igal juhul oli märksa arukam lohutada Sergeiga hoopis iseennast . </s> </p>
<p> <s> Nagu Inga oli seda küll alati teinud , sest milleks petta teisi , kui ta polnud tänase päevani suutnud Sergeist niikuinii täielikult loobuda . </s> <s> Tänu kaugele armastatule oli ta mitmeid abielupüüniseid vältinud ja tegelnud tööga , mis teda tõeliselt haaras . </s> <s> Psühholoog Inga Velmerile oli psühholoogia mitte ainult erialaks , vaid tõeliseks kireks . </s> <s> Teda kutsuti Lääne-Euroopasse konverentsidele . </s> <s> Ta pidas ühes Tallinna eraülikoolis esteetika- ja psühholoogialoenguid . </s> <s> Ingal polnud kodus kamandavat abikaasat , aga ta oli ju sellegipoolest armastav ning armastatud . </s> <s> Tal oli kauge Sergei , kauge ja ometi nii lähedane . </s> </p>
<p> <s> Inga kinnitas endale , et ta ei vajagi enamat , kõige vähem mingi truudusetu kodukana pärast halisevat Ingmar Intsi , sest eks koduperenaised petnud põhiliselt igavusest ja liigsest kindlustatusest . </s> <s> Ingal polnud aga vaja kurta ei igavuse ega liigse kindlustatuse pärast . </s> </p></div3><div3 type="peatükk"><head> 5 . peatükk </head>
<p> <s> Hoolimata Inga otsesest protestist , napisõnalistest vastustest ja telefoni väljalülitamisest , helistas Ingmar Ints Viinist järjekindlalt kõik need kuud , kui naine oli tööga seotud ega saanud veel Moskvasse viisat tellida . </s> <s> Ingmari kõned hüpnotiseerisid mingi viirastuslikult vääramatu jõuga . </s> <s> Naine teadis alati täpselt , millal just selle mehe poolt läkitatud helinad korterit täitsid . </s> <s> Teadis isegi siis , kui ta parasjagu kodus ei olnud , poes toitu ostis , raamatukogu arhiivis tuhnis . </s> <s> Ja ta tundis end siis ikka veidralt süüdi olevat , kiirustas , tegi vigu ja kuulis hilisõhtul telefonitorust , et mees oli , jah , täpselt sel ja sel ajal teda otsinud . </s> <s> Kus ta küll oli ? </s> </p>
<p> <s> " Ma pole mingi vabatahtliku büroo telefonineiu ega koduperenaine , " oli Inga lõpuks vihaselt karjatanud , aga Ingmar oli jälle vaid naerma puhkenud ja lubanud talle mobiili osta . </s> </p>
<p> <s> Milleks ? </s> </p>
<p> <s> Kas tõesti selleks , et mees jutustaks nukra häälevärinaga oma abikaasa järjekordsest ringisõidust . </s> <s> Selleks et kuulda , kuidas leebe ja hoolitsev abielumees oli Viini ühiskorteris innukalt aknaraame vahetada lasknud , sest proua Ints polevat remondimeeste kamandamisega üksi hakkama saanud . </s> <s> Selleks et teada iga nende pereelu üksikasja , mille kuulutamine ei sobinud ju põrmugi kokku mehe igatseva tooni ja nõudlike arupärimistega , miks Inga toru ei võta . </s> </p>
<p> <s> Psühholoog Inga Velmer oli endalegi ootamatult mähitud selle märterlikult psühhopaatilise abielu võrku , kus mehel ilmselt Freudi sünnilinna maailmakuulsatest psühhoterapeutidestki väheks jäi , nii et ta Ingalt alateadlikku abi ihkas . </s> <s> Ja loomulikult teatas Ingmar Ints sedagi , et Sigrid Ints ei vajavat mingeid hingeravitsejaid . </s> <s> Kord olevat Ingmar ta küll poolvägisi oma arsti juurde kaasa vedanud , sest perekondi sooviti ju koos tervendada , aga naine olevat kogu selle jutukeerutamise välja naernud . </s> </p>
<p> <s> Inga tundis vahel õudusega , et ta teab proua Sigridi argielust juba märksa rohkem kui Ingmarist endast , nii tema lemmiktoitudest kui ka värvidest , nii suurepärasest muusikamaitsest kui ka tohutust lugemusest . </s> <s> Ingmar ise olevat oma abikaasaga võrrelduna täiesti kultuurivaenulik . </s> <s> Nii olevat Sigrid vähemalt alati kinnitanud , sadu kordi ja üpris üleolevalt . </s> <s> Just kultuurivaenulik , jah , see oli ta abikaasa pidev iseloomustus . </s> </p>
<p> <s> Inga mõtles õudustundega , et võluvalt vaimne ja edukas füüsik kirjeldab ennast vaid ühe koduperenaise antud hingelist tasakaalu hävitavate epiteetidega . </s> <s> Pärast niisuguseid kõnesid oleks ta tahtnud telefoni aknast välja visata , jäädavalt , et see enam ei heliseks , ei häiriks ! </s> <s> Kogu see võõras orjameelne ahastus . </s> <s> Sama hästi võinuks ju mõni koristaja või kokk anda hävitava hinnangu Ingmar Intsi füüsikaalastele leiutistele , mis ei sobinud ei kööki ega vannituppa . </s> <s> Tarbetud asjad tulnuks järelikult üldse välja praakida nagu ka nende leiutajad . </s> </p>
<p> <s> Ingmar Ints rõhutas oma ausust , aga pidevalt Ingale helistades polnud ta juba ammu aus ei oma naise ega ka mitte Inga suhtes . </s> <s> Ta muutis naise töövõimetuks , tema kõned ei inspireerinud nagu Sergei Sakarovi hääl , vaid meenutasid seda , et isegi võimukas ja truudusetu proua Ints on ühele euroopalikule härrale märksa ihaldatavam kui naiivselt ja nõmedalt armunud " ida " psühholoog , keda võib oma pereeluga pidevalt torkida ja ärritada . </s> </p>
<p> <s> Kui härra Ints pidas vajalikuks isegi oma perekondlikult puhkusereisilt Ingale Tallinna kaarte läkitada , rebis naine Veneetsia lummava vaate väikesteks tükkideks ja viskas võimalikult kaugesse prügikasti , nagu oleksid isegi kirjatükid kiirgusohtlikud , ja selle abielupaari ohtlik needus suudaks mõnes ligemas räpases kastis veelgi rohkem Inga hingerahu laastada . </s> </p>
<p> <s> Ingmar Intsi meietamine oma abikaasa minatamise vastu , kogu see orjalik proua Sigridi antud epiteetide kordamine oleks Ingale ka tavaliste inimsuhete puhul närvidele käinud . </s> <s> Kuid Ingmaril oli talle endiselt eriline mõju . </s> <s> Ta ei olnud mitte üksnes väliselt Inga jaoks mehe ideaalkuju , vaid niisugused olid ka tema filosoofilised arutlused , tema vaimukused , ta hingeline sära . . . </s> <s> Juba alates tollasest vanaproua pidusöögist oli sellel ideealkujul alati kindlapiiriline vari ja sellel varjul oli Sigrid Intsi võimukas siluett . </s> <s> Härra Ints ise oli justkui mees ilma varjuta nagu ühes kuulsas näidendis " Vari " , sest ka Ingmar Intsi " vari " oli iseseisev nähtus , omaette tegutsev ja omanikku hävitav . </s> </p>
<p> <s> Inga teadis , et ta oleks pidanud Ingmar Intsiga lävimisest loobuma kohe pärast vanaproua Dohrmanni pidusööki , kus mees oli tuhvlialusena tumm ja naise jutt tüütult tühine . </s> <s> See kõik oli olnud otsene hoiatussignaal , et mehe ideaalkuju on üpris mõrane ja võib ootamatult kildudeks puruneda . </s> <s> Pealegi ei meeldinud ka Inga Ingmari abikaasale , nagu mees hiljem mitu korda rõhutas . </s> <s> Ja rõhutas ta ju meeleheitlikult kõike , mida proua Sigrid arvas , tundis , tähtsaks pidas . </s> </p>
<p> <s> Ometi oli Ursula Dohrmann pärast seda Viini õhtut nii lootusrikkalt kinnitanud , et Inga jutt olevat tähtsat härra Intsi lõbustanud ja ehk on sellest neile kõigile kasu , kogu Viini eesti elule . </s> <s> " Ah , kui ilusti ta küll täna õhtul naeris , polegi teda vist eales nii naermas kuulnud , " oli Ursula Dohrmann hiljem poetanud . </s> <s> " Temaga peaksid küll suhteid hoidma . </s> <s> Ta on nii mõjukas mees . </s> <s> Viini eestlastel õnnestub teda harva enda juurde meelitada , ta liigub lausa Austria kõrgseltskonnas . </s> <s> Ah , missugune karjäär , missugune saatus . </s> <s> Ja missugune huvitav ning sõnaosav naine tal veel on ! </s> <s> See meie Sigridikene on ju lausa aare ! " </s> </p>
<p> <s> Jah , missugune elu ! </s> </p>
<p> <s> Selle elu eest põgenemiseks poleks Ingale piisanud tavalisest telefoni väljalülitamisest , tuli kasutada märksa kangemaid vahendeid . </s> </p>
<p> <s> Psühholoog Inga Velmer teadis , et Moskva metroo raputab temast enamasti välja kõik ebameeldivused , sest see oli justkui külaskäik kaugesse minevikku , kuigi moskvalased ise uskusid endist viisi , et just nemad kujundavad kogu maailma tulevikku . </s> <s> Iga välismaalasest külaline oli kinnituseks , et " ah , kõik nad kipuvad Moskvasse " . </s> <s> Ometi polnud välismaalaste protsent siin pooltki nii suur kui avatud linnaks muutnud Tallinnas , võõrkeelseid liikus põhiliselt vaid Inturisti hotellide ja rahvusvaheliste kõrgkoolide ligiduses . </s> <s> Väliselu oli endiselt peitunud kohalikele kättesaamatutesse turvatubadesse , mida valvasid jultunud uksehoidjad koos end üliinimesteks pidavate giididega . </s> <s> Võõrkeeleoskus oli selles pealinnas ju peaaegu jumalate oskus . </s> <s> Rahvamassile piisas vene keelestki , piisas ka paljudele uusrikastele , sest rahakeel oli märksa kõnekam , olgu või Türgi ja Bulgaaria kuldsetel liivadel . </s> <s> Väljaspool Nõukogudemaad elav inimolend oli seepärast jäänud moskvalastele siiamaani saladuslikuks pooljumalaks , kes võis Pegasusena läbi nende hingede ratsutada ja fantastilisi unelmaid tekitada . </s> <s> Ning seda kõike hoolimata bordellidest , vägivallast ja välismaiste etikettidega kaubast . </s> </p>
<p> <s> Igatahes hämmastas Ingat pidevalt , et kogu suur Moskva oli jäänud välismõjutuste suhtes peaaegu neitsilikult puutumatuks . </s> <s> Seda eriti võrreldes Tallinnaga , kus kesklinnas kohtas harva kohalikke , kõikjal tatsasid ringi ühtlases kaitsevärvi rõivastuses laevaturistid , meenutades pidevalt , et Tallinnast Helsingisse oli üle lahe tõesti vaid 80 kilomeetrit . </s> <s> Umbes samapalju kui Punaselt väljakult linnalähedastesse räämas külakestesse . </s> <s> Või ehk vähemgi . </s> <s> Moskvat ujutasid niisiis üle nende külakeste alaväärsed , Tallinna aga laevalt maha tuikunud üleväärsed , kes kõndisid mööda endist nõukogulikku vabariigikeskust tõelise võitjatundega . </s> <s> Ingale meenutasid nad millegipärast filmikatkeid purjus sõdureist lagastatud ja rüüstatud Berliinis . </s> <s> Oli ka teistsuguseid välismaalasi , aga nende kohtamiseks pidi sõitma Euroopasse , sest Eestis nakatusid kõik külalised kibekähku üleväärsuse-katkust , mis aitas näha vaid prügist ja rahahimulist pealispinda . </s> <s> Paljudele oli ju eestlaste kultuurilinn Tallinn vaid eriti odav provintsibordell , kus võis karistamatult juua , hoorata ja loomastuda . </s> <s> Peaaegu sama silmamoondus juhtus kord kombekalt kasvatatud saksa sõduritega , kellel ses neetud " idas " äkki kogu kultuurivõõp maha pudenes , sest mis polnud lubatud kodus , oli kuhjaga lubatud võõrsil . </s> <s> Küllap see oli ammust aega olnud kapitalistliku silmakirjalikkuse aluseks , sest mis polnud lubatud kodus , oli ju alati lubatud lõbumajades . </s> <s> Olgu siis anastatud " idas " või lihtsalt " punaste laternate " all . </s> <s> Muundumise mõõt ja määr oli erinev , aga asja olemus jäi tihti samaväärselt masendavaks . </s> </p>
<p> <s> Jah , kas või näiteks Ingmar Ints , keda Inga pidas endist viisi oma vaimse ja kehalise ideaali inimlikuks kehastuseks . </s> <s> Ka sellel lääne moraaliga mehel olid ühed reeglid proua Intsi ja sootuks teised " ida " pealinnas kükitava Inga jaoks . </s> <s> Ja veel kolmandad , need päris erireeglid iseendale kui patriarhaalsele perekonnapeale , kes tohtis küll võõrast naist telefoni kaudu ihaldada , justkui oleks tegemist mingi igaõhtuse erootikaliiniga , aga samas ennast ikka määratleda ausa abielumehena , kes igati õilsameelne ja lisaks veel seaduskuulekas . </s> </p>
<p> <s> Härra Ints oli üks neist paljudest uueaegse Euroopa abielumeestest , kes ei tohtinud oma truudusetut naist tappa , nagu toimitakse siiamaani mõnedes islamiriikides , aga ta tohtis tappa iseennast . </s> <s> Vaimselt , hingeliselt , meietades . . . </s> <s> Ingat ajasid need telefonikõned meeleheitele just seepärast , et Ingmar ülistas justkui ikka veel oma kahekümne aasta eest tagasisaadud võidutrofeed – oma Sigridikest , kes siiski võõra mehega polnud jalga lasknud . </s> <s> Eks see oli osa ürgajast peale valitsenud meeste moraalist : naisi tuli vaenlaselt tagasi võita ja kas või juukseid pidi oma voodisse tirida . </s> </p>
<p> <s> Ingmar Ints oli nagu rikkis kell , kus kägu valusa obaduse saanud ja jäänudki vaid üht heli kuuldavale tooma . </s> <s> Ingmari armastuseaeg oli niisiis juba paarkümmend aastat tagasi seisma jäänud . </s> <s> Ja seda kella polnud suutnud mitte ükski psühhoterapeut parandada ? </s> <s> Isegi mitte kuulsas Viinis . . . </s> </p>
<p> <s> Miks peaks suutma Inga ? </s> <s> Või tema mannetu armumine ? </s> </p>
<p> <s> Mehe iga telefonikõne tõestas naisele pigem vastupidist . </s> </p>
<p> <s> Härra Ints igatses Tallinna helistada , sest ta sai Ingale ometi kord jälle oma abikaasast rääkida . </s> <s> Sõpradele pidevalt oma naist kiruda olnuks sündsusetu . </s> <s> Mees , kes oma abikaasa üle kurdab , tundub ju meestuttavatele peaaegu samasuguse hädavaresena nagu too , kes lasknud endale kallihinnalise praakauto kaela määrida . </s> <s> Isiklik psühhoterapeut lohutas õnnetut abielumeest aga vaid kord nädalas ja võttis selle eest Inga jaoks fantastilise rahasumma ! </s> </p>
<p> <s> Juba paarkümmend aastat tagasi oli Ingmar Intsist saanud mees , keda oma naine ei taha . </s> <s> Talub , aga tegelikult ei ihka . </s> <s> Ja kui ei taha üks , see lähedasim , siis tekib mehel varsti tunne , et küllap ei taha ka keegi teine . </s> <s> Niisugune on aastatepikkuse sisenduse jõud ja just nõnda saadakse endale ette hingepuhas märtriilme , kui kõik teised naised ja lõbumajad on välistatud . </s> </p>
<p> <s> Ja ometi piinas Ingmar nüüd täpselt samal moel Ingat , sest nende suhe polnud ei töö- ega sõbrasuhe . </s> <s> See oli mingi vürstmõškinlik igaõhtune painaja , idiootliku headuse ja avameelsusega vürtsitatud . </s> <s> Ingmar Ints oli kahtlematult armunud , Inga tajus seda ka telefonis . </s> <s> Ja samas adus naine ilmselget tõsiasja , et ta seda psühhopaatilist pinget enam kauem ei talu . </s> </p>
<p> <s> Ta tahtis ära , võimalikult kaugele . </s> <s> Ja kahtlematult polnud heidutavast tulevikust kaugemat kohta kui Moskva ja enesekesksed pillerkaarid , tutvused , mis algasid eimillestki ja suubusid eimillessegi , pidevad kohtumisõhtud Odessast pärit šampanjaga . . . </s> </p>
<p> <s> Lisaks veel kosmosekeskus , see eliitteadusele pühendunud paik . </s> </p>
<p> <s> Ja Sergei . </s> </p>
<p> <s> Moskva pidas end endiselt kogu maailma keskpunktiks , Viin jäi siit sama kaugele kui planeet Veenus , mida võinuks näha ainult kohaliku salateenistuse loal . </s> <s> Moskvas oli kõik võimalik . </s> <s> Nii ettevalmistumine Marsile lennuks kui ka mängukaartidel kogu maailma tuleviku etteennustamine nagu vanal heal Rasputini ajal. </s> <s> Suurvene pealinn oli venelastele väljavalitute linn ja nad ise seega väljavalituist kõige väljavalitumad . </s> <s> " Küll te kord tagasi tahate , Venemaa kaitsvasse rüppe , " leelotati Moskvas Ingale kõigi vestluste refräänina . </s> <s> " Me kuulume kokku ! " </s> </p>
<p> <s> See oli lõbustav ja vabastav . </s> <s> Ingale oli vene viisa lihtsalt üks hämmastav ajamasin , mis suutis üksnes mõne reisipäevaga panna tema aja korraks tagurpidi käima , lennutada ta noorusesse , minevikku . . . </s> </p></div3><div3 type="peatükk"><head> 6 . peatükk </head>
<p> <s> Kohe , kui Inga oma reisikoti Moskva korterisse sikutas , pidi ta järjekordselt meenutama kibedat tõsiasja , et truult truudusetu Ingmar Ints oli selle naispere venepäraselt sassis armulugude taustal veel igati klaar ja kodukukelik perevalitseja . </s> </p>
<p> <s> Jah , venepärased kired olid inspireerinud ka kohaliku poeedi Jessenini ja ameerika tantsijanna Isadora rahvusvahelise armuafääri , kus algul kõnekeelt üldse vaja polnud . </s> <s> Internatsionaalseks kirjanduseks muudeti ajapikku nii paatosliku parteilauliku Majakovski veider kirg kirjandusteadlase Briki abikaasa vastu kui ka Vladimir Võssotski kõmuline soov just nimelt filmis " Nõid " nõiaks olnud prantsuse filmitähte omada . </s> <s> Ja eks Võssotski soov läinud täide nagu ka paljude teiste vene unelejate omad , sest ilmselt olid nõiadki võimetud vene visa armujoovastuse ees , mis ihkas kättesaamatut . </s> </p>
<p> <s> Ka Inga parim Moskva sõbratar Irina oli oma praegust armastust näinud kõigepealt umbes samuti nagu Võssotski Vladyt , igatahes mitte argielus , vaid kunsti aupaistest ümbritsetuna , kaugelt ja kontserdilavalt . </s> <s> Roman Relski oli Moskva tuntumaid avangardheliloojaid . </s> <s> Mida see sõnapaar täpselt tähendas , teadsid vaid tema jumaldajannad . </s> <s> Relski kõrgperiood oli olnud Inga ja Irina varases nooruses , niisiis paarkümmend aastat tagasi . </s> <s> Aga siis oli Irina süda hõivatud eesti heliloojast , peaaegu Ernesaksast , ainult veidi nooremast . </s> <s> Moskvalanna emalgi oli olnud vastav venepärane kirg , nimelt nõukogude parteihelilooja , peaaegu Hrennikovi vastu , kelle fotosid oli täis kogu maitseka originaalsusega kaunistatud korter . </s> <s> Ingmar Ints oleks sobinud just siinsesse erkrohelisse kööki oma abikaasast pajatama , sest ka pajalappide kõrval rippus kuulsa heliloojast armukese pilte – ikka " truult " oma ametliku abikaasa kõrval . </s> <s> Inga oli ammu lõpetanud imestamise , miks see rivaal kõikjal Irina ema korterit kaunistas . </s> <s> Miks polnud helilooja abikaasa kuju fotodelt välja lõigatud ? </s> <s> Või pildil vähemalt silmi välja torgatud , vuntse ette joonistatud ? </s> <s> Ei , armukese abikaasat tuli samavõrd pühalikult austada kui heliloojat ennast . </s> </p>
<p> <s> Ju see kõik tähendaski vene avarat südant ja laia hinge ? </s> <s> Vanu fotosid silmitsedes tundus Inga endale lausa väiklasena , et ta Ingmar Intsi naisejuttude eest Moskvasse oli põgenenud . </s> <s> Esmakordselt silmitses ta helilooja kõrval istuvat , seisvat ja meest kallistavat koltunud naisekuju tähelepanelikumalt . </s> <s> Tõesti , umbes sama ilmetu ja tühi nägu nagu ka Viinis kohatud väärikal abikaasal . </s> <s> Ikka kontrastina helilooja ülitundlikku hingestatust peegeldavale ilmele . </s> <s> Tammsaare abikaasa tühisusest pajatati ju samuti legende , aga ometi väitis naine ise , et just tema olevat inspireerinud kõiki oma mehe klassikaks saanud suuri armuromaane . </s> <s> Ehk vajanuks ka Inga enda kõrvale hoopis täiesti ilmetut meest , et hakata lõpuks feministlike ettekannete asemel abielulisi šedöövreid kirjutama . </s> <s> Ingmar Ints niisuguseks tuimapilguliseks inspireerijaks kahtlematult ei kõlvanud . </s> </p>
<p> <s> Millegipärast tundus Ingale , et naisklassikud elasid enamasti kõik ametliku perekonnata või kujuneti suurkirjanikuks enne meheleminekut või pärast abielu purunemist . </s> <s> Kõige vapustavam näide oli poetess Lydia Koidula , see ainus eesti naine , kes oli pääsenud eesti rahatähte kaunistama . </s> <s> Eestis ei tahtnud teda aga ometi kosida ükski kohalik vaimuhiiglane , Kreutzwald jättis ju sõbranna lausa häbisse , kui kirjamehe kodukanalik abikaasa kukkus veidigi skandaali tegema . </s> <s> Ja meie suurim poetess pidi lõpuks hoopis mingi tühisusega abielluma . </s> <s> Kroonlinnas ta kirjanduslik tähelend ka lõppes . </s> <s> Marie Underist sai vastupidi eesti luuleklassik alles siis , kui ta oma abielust välja rabeles . </s> <s> Ja ega mujalgi maailmas olnud lugu parem . </s> <s> Paar sajandit tagasi olid naiskirjanikud enamasti nutikad vanatüdrukud , nagu üdini inglaslik Jane Austen , või ühiskonna poolt hukka mõistetud ringitõmbajad , nagu prantslaste George Sand . </s> <s> Ei kusagil toetavaid ja putitavaid abikaasasid , nagu loominguliste meeste puhul oli lausa reegliks . </s> <s> Naised pidid ikka üksi hakkama saama . </s> <s> Ja kui meeste puhul oli looming auasi , siis naiste juures pigem häbiplekk . </s> <s> Siiamaani kinnitasid eesti kanged mehepojad , et just naistele olevat vaimne töö vaid sünnitusvalude asenduseks . </s> <s> Seda kinnitati naisele nii kaua , kuni ta abielust põgenes või siis loomingust loobus , et vaid oma mehele pühenduda . </s> </p>
<p> <s> Moskvas kujundasid armuromaanide segast kulgu lisaks vene hinge eripärale ka kitsad korteriolud . </s> <s> Sõbratar Irina elas veel neljakümneseltki koos oma emaga kahetoalises korteris . </s> <s> Tema avangardistist armastatu olukord oli veel kehvem : kaht paneelmaja toakest pidid mõlemad vanemad jagama koos poja ja tema veidralt kõrvakriipiva heliloominguga . </s> <s> Loomulikult võinuks Roman elada ka koos Irinaga , kui ta vaid oleks tahtnud . </s> <s> Aga ta ei tahtnud ja seda kohutavat seika adus Inga järjekordselt täie selgusega sõbratari segaseid nuukseid kuulates . </s> </p>
<p> <s> " Ta vedas Romani järjekordselt Krimmi , igavene rikas mõrd , " oigas Irina . </s> <s> " Ma nii lootsin , et ta seekord ei sõida . </s> <s> Ta ometi magab juba ammu minuga . </s> <s> Ah , ära mind nii uskumatult põrnitse , ta ei maga selle Doraga , ei maga , ei maga , ei maga . . . </s> <s> Roman armastab mind ! " </s> </p>
<p> <s> Lõpp kõlas sama hüsteeriliselt nagu Ingmar Intsi kinnitused , et neil olevat oma abikaasaga kõigest hoolimata olnud kogu elu vältel ikka vaid suur armastus , ei midagi väiksemat ega tüütumat . </s> </p>
<p> <s> " Nii et . . . </s> <s> Dora mehe rahaga ? " oli Inga jätkuvalt jahmunud , kuigi see lõputu lugu kestis juba peaaegu sama kaua kui perekond Briki ja poeet Majakovski armukolmnurk . </s> <s> Või veidi vähem , aga mis tähtsust ajavahemikul , kui näed enda ees kannatavat nägu , mis sunnib kaasa tundma olukorra nõmedast alatusest hoolimata . </s> </p>
<p> <s> Inga oli alati veendunud olnud , et tema end nii kasuahnesse kolmiksuhtesse eales meelitada ei lase . </s> <s> Suhtesse , kus on nii vähe tõeliselt inspireerivat ja nii palju teise inimhinge ahnet ärakasutamist , et mingilgi moel lohutust leida . </s> <s> Aga nüüd lobises kirglikult ohkav Ingmar talle telefonitorusse ometi heietusi oma abikaasa vägitegudest , justkui uskudes , et see on Ingalegi parim armupeibutis . </s> </p>
<p> <s> Irina lugu oli eeskujulikult hoiatav ja Inga tahtis seda veel kord hinge profülaktikavahendina endalegi meenutada . </s> </p>
<p> <s> " Te kohtusite kontserdil ja sa armusid esimesest pilgust ? " küsis Inga nagu kohtuprokurör . </s> </p>
<p> <s> " Ma tundsin kohe , et me oleme nagu kaksikud . </s> <s> Nii sarnased ! " alustas Irina õhinal ja Inga sulges hetkeks vapustatult silmad . </s> <s> Kuidas ta küll oli selle unustanud . </s> <s> Jah , ka Irina ja Roman piinlesid seepärast , et olid nagu " kaksikud " . </s> <s> Irina oli sellest tihti rääkinud . </s> <s> Ja ometi polnud ka Roman suutnud kolme aasta vältel oma veidrast armastusest välja rabelda . </s> </p>
<p> <s> " See eit on ju temast peaaegu kümme aastat vanem . </s> <s> Lõi noorukese kuulsuse oma miniseelikuga pahviks . </s> <s> Ainult sellega ! </s> <s> Kiitleb , igavene nõid , tänase päevani , et ta olevat ainus , kes julgeb Moskvas niisuguse miniga ringi lipata , kuigi oma pikki sääri näitavad praegu ainult litsid ! </s> <s> Tõesti ainulaadne ? </s> <s> Ainus meie miniseelikus vanaema ! ? " vaatas Irina küsiva abitusega Inga poole ja ootas sõbratarilt kinnitavat nördimuspurset . </s> </p>
<p> <s> Aga seekord suutis Inga vaid vaikides noogutada . </s> <s> Ingmar Ints ? </s> <s> Missugused olid olnud proua Sigridi reied nooruses ? </s> <s> Missuguse naudinguga need seostusid ? </s> <s> Oli see samavõrd mälust kustutamatu nagu Romani kunagine nooruslik kirg ? </s> <s> See visa armastus kõigest hoolimata . </s> <s> Mida suutis selle vastu Irinaga jagatud voodi ? </s> <s> Või siiski ? </s> <s> Igal aastal oli sõbratar lootnud ja ometi oli mees ikka esimese kutse peale minema tormanud . </s> </p>
<p> <s> Dora ja Irina – kummastki polnud Roman raatsinud loobuda . </s> </p>
<p> <s> " Aga Doral on ometi abikaasa , see füüsik . . . " </s> </p>
<p> <s> Irina takerdus , sest esimest korda jõudis ta teadvusse , et ka Dora abikaasa on hinnatud füüsik nagu ka Ingmar Ints . </s> <s> Mees , kes on ülistatud tööl , aga mitte kodus . </s> <s> Riiklikud preemiad ja eraelulised katastroofid . </s> <s> Kõik ikka käsikäes . </s> </p>
<p> <s> " Loomulikult ei taha Dora sellest ilusast elust loobuda , viis tuba , raha nagu raba . . . " </s> </p>
<p> <s> " Aga ta ju elas paar aastat Romaniga ? " </s> </p>
<p> <s> " No sa kujuta vaid , kuidas see printsess oleks suutnud kauem Romani kahetoalises ubrikus vastu pidada ? </s> <s> Vanemad teises toas , köök ühine , aga rahakott kahjuks eraldi , mitte nagu selle premeeritud füüsikuga . </s> <s> Roman ei teeninud ju nõukogude ajal oma avangardiga peaaegu midagi . </s> <s> Dora läks ses kahetoalises ühiselamises varsti kõigiga tülli . </s> <s> Nii Romani kui ta vanematega . </s> <s> Koliski siis luksuskorterisse tagasi . . . " </s> </p>
<p> <s> " Ja mees võttis ta vastu ? " </s> </p>
<p> <s> " Mitte ainult üks kord . </s> <s> " </s> </p>
<p> <s> Ah , need truud armastajad , igavesti piinatavad . </s> <s> Hiilgav füüsik , inimmõistuse tipp ja ometi täiesti võimetu , kui mängus on see . . . </s> <s> Lihtsalt ühed reied , mis on asendamatud ? </s> <s> Üks nahk , puudutus , energiavoog . . . </s> <s> Miks küll just füüsikud midagi selle vastu ette ei võta ? </s> <s> Neid näib see kõige rohkem tabavat , sest et neil pole oma igavlevate abikaasade jaoks kunagi piisavalt aega . </s> <s> Mõtted leiutiste ja katsete juures . </s> <s> Leiutatagu siis ometi kord piksekaitsele võrdväärne kirekaitse , et kogu inimlikku väärikust maha ei põletataks , ihu ja hinge ei orjastataks . </s> <s> Igavesti ja igavesest ajast . </s> <s> Üha korduv naeruväärne lugu , mis naerma ei aja , vaid piinab ja eluisu hävitab . </s> </p>
<p> <s> " Miks siis Dora oma mehega Krimmi mereranda suvitama ei sõida ? " </s> </p>
<p> <s> " Mees töötab , teenib kõigile raha . . . " </s> </p>
<p> <s> " Kõigile ? " </s> </p>
<p> <s> " Eks Roman just sellepärast lähebki , et Dora tal kõik ette ja taha kinni maksab . . . " </s> </p>
<p> <s> Mida kõike maksab oma Sigridi kaudu kinni see visalt truu Ingmar Ints ? </s> <s> Ta ei tea ega ilmselt ei tahagi teada , kui ta niisugust naist oma kõrval talub . </s> <s> Keegi ei sunni ju proua Sigridit siiamaani vihjama , et kusagil on olnud keegi märksa armastatum . </s> <s> See on lihtsalt parim piinamisviis , abikaasa taltsutamismoodus . </s> <s> Ma kannatan su küll välja , aga see on vaid armuand , sest mu arm kuulub hoopis teisele . </s> <s> Ümmarda , kanna raha koju ja siis ollakse nõus truu armastaja rikkust kulutama , seda teistegi meelelahutajatega jagama . </s> </p>
<p> <s> " Roman võiks ju sinu juurde kolida ! " hüüatas Inga . </s> <s> " Ta peaks seda tõesti tegema ! " </s> </p>
<p> <s> Irina muutus ootamatult kidakeelseks , loomulikult – see oli ta enesepettuses kõige hellem koht . </s> <s> Kuidas küll Inga unustas ! ? </s> <s> Roman tahtis vabadust , et igale Dora telefonihelinale vastata , alati kohtumiseks valmis olla . </s> <s> Vaene Irina täitis vaid elutühimikke , olgu seksi või toakoristamisega . </s> <s> Alandusikkega , mida ta ise vabatahtlikult talus . </s> <s> Tema , see kunagi nii uhke kaunishing , ligipääsmatu ja puhas . </s> </p>
<p> <s> Kõigil neil , kes tahavad vääritust armastussopast välja rabelda , on ilmselt vaid üks võimalus nagu Orpheusel : ära vaata tagasi ! </s> <s> Kui tahad lõpuks ometi kord õnnelikuks saada , siis vaata kõrgustesse , mitte põrgusügavikku . </s> <s> Sel juhul on uus armastatu ainus ja igavene , kõike muud justkui pole olnudki . </s> <s> Aga tavaliselt visatakse ikka Loti naise kombel uudishimulikke ja arglikke pilke seljataha , et näha , kas minevik on jõudnud hinges tuhaks põleda või ei . </s> <s> Ja nõnda kivistutaksegi oma vanasse õnnetusse , lastes uuel käest tolmuks pudeneda . </s> </p>
<p> <s> Ingmar ja Roman olid ilmselt mõlemad minevikus tuhnijad . </s> <s> Roman oli pealegi suutnud Irina juba täielikult sellesse ühisesse armusohu kaasa tõmmata . </s> <s> Kaks vallalist ja vaba inimest , kes võinuksid vabalt õnnelikuks saada , kuid tänu mehe sehkendamisele Doraga oli kõigi asjaosaliste elu pidevaks põrguks muudetud . </s> <s> Ka Ingmar ei osanud või ei tahtnud oma naist hetkekski unustada , kaebles emotsionaalse piinamise üle ega soovinud märgata , et valmistab oma ausate meenutustega Ingale ja endale ette mitte loodetud õnnelikku tulevikku , vaid täpselt samasugust põrguringi , milles sibasid ringi Roman ja Irina . </s> </p>
<p> <s> Jah , Sergei vähemalt ei vaadanud tagasi , ei õrritanud kunagi Ingat oma abikaasa voorustega . </s> <s> Ei õrritanud mitte millegagi . </s> <s> Ilmselt oli tal piisavalt paeluv ja ekstreemne elukutse . </s> <s> Ta lihtsalt ei vajanud nii väiklasi tõendeid , armukadedussööste , salakavalaid tundeärritajaid . . . </s> <s> Ingal oli juba ammu tekkinud kahtlus , et Ingmar nautis oma abikaasast jahvatades mingil määral ka kuulaja armukadedust . </s> <s> Armukadedus pidi ju olema armastuse suurim tõend ! ? </s> <s> Kuni see lõpuks kõigile eluohtlikuks ei muutunud . </s> <s> Aga just see ilmne nauding tundus märterlikult ausailmelise Ingmari puhul eriti kummalisena . </s> <s> Ingmar oli end oma abikaasal aastakümneid piinata lasknud . </s> <s> Äkki oli tal endalgi sadomasohhistlikke kalduvusi ? </s> <s> Ja mida rohkem oli võimalus piinata , seda enam tundus välja löövat just sadistlik pool . </s> <s> Või oli ta tõesti vaid idiootlikult abitu ? </s> <s> Nagu Dostojevski Idioot , kes paelus lähedasi oma hingeheadusest kiirgava ilmega ja põhjustas ometi kõigile temasse armunuile vaid õnnetust ? </s> </p>
<p> <s> Pärast Ingmari pidevaid hädaldamisi proua Intsi põhjustatud hingepiinade pärast tundus Sergei Sakarov lausa mehisuse võrdkujuna , sest tema ülesandeks oli tõeliselt ekstreemsete kosmosehädade leevendamine , mitte jõuka perekonna omavaheline väiklane kisklemine , kuhu Ingagi oli ootamatult kaasa tõmmatud . </s> </p></div3><div3 type="peatükk"><head> 7 . peatükk </head>
<p> <s> Sergei oli seni olnud kogu maailmas ainus inimene , kelle häälekõlagi Ingat lohutas . </s> <s> Mees oli tema jaoks alati olemas , isegi siis , kui ta nädalateks Baikonuri stardiplatsile kadus . </s> <s> Venelaste kosmoseasjanduses olid pidevalt avariid , aga sama järjekindlalt tegid nad uskumatult leidlikke avastusi . </s> <s> Vaesus ja pingeline mõttetegevus muudavad ilmselt vastupidavaks , jõukus ja igavlemine aga piisavalt juhmiks , nii et isegi oma " head elu " enam nautida ei suudeta . </s> </p>
<p> <s> Või mis oli õigupoolest " hea elu " ? </s> <s> Vangile tähendas see vabanemispäeva kättejõudmist . </s> <s> Aga neile , kes olid takerdunud tühja olesklemisse , jäi vaid surma ootamine või selle kartmine , mis Inga jaoks oli tegelikult üks ja sama . </s> <s> Eesti uusrikaste võik õhkamine rikkuse järele , nende juhmid meelelahutused olid Ingale veel üks tõend , et tõeliselt inimlikust elusihist tulistab inimkond pidevalt mööda . </s> <s> Kosmosemängud olid igatahes märksa kütkestavamad sõjamängudest , kus ka pidevalt meelt lahutati . </s> <s> Ja ehk oli poisilikult innukas taevatähtede uurimine siiski võimeline millalgi inimkonda päästma . </s> <s> Kas või sel juhul , kui kasuahned ja kättemaksuhimulised sõjamehed suutnuks Maakera otsustavalt tükkideks lõhata ja ellujäänuil tulnuks tõesti universumi avarustesse kolida . </s> <s> Millalgi . . . </s> <s> Sajandite pärast . </s> <s> Aga võib-olla ka sootuks varem , sest varanduste kokkuajamine ei andnud rikastele loodetud õnnetunnet ning pettumusest tulivihastena mindi ikka sõjaretkele , et oma kibestumise ja igavlemise eest kogu inimkonnale , aga eelkõige mõnele võõrale rahvale ja usundile koht kätte näidata . </s> <s> Sõdu ei alustanud ju eales need , kellel ehk tõesti leivaraha vaja oleks olnud . </s> <s> Alluvate peade purustamist ja kehade sandistamist on ülikud nautinud aga iidsest ajast peale , näiteks gladiaatorite võitlusmänge korraldades . </s> </p>
<p> <s> Rohkem kui kosmosefüüsikuid vajas maailm Inga Velmeri arvates psühholooge ja psühhoterapeute . </s> <s> Inimpsühholoogia ei suutnud ilmselt tehnika arengut taluda ega seda õigesti hinnata , sest kõrgtehnoloogia ajastul sisendasid ürgaegse psühholoogiaga telesaated inimolendile tapmismaaniat juba imikueast alates , sest just see maania tundus rahvamassile kõige põnevuseküllasema lõbustusena ja tõi järelikult ka kõige rohkem raha sisse . </s> <s> Ameerikalik hävituskirg avaldus isegi titade uinutamiseks mõeldud multihiire tagaajamistes , rääkimata muudest lastefilmidest , kus käed , pead , silmad ja kõrvad üha julmemalt otsast rebiti . </s> <s> Inimolendeid harjutati sündimisest peale rahaahneid ja võimukaid igavlejaid haaranud mõrvakirega . </s> <s> Rikastunud vähemus surus peale oma mõttelaadi , mis oli sedavõrd jabur ja uskumatu , et tundus olevat lihtsam end sellele allutada , kui sellega võidelda . </s> <s> Ja nõnda kinkisid teadlased sõdijatele nii pomme kui ka kosmosetehnikat . </s> <s> Aga ometi oli universum jäänud maakera rikastest peaaegu puutumatuks , sest kosmoselaevad olid liiga ebamugavad ja kaaluta olek vastikult pingutav , et miljonärid viitsinuks ülearu sageli ümber meie väikese planeedi tiirutada . </s> </p>
<p> <s> Sõdu peeti esialgu vaid maa peal , kuigi nürimeelsete lõbuks peibutati inimkonda pidevalt tähesõdadest kubisevate filmidega . </s> <s> Veel polnud kogu universumi avastamist absurdiks muudetud , nagu oli juhtunud juba nii mitme inimkonna suurima leiutisega . </s> <s> Ikka tabasid inimaju geniaalsed sähvatused lõpuks seda aju ennast , olgu siis aatompommi või utoopilise kommunismina . </s> <s> Paradiisi asemel leiti end kahjuks põrgust . </s> </p>
<p> <s> Just sellepärast talus Inga Sergei pidevaid hilinemisi , unetusest tingitud närvilisust , pidevat üleväsimust . </s> <s> Isegi surmani kurnatuna lõid kosmoseteadlase silmad ikka mõnest eksperimendist jutustades innukalt põlema . </s> <s> Ingmar Intsi muidu nii mahe pilk lõi aga raevukalt hiilgama vaid siis , kui ta oma abikaasa emotsionaalseid piinamisi meenutas . </s> <s> Jah , Ingale käis filmitähelikult suursuguse Ingmari hädisus oma võimuka abikaasa ohjeldamisel üha rohkem närvidele . </s> <s> Lõppude lõpuks polnud see üldse tema asi , aga Intside perekond peegeldas kuidagi eriti rabavalt kogu inimühiskonna mõttetuid sekeldamisi . </s> <s> Tühised logelejad kasutasid ju usinate leiutajate töösaavutusi . </s> <s> Proua Ints tuhlas mehe toetusest tiivustatuna kaubamajades , üha rahulolematumana , nagu ka võimukad valitsejad tuhlasid samavõrd rahulolematutena vaesemates riikides , ajades taga naftat , terroriste , väärusulisi . . . </s> <s> Kindlasti vaenlasi ja varandusi üheaegselt , nagu oli tehtud aegade algusest peale , sest kuulekad sammusid endist viisi alandlikus sõduririvis surmale vastu ning tapmis- ja valetamisõigustusi jäi veel ülegi : nii menufilmides kui ka menukas elus . </s> </p>
<p> <s> Silmakirjalikult vagad koduperenaised kulutasid niisiis oskuslikult oma abikaasade raha , salakavalad poliitikud rahva oma . </s> <s> Ja nii ühed kui ka teised manipuleerisid oskuslikult usinate töötegijatega , kusjuures süüdlastena tundsid end alati need , kelle kulul õilmitseti . </s> </p>
<p> <s> Võib-olla oli proua Ints arukam ja haritum nii mõnestki kuulsast sõjapealikust ? </s> <s> Selleks , et veenda ja võidutseda , pidi ju kõigepealt oma õiguses raudkindel olema ja vastased tummaks rääkima . </s> <s> Tõeliste leiutiste töökindlus sõltus aga mitte sõnade arvust ühes minutis . </s> <s> Leiutajad ja geeniused aina kõhklesid ja kahtlesid , maailmavalitsejaks kippujad röökisid aga ühesilbilisi üleskutseid . </s> <s> Hitler oli loomulikult parim näide , aga eks Stalingi suutis rahvamasse oma enesekindla lollusega hüpnotiseerida ja ühishauda saata . </s> <s> Lihtsus mõjus , targad veenmiskõned polnud seni veel ühtegi rahvast kollektiivsest enesetapust ehk sõjast eemale hoidnud . </s> </p>
<p> <s> Psühholoogina oli Inga Velmeril viimasel ajal tihti häbi kõige selle pärast , mis tema arukal sünnimaal toimus , sest tema ameti juurde kuulus kõige räpasemate hingesaladuste teadasaamine . </s> <s> Piisas pisikesest kapitalistlikust rahapakist , et paljud kommunismipeibutistele vastupanu osutanud humanistlikud iidolid põrmu variseksid . </s> <s> Eestis käidi muudkui kohut , kui võõrast vara lihtviisil kõrvaldada ei saanud , aga ausameelsete virelejate üle lihtsalt irvitati . </s> </p>
<p> <s> Võib-olla oligi inimvaimu suurim patt inimnõmeduse ees , et esimestele kingiti taevaannina huvitav elu , aga teistele polnud psühholoogid osanud pakkuda midagi samaväärset ja seega jäi neile vaid kadedalt õel laastamistöö , mis muutis inimsaavutuse iseenda vastandiks . </s> <s> Need , kes ei suutnud armastada , hävitasid armastust ja armastatut . </s> <s> Need , keda vaimsus ei kirgastanud , rüvetasid vaimu ja vaimsust . </s> <s> Nürimeelne tarbija ei suutnud aga õiget lõbu tunda ei leidurite leiutatud autodega kihutamisest ega üha salapärasemate kodumasinatega mängimisest ja ka kodusest telerikastist otsis jumalikust hingeilust alatult ilmajäetu ikka välja võimalikult mõttevaese osa , sest mõtleja hingestatud pale ja leiutaja õnnis pilk olid talle pidevalt solvavaks väljakutseks . </s> <s> Kui suur Jumal armastas kõiki , miks oli siis ühele antud ja teisele mitte ? </s> <s> Ka Inga oli psühholoogina võimetu neile kõige lihtsamatele küsimustele vastama . </s> <s> Jumalikult andekad palged lihtsalt olid olemas ja seega pidevaks ärritavaks õrrituseks neile rahajõmmidele , kelle nägu sarnanes hoolimata kuratlikult kõrgest pangaarvest ikka liharaiuja omale . </s> </p>
<p> <s> Pingsalt vaimurikkad mõttevahetused olid Inga viimaseks lootuseks , et üldse veel millestki või kellestki lugu pidada . </s> <s> Jah , loomulikult kuulus ka kosmoseteadus sõjaväe alluvusse nagu kogu tippteadus , aga vähemalt olid sealsed leiutajad suutnud kogu ühiskonda üle kavaldada ja otsese kamandamise endast eemale hoida . </s> <s> Kosmosetehnika oli liiga ohtlik ja keeruline , et mõni president võinuks universumi uurimisse sama otsustavalt sekkuda nagu mõne väiksema naftariigi ründamisse . </s> <s> Pealegi olnuks maailmaruumist liiga kallis naftat kätte saada ! </s> <s> Teadlaste unelmad tiirutasid vähemalt esialgu sõjast puutumatuna ümber maakera . </s> <s> Kui inimolend oli raisanud sõgedalt palju raha oma oletatava vaenlase hävitamisele , rahuldades oma loomalikke instinkte , siis universumisse suundumiseks polnud vähemalt ükski teine maine elusolend võimeline . </s> <s> See polnud loomalik , vaid tõepoolest inimlik tegu . </s> <s> Uurida , edasi liikuda ja ehk kord inimõistust teiste tähtedeni saata . </s> <s> Suure vedamise korral jõudnuks sinna tõesti inimmõistus , mitte häving . </s> <s> See oli üks inimkonna suuri võimalusi tõestada , et mõistus polnud talle antud vaid olesklemiseks ja üksteise üha osavamaks tapmiseks . </s> <s> Inga Velmer polnud veel kunagi näinud igavlevaid loomi , vangistatuid ja õnnetuid aga küll , kuid mitte niisuguseid , kes oma eluga midagi mõistlikku peale ei oskaks hakata . </s> <s> Mõistusega olendite seas oli selliseid aga hulganisti , nagu oli kinnitanud ta psühholoogipraktika . </s> </p>
<p> <s> Ingale meeldisid unistajad tõesti märksa rohkem kui igavlejad . </s> <s> Eestlanna teadis , et tema kaasmaalased suhtusid kosmoselendudesse sama põlglikult nagu paljudesse teistesse venelaste lennukatesse unelmatesse . </s> <s> Eestlasi ei lepitanud uurimistööga isegi mitte see , et kosmosejaam " Mir " oli ammu alla kukutatud ja vene leiutajad ameeriklaste poolt nii mõneski suhtes ninapidi veetud . </s> </p>
<p> <s> Ameerika teadlased said ju Moskvast ootamatult palju väärtuslikku teavet . </s> <s> Venelased olid sundseisus , sest muidu oleks nende kosmoseprogramm üldse seisma pandud . </s> <s> Sergei Sakarov ohkas tihti kibestunult , et need NASA töötajad , kes tema juures end arendamas käivad , saavad sada korda rohkem palka kui tema ise – nende õpetaja . </s> <s> Ingat kurvastas aga see , et rahamaailm hakkas üha sagedamini imbuma ka Sergei juttudesse , kuigi varem innustas teda eelkõige leiutamisrõõm ja loomulikult ka mõnetine kangelase poos . </s> <s> Ta oli nagu alatine kosmosedraakoniga võitlev vägilane , sest nõukogude telejaamad tegid igast kosmosevõidust kohe kibekähku kangelasteo . </s> <s> Sergei isik oli küll alati olnud salastatud ja füüsik väitis muiates , et tõelise töö tegid ära umbes nelikümmend teadlast , kosmonaudid olid rohkem osavate ekstreemsportlaste rollis , et kas ikka seekord jäävad ellu või ei . . . </s> <s> Aga igal juhul oli Inga jaoks universumisse pürgimises rohkem mõtet kui näiteks ohtlikes mägedes oma eluga riskimises . </s> <s> Inimloomus ilmselt janunes kõigi piiride ületamist ja kosmoselennud võimaldasid seda hulganisti . </s> <s> Lisaks kinkisid universumi uurijad maailmale üha uusi unelmaid ja just unistuste abil oli inimolend kõige rohkem edasi liikunud , ka tehnika vallas , leiutades seda , mida nüri argimõistus umbusklikult uskumast keeldus ja algul täiesti võimatuks pidas . </s> </p>
<p> <s> Inga andis endale aru , et ta põgenes Ingmari eest unelmaisse . </s> </p>
<p> <s> Aga uneleda oli naisele alati meeldinud , see hoidis teda elus . </s> <s> Raamatute neelamine , muusika , maaligaleriid . </s> <s> Suur osa praegusest tõelisest elust tundus Ingale pigem eluvälisena , sama algelisena nagu miljoneid aastaid tagasi , kui mõistusega olendid polnud veel maale tekkinudki . </s> </p>
<p> <s> Jah , Ingmaril oli ju ka ilma Ingatagi kõik olemas : elu- ja -ravikindlustus , abikaasa ja pere , uhke kodu ja vägev pensionilootus . </s> <s> Temal endal polnud ees midagi ülearu kindlat , aga kõigis telefonikõnedes pidi just tema seda ( isikliku Viini psühhoterapeudiga ) meest lohutama , sest vaeseke polnud suutnud ei oma truudusetust abikaasast loobuda ega ka mitte talle tõeliselt andestada . </s> </p>
<p> <s> Viin tuli unustada kas või seepärast , et Moskva kosmoseteadlastel oli elu , mis Ingat kui psühholoogi inspireeris . </s> <s> Ei ühtegi tavapärast probleemi , kurtmisi tühja-tühja üle , ei mingeid tühiseid sepitsusi naabrite ja sugulaste elu kibedamaks muutmisel . </s> <s> Sergei kõik pingutused olid suunatud sellele , et inimolend end kosmoselaevas paremini tunneks , selles vabatahtlikult valitud kitsas puuris . </s> <s> Aga kui oma isiksusest , oma nahast ja vereringest niikuinii enne surma kusagile pääsu polnud , miks siis mitte tiirutada ümber maakera ja unustada kas või hetkeks inimese surelikkus unistades ning tähti uurides . </s> </p>
<p> <s> Inga otsustas kohe homme Sergei Sakaroviga kokku saada , aga esialgu nautis ta oma Moskva-sõbratari juures maitsvat õhtusööki aromaatse tee , seenepirukate ja kingituseks toodud " Vana Tallinnaga " . </s> </p></div3><div3 type="peatükk"><head> 8 . peatükk </head>
<p> <s> Veidi pärast keskööd ärkas Inga kohutavast unenäost . </s> <s> Nii vapustavalt selgeid unepilte mäletas ta üksnes lapsepõlvest . </s> <s> Naine nägi unes , et Sergei vestleb lõbusalt Ameerikas töötava vanema vennaga , kui äkki käis tugev raksatus , maapind lõhenes , välja purskus tuld ja laavat , aga see polnud vulkaan . </s> <s> Inga teadis absoluutse selgusega , et kogu maakera on plahvatanud tuhandeks väikeseks tükiks . </s> <s> See oli lõpp . </s> <s> Ent kohutav polnud mitte niivõrd pilt , kuivõrd tunne ! </s> </p>
<p> <s> Inga ei jäänudki pärast seda enam korralikult magama , sest niipea , kui ta veidigi tukastas , tajus ta taas mingi paratamatu katastroofi ähvardavat painet . </s> </p>
<p> <s> Hommikul helises telefon juba pool seitse . </s> </p>
<p> <s> " Su Sergei on õige kannatamatu , " pomises Irina etteheitvalt , sest alates Romaniga tutvumisest elas ta nagu kiirabi valveõde ega lülitanud enam ööselgi telefoni välja . </s> <s> Romanil oli nimelt kombeks just kõige magusamal uneajal helistada , nii kahe-kolme paiku , et Irinalt lohutust otsida . </s> <s> Enamasti sama alatutel põhjustel nagu Ingmar , et kalli igavese armastatuga on olnud tüli või arusaamatus , ah mis kole , et see naine olevat teda , vaest kannatajat , järjekordselt solvanud , olgu Irina nüüd tubli ja lohutagu , sest tal ei tulevat und . . . </s> <s> Küll oli ikka sadistlikku jultumust armastavale naisele kurta , et ta kannatavat teise naise mõnituste pärast ! ? </s> <s> Ja Irina tõesti lohutaski , niisugune oli armastav vene hing . </s> <s> Inga , vastupidi , oli otsustanud olla sitke põgeneja ja jätta pigem sisalikuna maha oma saba , aga vabaneda niisugusest alandavast härra Intsi lohutaja rollist . </s> </p>
<p> <s> " Rääkige lühidalt , ma ootan tähtsat kõnet , " poetas Irina tõredalt ja kadus oma tuppa . </s> </p>
<p> <s> " Jajah ! " leelotas Inga õnnelikult , sest tal polnud enam asja ühegi ligimese õnnetustega . </s> <s> Tema õnneunelm oli ju täitumas , kohe kuuleb ta Sergei häält . </s> </p>
<p> <s> " Mu vend tapeti eile öösel , " suutis Sergei vaid poetada ja puhkes siis nutma . </s> <s> Mees , keda Inga polnud eales hädaldamas ega virisemas kuulnud , ammugi siis veel pisaraid valamas . </s> <s> Ingal oli tunne , nagu vajuks kogu kesköine unenägu talle peale ja selle raskuse alt polnud tal enam mingit lootust pääseda . </s> </p>
<p> <s> " Kas kesköö paiku ? " küsis Inga tasa . </s> </p>
<p> <s> " Kust sa tead ? " päris Sergei oma tavalise valvsusega . </s> <s> " Kes sulle juba teatada võis ? " </s> </p>
<p> <s> " Ma lihtsalt nägin unes . . . </s> <s> Katastroof ! </s> <s> Kohutav tunne . . . </s> <s> Plahvatus , sähvatus ja . . . kogu maakera metsik lõpp ! " </s> </p>
<p> <s> " Ta helistas mulle veel eile hilisõhtul , me vestlesime , ta lootis oma avastusele Nobeli preemiat . . . " </s> </p>
<p> <s> " Jah , pärast kõnet , " pomises Inga juhmi selgeltnägelikkusega . </s> </p>
<p> <s> " See oli palgamõrv , talle tulistati viis korda rindu , et mingit lootust ei jääks . </s> <s> Elajad . . . " </s> </p>
<p> <s> Inga taipas , et Sergeil on raske rääkida . </s> <s> Ka naisel endal oli äkki talumatult raske . </s> <s> Esimest korda puudutas üks mõrv teda tõeliselt . </s> <s> Sergei ja ta vanem vend olid olnud nii sarnased ja ka väga lähedased . </s> </p>
<p> <s> " Mõrv ? </s> <s> Aga kes siis ? </s> <s> Venelased ? </s> <s> Ameeriklased ? " </s> </p>
<p> <s> " Inga , sa saad ometi aru , et see pole telefonijutt . </s> <s> Ma pean Moskvast ära sõitma , jõuan vaid praegu sinu juurest korraks läbi tulla . . . </s> <s> Ära küsi rohkem midagi ! " </s> </p>
<p> <s> Ingat oli Sergei venna tapmine sügavalt vapustanud , aga peaaegu samavõrd rabas naist sõbratari ja tema ema lausa parastav ükskõiksus , mida oleks ehk küll mõnelt eestlaselt oodanud , aga mitte venelastelt endilt , siin – maailma kosmoseteaduse ühes kõige edukamas tsentrumis . </s> </p>
<p> <s> " Ise teavad , millega riskivad ! " poetas Irina õelalt . </s> <s> " Nendel olid nõukogude ajal kõik eelised ja on praegugi . </s> <s> See Dora nartsust mees on ju ka ninapidi kosmonautikas , ega ta muidu neid riiklikke preemiaid saaks . . . " </s> </p>
<p> <s> " Sulle ju Sergei alati meeldis ? " hüüatas Inga , sest Irina arvamuses oli nii palju tigedat kadedust , mis ähvardas nende aastakümneid kestnud sõprust lämmatada . </s> </p>
<p> <s> " Ta vend on tapetud , aga mitte Sergei ise , " nähvas Irina . </s> <s> " Me tuleme emaga vaevu ots otsaga kokku , ma tõlgin nagu pöörane , olen sunnismaisem kui nõukogude viisarežiimi ajal , sest raha lihtsalt pole . </s> <s> Võib-olla meeldiks ka mulle lasta end Ameerikas ära tappa ? </s> <s> Ah ? </s> <s> Ma ei suuda enam kellelegi kaasa tunda , eriti veel mingile võhivõõrale uusrikkale ! </s> <s> Kes mulle kaasa tunneb ? </s> <s> Kas sina või ? " </s> </p>
<p> <s> " Sergei vanem vend oli ju kuulus teadlane , mitte mingi rikas , talle loodeti isegi Nobeli preemiat . . . " </s> </p>
<p> <s> " Teame , kuidas neid Nobeleid jagatakse ! </s> <s> Preemia tähendabki tänapäeval rikkust ja Ameerikas töötamine on igal juhul ahnuse tunnus ! </s> <s> Eks oleks võinud ka töötada puruvaeses Moskvas , kui ta nii õilis teadlane oli ! </s> <s> Siin oleks ta kindla peale ellu jäänud ! </s> <s> Ise oli süüdi , et sinna Ameerikasse ronis ! </s> <s> Ise jah !! " oli Irina peaaegu hüsteeria piiril . </s> <s> " Mina lähen magan edasi , mul pole kuhugi rutata , ei Krimmi ega Ameerikasse ! </s> <s> Ei Viini ega Tallinna ! " </s> </p>
<p> <s> " Irina , kuidas sa võid ? ! " püüdis Inga sõbratari mõistusele tuua . </s> <s> " Sa pole ju näljas ega paljas , teil ka uued riiulid seinas , nagu ma näen . </s> <s> Miks sa küll nii muutunud oled ? </s> <s> Teisel vend surnud , aga sina . . . " </s> </p>
<p> <s> " Ah , nüüd loed isegi minu riiuleid üle ? </s> <s> Sinu Sergeikese kosmosevärgis ringlevad miljonid , aga mina pean tema perele veel kaasa tundma . </s> <s> Jah , ma olen muutunud , sest kõik on muutunud . </s> <s> Ingake , ka sul oleks aeg märgata , et nõukogude korda ei ole enam ja inimesed ei tee iga päev vabatahtlikult töökangelastegusid . </s> <s> Mul on üks elu ja ma tahan elada ! " </s> </p>
<p> <s> " Siis ela ja ära klammerdu selle mammapojast Romani külge , kellel on niigi kaks emmet ja sina veel kolmandaks . </s> <s> Ise ütlesid , et Roman käib ametiasutustes ainult Dora käest kinni hoides nagu alaealine oma mammaga . . . " </s> </p>
<p> <s> " Ja mina veel usaldasin sind ! </s> <s> Mina !! " soigus Irina täiesti Ingmari kombel . </s> <s> " See on nii alatu . </s> <s> Minu Roman pole vähemalt abielus nagu see riigiraha universumisse loopiv Sergei . </s> <s> Me veel abiellume , küll sa näed ! </s> <s> Romanikesel on lihtsalt mereõhku vaja ja loomulikult pole minul raha , et teda kuhugi sõidutada . . . </s> <s> Eks sõidabki siis koos Doraga , mina pole kade , mina saan kõigest aru ! " </s> </p>
<p> <s> " Ta helistab sulle öösiti ainult siis , kui on Doraga tülis . </s> <s> Tule ometi mõistusele ! </s> <s> Sul on viimane aeg tõeline mees leida ja omale lapsi muretseda . </s> <s> Sa oleksid suurepärane ema , Irina ! </s> <s> Sa ju nii väga tahtsid lapsi . </s> <s> " </s> </p>
<p> <s> " Samad sõnad sulle , ha-ha-haa , " naeris Irina võltsilt ning kadus siis kiiresti oma tuppa , sest uksekell helises . </s> </p>
<p> <s> " Sergei ! " </s> </p>
<p> <s> " Inga ! " </s> </p>
<p> <s> Sergei puhkes taas nutma , aga isegi ta nutt ei mõjunud haledalt , vaid nii traagiliselt , et Inga oli võimetu teda lohutama . </s> </p>
<p> <s> Ta ainult silitas nukralt mehe pead ja tundis kummalist kergendust , sellega tema naiseroll seekord ilmselt piirdub . </s> <s> Tal ei õnnestugi truudust murda . </s> <s> Kellele ? </s> <s> Ingmarile või Sergeile ? </s> <s> Või hoopis iseendale . </s> <s> Inga ei julgenud seda isegi mõtteis täpsustada . </s> </p>
<p> <s> " Kuhu sa sõidad ? " päris naine ettevaatlikult . </s> </p>
<p> <s> " Ikka endised probleemid , Baikonuri . </s> <s> Ja nüüd sadas veel üks asi kaela ! " ohkas Sergei . </s> <s> " Lihtsalt mõeldagi ei taha , aga pean venna asemel mingi eksperimendi tulemuse Viini toimetama . </s> <s> Tilluke pakike , aga kulda väärt , ja on vaja leida hästi usaldusväärne kuller ! </s> <s> Leppisime just eile öösel vennaga kokku , et ta lendab kohale ja viib ära . </s> <s> Nüüd on kõik läbi ! " </s> </p>
<p> <s> Mehe südantlõhestav nuuksatus sundis Ingat lohutama : " Ma võin ju . . . võin Viini ära viia , kui see nii tähtis on . . . </s> <s> Ma käin üpris sageli Austrias . </s> <s> " </s> </p>
<p> <s> " See pole mitte üksnes tähtis , vaid lausa . . . eluküsimus ! " </s> </p>
<p> <s> " Eks ma siis pistan kotti ! " silitas Inga hajameelselt Sergei kätt . </s> </p>
<p> <s> Sergei silmitses teda uurivalt : " No olgu , olen sind alati usaldanud rohkem kui iseennast ja sa pole alt vedanud . </s> <s> Pakike on väike , aga ole väga ettevaatlik ! " </s> </p>
<p> <s> " Kas see võib plahvatada ? " püüdis Inga saamatult naljatada . </s> </p>
<p> <s> " Märksa hullem . </s> <s> On sul piiril varem probleeme olnud ? " </s> </p>
<p> <s> " Mitte kunagi . </s> <s> Ma olen nii lihtsameelse tobukese näoga , et mulle pole kunagi väärilist tähelepanu pööratud . </s> <s> Täiesti solvav ! " </s> </p>
<p> <s> " Seda parem , ehk ei pöörata siis ka nüüd ! " </s> </p>
<p> <s> " Kuule , Sergei , ega see ometi mõni salakaup ole ? </s> <s> Meil ühed naiivitarid kõdunesid ja higistasid juba Tai vanglas , ma ei tahaks nende saatust vene vanglas proovida . </s> <s> " </s> </p>
<p> <s> " Venemaa vanglates sa higistama ei hakka , teine kliima , " muigas Sergei virilalalt , " see pole loomulikult salakaup , aga meie töös on . . . kõik . . . veidi ohtlik ja salajane . </s> <s> Keegi ei pane vangi , aga lihtsalt igaks juhuks – ole väga ettevaatlik . </s> <s> Tegu on ikkagi väga haruldase leiutisega . </s> <s> Väärt kaup ! </s> <s> Aga see on nii kummaline ja pisike , et iga tavaline tollimees ei saa üldse aru , millega tegemist ! </s> <s> Saadetise väärtust taipab maailmas üldse väga vähe inimesi ja asja uurimiseks on tarvis erilist laboratooriumi , mis on kindlasti olemas Viinis , ilmselt ka Münchenis ja Pariisis . </s> <s> Ega Euroopas mujal neid laboreid vist olegi . </s> <s> " </s> </p>
<p> <s> " On see . . . keelatud ? " </s> </p>
<p> <s> " Keelatud on see , mille olemasolu teatakse . </s> <s> Aga niisuguse asjakese olemasolu on salastatud . </s> <s> Ole ettevaatlik lihtsalt seepärast , et see pisipakk maksab tohutult . </s> <s> Sina saad loomulikult vahendustasu . </s> <s> Austrias . . . </s> <s> Või ka Moskvas . </s> <s> Kuidas kohapeal kokku lepite . </s> <s> " </s> </p>
<p> <s> " Ma ei hakka Viinis mingit kahtlast tasu nõudma . </s> <s> Ma teen seda vaid sinu venna mälestuse nimel . </s> <s> Sergei , küll sa oled muutunud ! " hüüatas Inga ja jahmus , et peab oma kahe parima Moskva sõbra puhul kordama täpselt ühte ja sama kohutavat lauset . </s> </p>
<p> <s> " Hea , et ma olen muutunud , aga mitte veel laip nagu mu vend ! " sähvas Sergei . </s> <s> " Meie elukutse on pidev risk , sa oled seda alati teadnud . </s> <s> " </s> </p>
<p> <s> " Jah , aga varem sa vist ei tegelnud niisuguste pakikeste üle piiri toimetamisega ? " </s> </p>
<p> <s> " Ameeriklased röövivad lausa muidu meie saavutusi , mu vend tapetakse , aga sina loed mulle veel moraali ! " pahvatas Sergei . </s> <s> " Pool Venemaad on paljaks varastatud , meie " Mir " on hävitatud , NASA õilmitseb , nende töötajad on igati kindlustatud , aga meile jätavad neetud uusrikkad vaid mingid lahjad raharootsud ! </s> <s> Kes sellega midagi korralikult katsetada saab ? </s> <s> Vaestemaja ! " </s> </p>
<p> <s> " Niisiis raha ? </s> <s> Jälle üksnes raha , et kellel on ikka rohkem ? </s> <s> Varem osati midagi teha ka päris ilma rahata , näiteks sõprusest , " ohkas Inga kibestunult . </s> <s> " Mis meie unelmatest küll saanud on , Sergei ? " </s> </p>
<p> <s> " Mis kogu meie riigist saanud on ? </s> <s> Ah , ütle mulle ? ! </s> <s> Minu unelmad on muide alles , aga teaduslike eksperimentide jaoks on vaja just nimelt seda neetud raha ! </s> <s> Nii et meie unistuste nimel palun sind kui oma parimat sõpra , et sa selle paki Viini toimetaksid . </s> <s> Pärast venna tapmist oled sa mulle tõesti kõige lähedasem ja usaldusväärsem inimene , " kinnitas Sergei väga tõsiselt . </s> <s> " Palun tõesta siis mulle ja endale ja kõigile meile , et ustav sõprus pole kuhugi kadunud ! " </s> </p></div3><div3 type="peatükk"><head> 9 . peatükk </head>
<p> <s> Kui Sergei oli tõtlikult lahkunud , Ingat vaevu põsele suudeldes , tuli Irina taas mossis ja tõredana oma toast välja . </s> </p>
<p> <s> " Kas selleks viieks minutiks oligi vaja kõiki üles ajada ? </s> <s> Kah mul kosmonaut , kes ei ela meie , vaid hoopis ameerika aja järgi , " suskas sõbratar pahuralt ja peitis end tunniks ajaks vannituppa , nii et Inga pidi hommikusööki alustama koos Irina ema Sofia Ivanovnaga , kelle pahameel varase visiidi üle oli varjatum , aga seda mõjuvam . </s> </p>
<p> <s> Irina kiirgas euroopalikku rafineeritust , nii välimuses kui ka nõudmistes . </s> <s> Tänu emale tuupis ta läänelikuks kujundatud korteri kinniste uste taga mitmeid võõrkeeli , nii et võis inglise , prantsuse ning hispaania klassikuid vabalt originaalkeeles lugeda ja nende tõlkimisega praegusel raamaturohkel ajal leivaraha teenida , kui ta vaid seda oleks viitsinud , sest armuhädad võtsid suure osa õelaks muutunud kannataja energiast ja ajast . </s> </p>
<p> <s> Irinal polnud küll mingeid koduseid kohustusi ega muresid peale ema kapriiside ja kõuehäälsete noomituste talumise , sest isegi Ingale tegi süüa Sofia Ivanovna , mitte neljakümneaastane sõbratar ise . </s> <s> Irina endine eesti armuke oli olnud andekas elav klassik , kelle parteilistest soovitustest olenes nõukogude ajal paraku paljude saatus , sest sotsialistlik aeg oli tegelikult soovituste aeg . </s> <s> Välismaale sõiduks teatavasti kolm soovitust , igasse loomeliitu astumiseks kaks , korteri saamiseks sada , auto ostmiseks tuhat . </s> <s> Ingat rõõmustas piiride avanemise puhul eelkõige just see , et ei pruukinud enam alandlikult soovitusi kerjamas käia , ikka mõni paber näpus . </s> <s> Nüüd tippis ta kogu maailmale teateid interneti kaudu ja ka konverentsidele kutsuti teda samal teel . </s> <s> Piisas ta tekstide tasemest ja õigete aadresside leidmisest . </s> <s> Euroopas ei tahtnud keegi enne konverentsi toimumist näha esineja juukseid , seelikuid , näoilmet , jalgu ja naeratust , mis pidi varjama iga iseseisvat mõttehakatust ja kuulutama täielikku alistumist järjekordse soovitaja ülemuslikule isiksusele : olgu siis tegemist kas või lihtsakoelise majavalitsejaga , kes nõukogude ajal valitses paneelmaja elanike kraanide ja torude üle , või välisviisa annetajaga , kellel oli võimu muuta mõni kohalik sunnismaiseks nagu kunagine mõisniku pärisori . </s> </p>
<p> <s> Enne Gorbatšovi aega oli psühholoog Inga Velmer just niisuguseks muudetud , sest tal oli ülikoolis " läänelikku ja roiskunud teadust propageerivate " psühholoogialoengute pärast suuri pahandusi , kutsuti kokku parteikoosolek , kuigi ta polnud üldse partei liige , ja soovitati tal seejärel õppejõukohalt vabatahtlikult lahkuda . </s> <s> Seda Inga ka tegi ja tundis pärast seda oma elu kõige suuremaid argihirme , nii et kapitalismi nükked näisid talle praegu siiski vaid naljamänguna . </s> <s> Need , kes Andropovi ajal andunult tööl käisid ja seepärast endisest sundtöötusest midagi ei teadnud või teada ei tahtnud , uskusid loomulikult , et varem töötust polnudki . </s> <s> Kuulekaile kindlasti mitte , aga Inga ei saanud enam vastu võtta ühtegi väliskutset , sest kui polnud töökohta , polnud automaatselt ka kolme soovitust , sest töötu oli nõukogude ajal end riigi eest varjav kurjategija ja tal polnud mingit asja riigipiiri taha . </s> <s> Praegu võis Inga otsida tööotsi kogu maailmast , ükski ülemus iseenesest polnud ainumäärav , sest maailmas oli miljoneid juhte ja vähemalt mõne juures said just Inga julged ideed heakskiidu , olgugi et ülejäänud sajad olid need enne välja praakinud ja kõlbmatuks tunnistanud . </s> </p>
<p> <s> Enne murrangut tundis psühholoog Inga Velmer aga lausa surmahirmu , tajudes inimeste hukkamõistvat tõrjuvust ja täielikku suhtlemisvaakumit , mis äkki ta ümber tekkis . </s> <s> Isegi ema ja sugulased olid nördinud . </s> <s> Inga püüdis küll veidi raha teenida vabakutselise tõlgina ja avaldas ühes naisteajakirjas psühholoogiliselt nõustavaid artikleid , aga veider ohutunne ei jätnud teda enam hetkekski maha , kuigi Eestis ei pistetud töötuid intelligente nii hõlpsasti vangilaagrisse nagu näiteks poeet Brodsky , kes polnud NSVL Kirjanike Liidus ja kelle väide , et ta luuleanne olevat Jumalalt , mitte liidult , ei saatnud teda mitte luuleparadiisi , vaid otse nõukogude vangikongi , sest kohtu silmis oli temagi vaid luuser ja töötu nagu hirmunult tänavail hiiliv Inga . </s> <s> Riigijuht ja endine julgeolekuülem Andropov andis kohe ametisse asudes üleriigilise korralduse , et kõiki töö ajal linnas ringikõndijaid kontrollitaks ja " õiglaselt " karistataks . </s> <s> Teade , millesse töökoha omanikud suhtusid kerge pilamisega , aga mis täitis Inga üha kasvava õudusega , sest paine läks üha tugevamaks . </s> <s> Ta oli nimelt maininud ühes oma artiklis maailmakuulsat psühhoterapeutilist suunda , mida süüdistati aga " kodanlikus mandumises " ja veel mitmes muuski surmapatus . </s> <s> Seda kohalikku naisteajakirja , kus lugu ilmus , toimetas üks eestipärane " sofia ivanovna " . </s> <s> Sofiaivanovnaid oli täis kogu Nõukogudemaa , nad väärisid tegelikult oma nime " sofia " , sest nad suutsid oma valitsemispiirkonnas saada hakkama sellega , mis isegi paljudele meesjuhtidele üle jõu käis . </s> <s> Niisugused juhid olid teistele nõukogude naistele avalikult eeskujuks ja olid teeninud kõigi kõrgemate meesjuhtide täieliku usalduse , samas rääkisid nad oma kollektiivi ühises kohvilauas väsimatult välismaa naiste peenest elust , mis olevat paradiis meie oludega võrreldes . </s> <s> Need eeskujud lipitsesid avalikult nii kapitalistliku pudi-padi kui ka kommunistliku ideoloogia ees ning seda selgrootut ja kasuahnet ideoloogilist segasousti nimetatigi Andropovi ajal tihti eriliseks julguseks ja enesekindluseks , sest just sofiaivanovnad suutsid aeg-ajalt oma ajakirjadesse sisse suruda mõne välismaise söögitoa kirjelduse või iluaiapildi , seepärast tunduski Ingale uskumatu , et ilmselgelt läänemeelne ülemus võiks võtta tõsiselt süüdistust tema täiesti süütult naiseliku nõuande " kodanlikus mandumises " . </s> <s> Aga õppetund oli kaalukas : Inga sai alatiseks selgeks , et ülemuse avameelsusele pole mõtet samaga vastata . </s> <s> Kui naine teda emalikult noomis ja nõudis järgmisse numbrisse sama psühhoterapeutilist koolkonda hävitavat kriitikat , hüüatas Inga siira jahmatusega : " Kuidas te küll võite ? </s> <s> Te olete meile ju alati vastupidist jutustanud . </s> <s> Me oleme teid alati nii väga austanud ! " </s> </p>
<p> <s> Austamisest üksi oli loomulikult vähe , kui alluva kogu hüüatus väljendas suurt ja naiivset pettumust ning jaburat etteheidet . </s> <s> Inga lugusid lihtsalt enam ei avaldatud ja naisteajakirja peatoimetaja ei mõelnudki oma otsust põhjendada . </s> <s> Aga veidral kombel jäid ka teiste toimetuste uksed sellest ajast peale Inga ees suletuks , kuigi teda oli seni mitmel pool kiidetud põnevalt ajakajaliste lugude eest . </s> <s> Ükski toimetus ei mäletanud enam oma kunagist tunnustust . </s> <s> Inga Velmer oli muudetud niisiis õpitud erialal lindpriiks ammu enne murranguaega , kui tuhanded inimesed pidid äkki hakkama uut ametit omandama , aga ta oli vastavalt nõukogude seadustele lisaks veel ka sunnismaine , mille tõttu tuli tal lausa kerjusena kopikaid lugeda ja seniste tuttavate põlglikku üleolekut taluda . </s> </p>
<p> <s> Nüüd oli kõik vastupidi . </s> <s> Moskva endise üleliidulise naisteajakirja kõikvõimas peatoimetaja Sofia Ivanovna , kes oli koos tütrega läbi reisinud pool maailma , tundis end uue korra poolt ahistatuna . </s> <s> Mõjuka ajakirja juhile kuulus siin korteris ju tegelikult kõik : nii fotod klassiku ja tema abikaasaga , kaugetest maadest imporditud nipsasjad kui ka keskeale liginev kaunitarist tütar Irina . </s> <s> Armastatud laps oli niisiis jäänud ülalpeetavaks nagu ka helilooja Roman Relski . </s> <s> Emme toitis , pesi , puhastas , sest Sofia Ivanovna polnud mingi niru intelligendivõsu , vaid kõige õigema elulooga , mida nõukogude kord üldse nõuda suutnuks . </s> <s> Sohvi oli pärit kolkakülast , kus ta veel koolilapsena end mõnuga suures vene ahjus pesi . </s> <s> See ahi oli imeasi , mida Eestis tänu leilisaunadele ei tuntud . </s> <s> Suur ahi köetakse nimelt kuumaks , lapsed poevad pliidiuksest sisse ja mäletavad kuumas augus pesemist kogu elu , nagu jutustas särasilmselt ka Sofia Ivanovna . </s> <s> Endist naisjuhti iseloomustas just see ergas , kamandav , aga samas ka ehtvenelikult südamlik kiirgus , mis Ingat alguses oli rabanud ja eemale tõuganud , aga pikapeale jäägitult vallutanud . </s> <s> Kodus polnud ta mingi ülemus , vaid tõeliselt elujõuline vene mammi , kes suutis käredahäälselt valitseda nii tütart kui ka armukest , kes oli kuulunud loomulikult samuti nõukogude eliidi hulka ja soovitanud Küla-Sohvit üha kõrgematele kohtadele . </s> <s> Aga väärt soovitus oli nõukogude ajal teatavasti kindel edu garantii . </s> <s> Just seepärast kõndisid endised soovitajad ringi nii kibestunud ja kättemaksulise ilmega , ka Eestis . </s> <s> Kuigi nõukogulik impeerium propageeris ühehäälselt võrdsust , ei maksnud üksikisiku ponnistused mitte kopikatki , kui ta ei suutnud endale soovitajaid leida , neile meeldida , kuuletuda ja kõiki käske täita . </s> </p>
<p> <s> Psühholoog Inga Velmer oli selle Moskvas kunagi nii olulise perega lähemalt tutvunud alles uue korra ajal. </s> <s> Õigupoolest oli Irina psühholoog Velmeri üles otsinud , talle meenutanud , et nad olid kunagi mingil veidral konverentsil telefoninumbreid vahetanud ning kinnitanud , et nad tahtvat kindlasti just ühte psühholoog Inga Velmeri artiklit Moskva naisteajakirjas avaldada . </s> <s> Kaheksakümnendate lõpul oli see töötule eesti psühholoogile suur au ja rahaline toetus . </s> <s> Tookord ta veel ei teadnud , et ajakiri on nimelt Irina ema valduses ja et tütar ise on eelkõige külas oma eesti kuulsal armukesel , mitte aga komandeeringus Inga tühise artiklikese pärast , mis pidi küll kajastama üleriigilise ajakirja äkilist muundumist " kõige julgemaid " kaasaegseid psühholoogilisi suundi avaldamiskõlbulikuks tunnistades ja peaaegu " läänelikke " eesti autoreid toetades . </s> </p>
<p> <s> Kuidas oli tüütult sunnismaine Inga Velmer sattunud ootamatult lähedaseks külaliseks nii elitaarselt nõukogulikku peresse ? </s> <s> Tagantjärele oli Ingale selgeks saanud , et üheks oluliseks põhjuseks oli lisaks eestlanna " läänelikule " psühholoogiasuunale ka Irina tookordne äärmiselt tungiv ööbimisvajadus . </s> <s> Üleriigiliste ajakirjade komandeeringurahasid kärbiti tunduvalt . </s> <s> Irina ei saanud enam nädalate kaupa impeeriumi kulul oma armukest külastada ega mõnes hotellis peatuda . </s> <s> Eesti klassik käitus aga loomulikult sama ülbelt ja hoolimatult nagu kõik nõukogude parteisõdurid , kelle andekus pidi olude sunnil olema paratamatult vürtsitatud suure portsu silmakirjalikkuse , salakavaluse , saamahimu ja kompromissirohkusega . </s> <s> Irina oli ilmselt olnud selle saamahimu üks objekte . </s> <s> Moskvalanna alandlikkus hämmastas psühholoog Inga Velmerit juba selle esimese suhte ajal. </s> <s> Venelanna sõitis nimelt kuuks ajaks Eestisse , ei väljunud peaaegu üldse Inga korterist , ootas nõukogude eesti klassikut , kes suvatses teda külastada vaid paar korda ja ikka ette teatamata . </s> <s> Oli see suur kirg ? </s> <s> Kahtlematult . </s> <s> Oli see meeletu alanduspiin ? </s> <s> Seda samuti . </s> <s> Inga sai täielikult aru Irina õndsast kergendustundest , kui ta ei pidanud enam mingis Tallinna korteris ootusevaludes vaevlema , vaid võis kogu kire üle kanda ühele oma kodulinlasele , kuulates päevade ja ööde kaupa Romani pihtimusi , olgu kas või Dorast . </s> <s> Moskva heliloojale oli Irina vajalik ikkagi iga päev , naine polnud siin vabatahtlik vang võõras korteris ja võõral maal . </s> <s> Inga polnud veel kohanud teist emmet , kes oma tütreraasu kõiki armukesi nii innukalt oleks pooldanud . </s> <s> Küllap oli põhjus ka selles , et tegemist oli ikkagi juba kuulsate armukeste dünastiaga põlvest põlve . </s> </p>
<p> <s> Irinagi igatses tütart sünnitada , aga last polnud loota ei vananevalt eesti klassikult ega Dora sabas rippuvalt Romanilt . </s> <s> Mõlemad mehed polnud oma geenide jäädvustamisest põrmugi huvitatud . </s> <s> Eliitarmukeste elu , see nii suursugune ja memuaaridesse raiutav , aga samas nukker ja lootusetu nagu kõigi pidevalt alandatute elu . </s> <s> Ehk just see oligi Irina nii kibestunult rafineerituks muutnud , sest erinevalt oma emast polnud ta osanud armukesi ohjes hoida ja valitseda . </s> <s> Sofia Ivanovna valitses aga kõike : kodust majapidamist , tütart , iga kaasvestlejat ja loomulikult ka Ingat , keda ta aeg-ajalt lausa kasutütreks nimetas . </s> <s> Ikkagi juba eestlannat tosin aastat igasuguste maitsvate roogadega toidetud . </s> <s> Algul oli sõna " kasutütar " pigem tavaliseks ülemuslikuks poolvälismaise külalise meelitamiseks , sest välismaa oli kogu nõukogud riigile ja eriti elitaarseile komandeerituile üks suuremaid meelelahutuse võimalusi . </s> <s> Aga sõna " kasutütar " muutus pikapeale üha tõelisemaks ja Inga jutud Sofia Ivanovnaga üha usalduslikumateks , sest see naisülemus oli ise olnud oma õnne sepp – selle sõnapaari kõige otsesemas tähenduses . </s> <s> Sofia oli nimelt osava külasepa taibukas tütar , kes võlgnes nõukogude võimule kogu oma karjääri , hea elu , välisreisid ja lõppude lõpuks isegi kuulsa heliloojast armukese , kes tsaariajal oleks külakaunitariga veetnud parimal juhul vaid ühe öö , kuid nõukogude töölisriigi viljastavates tingimustes pühendas talle poole oma elust , lõpetas pideva naissõprade vahetamise ja aitas vaid taluneiu eduteed sillutada . </s> </p>
<p> <s> Pärast aristokraatide ja intelligendikeste otsustavat likvideerimist asustati Venemaa uus pealinn teatavasti just niisuguse küla-sohviliku rahvakihiga , kes oskas tänulik olla . </s> </p>
<p> <s> Sofia Ivanovna sepast isa oli saanud rahvakomissariks , tütar sündis Stalini ajal ja just sellesse aega jäi tema lausa joovastavalt lennukas ja õnnelik noorus , õpingud Moskva kõrgkoolis , tutvused kuulsustega ja lõpuks armastus , mis kroonis kogu edu . </s> <s> Armastus pidi ju kindlasti olema . </s> <s> Kui eestlased ülistasid kogu maailmas Ingmar Intsi kombel rahvuslikku ja perekondlikku kohusetunnet , siis venelased jumaldasid armastust . </s> <s> Ja armulood olid enamasti dostojevskilikult segased , meeletud ja uskumatult alandlikud , peaaegu armastatu igapäevase jalgadepesemiseni välja . </s> <s> Armastatust sai pooljumal ja ehk ka seepärast tundis Inga end Moskva tänavail uidates alati pooljumalana . </s> <s> Viinis aga vaid mingi odava " ida " koduloomana , keda tahetakse Ingmari ebaõnnestunud pereelu aseainena luksusdiivanile suruda . </s> <s> Venemaa pealinnas kiirgas Inga ilmest enesekindlat usku , et ta on ihaldatav , armastatav , igavesti oodatav , sest kosmoseteadlane Sergei Sakarov väitis ilma igasuguse irooniata , et just armastatut ei tohi petta . </s> <s> Armastatu oli niisiis ülem naisest ja perest , ülem kõigest . </s> <s> Nagu ka Sofia Ivanovna ja Irina puhul . </s> <s> Uude armastusse tormati nii vapralt , nagu mõni sõjakangelane viskub vaenlase kahuritoru ette , ikka oma elu kaalule pannes ja armastust surreski ülistades . </s> </p>
<p> <s> Ingmar Ints vältis seevastu lausa paaniliselt sõnu , nagu " armastus " , " igatsus " , " kirg " , " meeletus " , " joovastus " , " jumaldamine " , milledest Moskva armunute keelepruuk lausa kubises . </s> <s> Tema pilk oli ehk kõnekamgi , kui oli seda Sergei alati valvas salateadlase vaade , aga ta huulilt polnud veel pudenenud ühtegi siiralt armuküllast sõna - isegi mitte oma abikaasa kohta , Ingast rääkimata . </s> <s> Pärast naise truudusetust olevat härra Ints jätkanud oma abielu vaid seepärast , et ta pidas seda õigeks . </s> <s> Oh õudust ! </s> <s> Inga tundis sellest õigest käitumisest , mida kuulutati välja truu armastusena , hinges pidevat jäist tuuletõmbust . </s> <s> Mida loota mehelt , kes polnud suutnud püsida kohusetundliku pühakuna ja hakkas ühtäkki oma emotsionaalsete piinade üle kaeblema ? </s> <s> Mõni munk oleks sama naeruväärne , kui ta tormaks kloostritrellide juurde ja karjuks iharalt , et tal on sellest enesepiitsutamisest kõrini ja ta vajaks möödaminejalt kõige lihtlabasemat hingelist ja kehalist lohutust . </s> <s> Pühakust saaks siis paugupealt narr , ei mingit loodetud kaastunnet . </s> <s> Aga Ingmar tahtis kelkida oma truudusepiinadega ja samas Ingat himura pilguga riidest lahti võtta . </s> <s> See oli rõvedam kui mõne elukutselise naisteküti riivatu armastusloba , sest pühakule sobinuks üksnes suur ja pühalik armastus . </s> <s> Olgu siis oma abikaasa või Inga vastu . </s> <s> Kõik muud variandid näisid Ingale nii loomuvastased ja kummaliselt liiderlikud , et see teda isegi Moskvas morniks muutis . </s> </p>
<p> <s> " Nii morn ja õnnetu ? </s> <s> Ma saan muidugi aru , " kuulis ta justkui oma mõtete kinnituseks Sofia Ivanovna häält . </s> <s> " Jah , isegi mind rabas Sergei venna tapmine ! " </s> </p>
<p> <s> " Sergei venna ? </s> <s> Loomulikult , ma tõesti . . . mõttes . . . nii kurb ! </s> <s> Tohutu löök Sergeile , " pomises Inga jahmununa , sest tal oli häbi , et oli unustanud taas midagi nii saatuslikku ja tõeliselt traagilist , et kurvastada jätkuvalt hoopis Ingmar Intsi tobeda abielu pärast , mis tegelikult ju üldse temasse ei puutunud . </s> <s> Jah , härra Intsi emotsionaalsed piinad olid tõesti nakkavamad kui mõni keskaegne laastav katk . </s> <s> Inga oli eelkõige selleks Moskvas , et Ingmar unustada . </s> <s> Lõplikult ja alatiseks . </s> <s> Temast ei tohtinud saada teist Irina-sugust , kes pidevalt kannatas Romani ja Dora suhte pärast , suutmata ometi sellest nõiaringist välja rabelda . </s> </p>
<p> <s> " Kujuta ette , ema , " teatas Irina reetlikult , kui ta oli lõpuks otsustanud hommikusöögiga ühineda , sest Moskva kohvijoomised kestsid mõne külalise saabudes vähemalt paar tundi , vahel ka lõunaajani välja . </s> <s> " Jah , kujutle vaid , Inga tahab mingit Sergei salakaupa üle piiri viia . </s> <s> " </s> </p>
<p> <s> " See pole salakaup , " pahvatas Inga . </s> <s> " Ja mis ajast sa võõraid kõnelusi pealt kuulad ? </s> <s> Sina , taktitunde kehastus ? ! " </s> </p>
<p> <s> " Sellest ajast , kui sinu Sergei oma salateateid meie esikus kõva häälega teadustab ! " suskas Irina väljakutsuvalt . </s> </p>
<p> <s> " Tüdrukud , tüdrukud , meil on ju tõesti täna leinapäev . </s> <s> Mina küll Sergei venda ei tundnud , aga . . . " </s> </p>
<p> <s> " Ega minagi teda peaaegu tundnud , ainult paar korda olin näinud , " poetas Inga endalegi ootamatu julmusega . </s> <s> " Pole meie karmil ajal tõesti mõtet võhivõõraid leinata . </s> <s> Kes meid kord leinaks ? ! " </s> </p>
<p> <s> " Nüüd kõik puha võhivõõrad ? ! " väänas Irina meelega Inga sõnu . </s> <s> " Ma ei saa ikka tänase päevani aru , kuidas kogu see eesti rahvas võis nii silmakirjatseda ja teeselda ! </s> <s> Ma pole kogu maamunal võltsimat rahvast kohanud , isegi mustlaseit varastab ja valetab inimlikumalt . . . " </s> </p>
<p> <s> " Jäta ! </s> <s> Vähemalt tänagi ! " käratas Sofia Ivanovna , kes oli oma karjääriredelil pidanud märksa enam kompromisse tegema kui tema hellitatud tütar . </s> <s> Irinat oli just ema toetusel ühelt väärt toimetajakohalt teisele nihutatud . </s> <s> Sõbratar kurtis , et pidi muudkui põgenema nende autorite eest , kelle kirjutisi oli tsenseerimisega vägistatud või ideoloogiliselt täiesti valeks kuulutatud . </s> <s> Irinal polnud ju kusagil otsustavat sõnaõigust , nagu ta emal siiski aeg-ajalt oli . </s> <s> Tal polnud seda ei neis üleliidulistes toimetustes ega ka mitte oma ema euroopaliku maitsekusega sisustatud köögis . </s> <s> Ning veel kõige vähem lõputult Dora järele õhkava Romani voodis . </s> </p>
<p> <s> " Eks kellelegi peab loomulikult ninna kargama , kui tuju paha ! " püüdis Inga valusast teemast kõrvale põigelda . </s> </p>
<p> <s> " Mu tujul pole midagi viga ! </s> <s> Või olgu , jah , mu tuju on tõesti paha ! </s> <s> Sellest ajast peale , kui kogu eesti rahvas meid reetis . </s> <s> Kõiki venelasi , kes olid tema iseseisvuse ja vabaduse poolt . </s> <s> Ma hoidsin teile pöialt , aga nüüd laimavad vene dissidente eriti just need meie tuntud eesti külalised , kes tegelikult kogu elu nõukogude korra eeliseid nautisid , puhkekodusid , välisreise , preemiaid , ah , vastik seda kõike meenutada ! </s> <s> Enam nad muidugi Moskvasse ei tule , nüüd ajavad sama silmakirjalikku jama Brüsselis . </s> <s> Võiksin sulle sadade kaupa alatuid lugusid ette laduda , aga lihtsalt ei viitsi , mul on parematki teha kui teist rahvust alavääristada . </s> <s> Aga igatahes vägisi ja valve all neid tookord Moskvasse ei toodud , ei antud neile meie kodus väevõimuga head ja paremat süüa ega tassitud mööda teatreid , kuhu nad ise poleks eales pileteid saanud . </s> <s> Küll nad siis kiitsid vaheldumisi nõukogude ideoloogia võidukäiku ja mu ema kuulsaid seenepirukaid . </s> <s> Ööbisid meie kodus kui tasuta võõrastemajas , aina mälusid ja imetlesid Nõukogudemaa pealinna . </s> <s> Aga kus nad nüüd on , kui meil on raske ? </s> <s> Nüüd oleme meie suured kurjategijad ja nemad seiklevad edasi Euroopas ! " </s> </p>
<p> <s> " Mina olen ju siin , " pomises Inga ja tõmbas käe vaistlikult järjekordsest maitsvast seenepirukast eemale . </s> <s> " Ma olen kirjutanud vene dissidentide kaitseks artikleid , olen püüdnud kogu hingest , mul on endal olnud selle tõttu suuri pahandusi . . . " </s> </p>
<p> <s> " Kaitsnud ? </s> <s> Kihutad muudkui mööda välismaid . </s> <s> Muidugi oleme sulle ülitänulikud , et vahel ikka meelde tuleme ja sa meid oma külaskäiguga austad ! " ütles Irina nii mõnitavalt , et Inga tajus äkki taas öist unenägu , kus maakera tükkideks paiskus . </s> <s> Ometi oli ta oma uneõudust seostanud seni vaid Sergei venna surmaga . </s> </p>
<p> <s> " Ma saan ju kõik hingelt välja öelda rohkem välismaal , " kogeles Inga . </s> <s> " Eestis on endised kommunistid võimul . . . " </s> </p>
<p> <s> " Ka mina olen endine kommunist ! " ajas Sofia Ivanovna end väärikalt sirgu . </s> <s> " Te olete kõik saanud tänu partei vaevale . . . " </s> </p>
<p> <s> " Mina olin tänu partei ponnistustele viimased nõukogudeaastad lausa sunnismaine ja töötu , hädavaevu sain ots otsaga kokku , " tõstis ka Inga häält . </s> <s> " Loomulikult oleme kõik parteilaste lapsed , sest me oleme sündinud olematusse vajunud riigis . </s> <s> Ka minu ema oli parteis , sest tal oli vaja samuti üksinda tütar üles kasvatada nagu Sofia Ivanovnalgi . </s> <s> Aga sina , Irina , oled alati rääkinud , kui raske oli Romanil , sest tema muusikat nimetati läänelikuks ja meie nõukogude moraali laostavaks . </s> <s> Ta oli Moskvas armastatud , saalid rahvast tulvil , aga ametlikult ikkagi tagakiusatud ja seepärast ka praegu nii vaene . </s> <s> Te olite alati selle nõukogude jama suhtes kriitilised , Eestist nii vaimustatud . . . " </s> </p>
<p> <s> " See oli teine Eesti ! </s> <s> Ja nüüd selgub , et tookordne jama oli meie jaoks veel väga väike jama . </s> <s> Eks vigu tehakse alati ! " ütles Sofia Ivanovna rangelt ja lõpetas oma püstitõusmisega otsustavalt hommikusöögi , mis seekord oli kujunenud hämmastavalt lühikeseks . </s> <s> " Muidugi me imetlesime Baltikumi , aga enam pole seal midagi imetleda . </s> <s> Vanasti te varjasite meie dissidente , kaitsesite kogu vene edumeelset kultuuri , aga nüüd ülistate ainult raha võimu ja olete endised sõbrad unustanud ! " </s> </p>
<p> <s> " Mina ju ei ole , ma olen siin ! </s> <s> Võib-olla liigagi sageli ja olen teid lihtsalt juba ära tüüdanud , sest minust pole nii palju kasu kui kas või Irina kuulsast eesti klassikust , aga . . . </s> <s> Ma ei saa aru . . . ma ometi püüan . . . toetan . . . ainsana pole teid reetnud , " kogeles Inga masendunult . </s> <s> " Miks te teete neid etteheiteid just minule , kes ma ise olen venelaste kaitsmise pärast ka eestlaste seas järjekordselt mustas nimekirjas ? </s> <s> Täpselt samuti nagu olin põlualune nõukogude ajal ! </s> <s> Ja põlualused on ka paljud teised nõukogudeaegsed dissidendid , kes ei oska suud pidada ega endistega kompromisse teha . </s> <s> Ma ei ole loomulikult võimeline kindlustama Irinale Euroopas niisuguseid superkohti nagu teie , Sofia Ivanovna , kunagi suutsite . </s> <s> Läänes ei maksa soovitused midagi , inimene peab ise enda eest välja olema , ise pinnale rabelema . </s> <s> Irina valdab ju nii paljusid keeli . . . </s> <s> Ta võiks ometi proovida , katsetada , interneti kaudu . . . " </s> </p>
<p> <s> " Interneti kaudu ? </s> <s> Siis see on sinu sõbralik abi ? ! </s> <s> Mul pole raha enam metroopiletikski , rääkimata välismaale sõidust , aga sinna on vaja kõigepealt kohale reisida , et end seal tutvustada . </s> <s> Ja mida on mul kõigi nende keeltega Moskvas peale hakata ? " karjatas Irina peaaegu nutuselt . </s> <s> " Kui sa vaid teaksid meie virelemist , raha üldse ei ole , ei mingit palka ! " </s> </p>
<p> <s> " Mul pole palka juba ammuilma , aga ma tõlgin ! " nähvas Inga . </s> <s> " See võiks ju olla sinugi töö . . . </s> <s> Ma tean , et sulle on tehtud pakkumisi ! " </s> </p>
<p> <s> " Selle eest makstakse kohutavalt vähe ja mul pole niisuguseks orjatööks lihtsalt aega ega tahtmist ! " torkas Irina vastu . </s> </p>
<p> <s> " Sul on järelikult aega ainult Romani ja Dora armastuse vahele kippuda ! </s> <s> Jäta ometi rahule see võõras armastus , millest sulle poetatakse vaid kübemeid ! " pahvatas Inga ja kahetses kohe , sest see oli kindlasti liig mis liig . </s> </p>
<p> <s> Armastuse jumaldamisele pühendatud korteris võis veel kuidagi kahtluse alla panna nii nõukogude võimu kui ka Sofia Ivanovna heroilist parteiminevikku , aga ei eales armukirge . </s> <s> Armastus oli püha ja puutumatu . </s> <s> See oli trumpäss , mis segases elumängus alati võidukalt välja käidi ja mille leiutamise patent näis kuuluvat just selle kodu elanikele . </s> <s> Nemad otsustasid , mis oli " armastus " ja mis mitte ! </s> </p>
<p> <s> Nii ka nüüd . </s> </p>
<p> <s> " Ta armastab mind , Inga , pea seda meeles ! </s> <s> Mind , mitte kedagi teist ! " raevutses Irina ja sööstis toast minema . </s> </p>
<p> <s> " Roman tõesti armastab Irinat , " kinnitas ka Sofia Ivanovna nõusid kraanikaussi asetades . </s> <s> " Seda sa poleks küll pruukinud öelda . </s> <s> Ma ju tean niisuguseid Dora-suguseid abielunaisi , nii meil kui ka mu Euroopa sõbrataride seas . </s> <s> Ei jäta nad ei meest ega armukest . </s> <s> Pumpavad mõlemast välja viimase kasuraasukese . </s> <s> Aga kas see on siis mõni armastus ? </s> <s> Armastus peab ülendama , inspireerima , armastatut õilistama , aga mitte alandama ! </s> <s> Roman armastab Irinat , selles olen ma kindel ! </s> <s> Irina inspireerib teda uut sümfooniat kirjutama , nende suhted on tõelised . . . </s> <s> Sa ise , Inga , oled seekord justkui ära vahetatud . </s> <s> Mõtted kusagil kaugel , nii hajameelne ja . . . halastamatu ! " </s> </p>
<p> <s> " No Sergei vend ju ! " hüüatas Inga punastades , sest Sofia Ivanovnal oli mingi saatuslik omadus näha läbi tekkivat või kaduvat armastust . </s> <s> Just Irina ema oli kunagi ammu esimesena taibanud , et eesti klassik on tütresse armunud . </s> <s> Tema aimas ka esimesena , millal sellest armastusest jäi järele vaid halvakspanuga segatud põlgus , sest Irina hakkas äkki ihkama üht hoopis teist heliloojat – Romani ! </s> <s> Nii Sofia Ivanovna kui ka tema tütar kinkisid end ikka jäägitult . </s> <s> Nad mõlemad vihkasid poolikuid suhteid , mida harrastasid Dora-sugused . </s> <s> Seepärast olid nad ka Ingat lausa vandeseltslasena selles korteris omaks tunnistanud . </s> <s> Keegi neist ei suutnud sõlmida mõistusabielu ega harrastada mingit topeltliitu . </s> <s> Isegi siis mitte , kui armastatu oli truudusetu või hoopis teisega abielus . </s> <s> Ses suhtes oleks Ingmar Ints nende vandeseltsi sobinud . </s> <s> Oli ju temagi lahkumisel Ingale öelnud : " Mul pole vaja kahte naist ! " </s> <s> Aga ise kukkus kaks korda päevas Tallinna helistama . </s> <s> Mida see siis tähendas ? </s> <s> Ja mida aimas Sofia Ivanovna ? </s> <s> Ah ei , mitte mingeid pihtimusi , Inga pidi keskenduma unustamisele , hoopis sellele . </s> </p>
<p> <s> Ta oli ju selleks Moskvasse sõitnud , mitte hädiseks kurtmiseks . </s> </p>
<p> <s> Aga ometi mõtles Inga kogu aeg Ingmarile . </s> </p>
<p> <s> Ingmarile ja proua Sigridile , Romanile ja proua Dorale . </s> </p></div3><div3 type="peatükk"><head> 10 . peatükk </head>
<p> <s> Inga pidi juba kolme päeva pärast ära sõitma ja ta sai Sergeiga vaid telefonis põgusalt vestelda . </s> <s> Naine tundis mehele ta vapustavas leinas kaasa , aga tundis end kummaliselt mahajäetuna , sest ta oli ju vaid Sergei pärast Moskvasse sõitnud . </s> <s> Kõik muud vene suhted , mida ta tänu kosmoseteadlasele korda ajas , olid inspireeritud siiski vaid Sergei Sakarovist . </s> <s> Naine poleks iial viitsinud väsitavaid reise ette võtta ja kohalike psühholoogidega järjekindlalt rahvusvahelisel tasemel suhelda , kui poleks olnud seda kestvat , meeletut ja mõistusevastast tõmmet , mis lõppkokkuvõttes oli ka ta tööle õnnistuseks , sest eesti kolleegid ei kippunud tõesti enam eriti Moskvasse , selles suhtes oli Irinal liigagi õigus olnud . </s> <s> Ometi juhtus Venemaa teaduse- ja kultuurielus alati midagi niisugust , mida oli õpetlik ka oma loengutes kasutada , konverentsidel ära märkida . </s> <s> Tallinn oli nüüdseks välismaalastele märksa avatum linn kui Moskva – see suur müsteerium , kuhu paljud lääne inimesed ikka veel sõita kartsid ja enamasti õigusega , sest siin lihtsalt tuli vene keelt osata , nagu Ameerika Ühendriikides peeti iseenesestmõistetavaks inglise keele oskust . </s> </p>
<p> <s> " Inga , miks sa küll seekord kogu aeg nii õnnetu oled ? </s> <s> Ära tule mulle ütlema , et kurvastad üksnes Sergei venna pärast ! " päris Sofia Ivanovna ühisel õhtusel teejoomisel , kui Inga oli taas unustanud vestluse jälgimise ja meeleheites enda ette põrnitses . </s> </p>
<p> <s> " Ah , kohutav , " ei pidanud Inga enam vastu . </s> <s> " Varsti olen samasuguse portsu otsas nagu Irina , et üks mees muudkui soiub mulle mingist teisest naisest , arvates , et see on parim armuavaldus . </s> <s> " </s> </p>
<p> <s> " Ehk ongi , " sõnas Sofia Ivanovna mõtlikult . </s> <s> " Mehed ju tavaliselt oma intiimasju ei räägi , nagu naised neid vahel kas või võhivõõrale sädistavad . </s> <s> Kui mees usaldab sulle oma eraelu probleeme ja probleemikesi , siis oled sa talle väga hinge läinud . </s> <s> Ja Roman on siiski Irinale paremini mõjunud kui see hoolimatu eesti klassik . </s> <s> Ma olin temas ammu pettunud . </s> <s> Mind aitasid mu sõbrad alati , meil oli nii kombeks , aga eestlastel on ilmselt kõige tähtsam , et keegi teada ei saaks . </s> <s> Pole see eesti kõrge tegelinski eales Irinat aidanud ja nüüd veel kõige vähem . </s> <s> Ometi ta on kursis , kui raske meil praegu on . </s> <s> Ainult helistab vahel ja kaebab Irinale uue elu rasket koormat . </s> <s> Jah , mu tütar on kaastundlik hing , talle pihivad paljud ! " </s> </p>
<p> <s> " Täpselt ! " hüüatas Inga . </s> <s> " Me huvitame mehi vaid tasuta psühhoterapeutidena . </s> <s> Kas teate , kui tasuv amet see Euroopas on ? </s> <s> Teiegi , Sofia Ivanovna , võiksite nõialikku lohutamist proovida ! </s> <s> Te suudate kohe taibata , kust kellegi king pigistab . </s> <s> Viinis on peaaegu kõigil rikastel härrasmeestel lisaks lemmikrestoranile ka lemmikpsühhoterapeut , kes viitsib teda ära kuulata , kui oma naine ei viitsi ja on oma näägutamistega mehe lausa haigeks piinanud . . . " </s> </p>
<p> <s> " Niisiis Viini rikas armastatu Moskva vaese vastu ! </s> <s> Kõlab tõesti uhkelt ! " torkas Irina , kes oli tõlkimise lõpetanud ja vaikselt kööki tulnud . </s> <s> Inga püüdis juttu mujale viia , sest tal polnud enam ammu mingit soovi , et sõbratar tema suhteid kommenteeriks . </s> </p>
<p> <s> " Kuidas sul töö edeneb ? </s> <s> Kas said tõlkimisega valmis ? " küsis naine tasa , aga sõbratar oli pärast väsitavat päeva veelgi ründavam . </s> </p>
<p> <s> " Ära põikle kõrvale ! </s> <s> Eks rikkad lääne mehed ole moes , ma kohe ootasin . . . " </s> </p>
<p> <s> " No mida sa ootasid ? " pahvatas Inga . </s> <s> " Et minagi oma igavesele armastusele truudust murraksin nagu sina oma eesti heliloojale , keda sa pidid elu lõpuni armastama ? " </s> </p>
<p> <s> " Ma sain lihtsalt aru , et eestlased on üdini reetlik rahvas ja neile ei maksa üldse truu olla ! " vastas Irina provotseerivalt . </s> </p>
<p> <s> " Su suureks armastuseks polnud ju ebamäärane eesti rahvas , vaid konkreetne inimene , kes sulle siiamaani andunult helistab ja pole sind põrmugi reetnud . </s> <s> Ära aja oma patte teiste kaela ! </s> <s> Kui armusid nooremasse , siis olgu ! </s> <s> Aga mis on kogu eesti rahval sinu truudusetusega tegemist ? " püüdis Inga rahulikuks jääda . </s> <s> " Mina püüan sind igati aidata , tema seal Eestimaal muretseb , aga sina aina turtsud ja oled truude eestlaste peale tige . </s> <s> Ise sa hoopis reetsid ! " </s> </p>
<p> <s> " Mina ? ! </s> <s> Sa ründad mind , sest oled ise omadega sees ! " turtsatas Irina . </s> <s> " Ma ju kuulsin küll ! </s> <s> Mingi äpu , kes vajab oma abikaasa pärast psühhoterapeuti , su vägilasest Sergei vastu , kes suudab isegi kosmosekangelasi seal üleval kaugel maha rahustada ! " </s> </p>
<p> <s> " Loomulikult ei tahaks ma sattuda nii piinarikkasse kolmurka nagu sinul Romani ja Doraga , " purskas Inga lõpuks välja oma suurima hirmu , mille oleks võinud ometi endale hoida , sest Irina reageeris veel ägedamalt kui tavaliselt . </s> </p>
<p> <s> " Mille poolest sinu kolmnurk parem on ? </s> <s> Sa oled Sergei jaoks kõigeks valmis , isegi salakaupa vedama . </s> <s> Aga tema võib-olla ostab saadud raha eest oma abikaasale kasukaid ! ? </s> <s> Minu Roman on ise ohver , ühe vana nõia poolt noore poisina võrgutatud , ta pole abielus , on vaba nagu minagi . . . </s> <s> Sina , Inga , oled oma superteadlasele vaid üks rahvusvaheline eksperiment kõigi teiste kosmosekatsete kõrval . . . " </s> </p>
<p> <s> " See pole salakaup ! </s> <s> Lihtsalt . . . pakike , nagu neid tihti üle piiri viiakse . . . " </s> </p>
<p> <s> " Kosmoses on kõik salajane , järelikult salakaup ! </s> <s> Ära peta end , Inga ! " </s> </p>
<p> <s> " Tüdrukud , tüdrukud ! " noomis Sofia Ivanovna . </s> <s> " Te parem toetage teineteist . </s> <s> Varem ma küll niisugust sõnelemist ei kuulnud , et kuidas ühel ja kuidas teisel . </s> <s> Armastus on igal juhul ainulaadne kingitus ja kõigil isemoodi . </s> <s> Olge õnnelikud , et see teile üldse antud on . </s> <s> Paljud ju surevadki ega tunne eales suurt armujoovastust ! </s> <s> Usuvad , et leige seks ja ühine hommikusöök on suurim õnn , milleks inimkond võimeline , sest ega sedagi ole kõigile antud . </s> <s> Näidake nüüd , et teie olete oma armastuse väärilised . </s> <s> Ärge olge väiklased ja kadedad ! </s> <s> Ma olen elu näinud ja võin surmkindlalt öelda , et teil mõlemal on olnud põnev saatus , aga pool elu on teil veel ees , nii et õppige ometi varem tehtud vigadest ! " </s> </p>
<p> <s> " Just Inga on kade ja tige , et ma lõpuks kõik eestlaste salakavalad trikid läbi nägin ja selle rahvuse ees lömitamisest lahti sain . </s> <s> Küll ma imetlesin teie kultuuri ja kasvatust ja väljapeetust ja kombeid ja isegi ninanuuskamist , et nii peenelt ja vaikselt . </s> <s> Läbi , lõpp , kogu lugu !! </s> <s> Meie Romaniga oleme vähemalt mõlemad venelased ! </s> <s> Meil on üks vene hing , mida teie seal oma Eestis nüüd nii väga mõnitate ! " </s> </p>
<p> <s> " Kuule , Irina ! " ei suutnud Inga enam pidada . </s> <s> " Sa süüdistad eestlasi natsionalismis , aga ise ajad äkki sellist jaburust suust välja . </s> <s> Kas sa hülgasid oma armastatu siis seepärast , et ta on eestlane ? " </s> </p>
<p> <s> " Ma sain temast igatahes lõplikult lahti , enam ma ei oota päevade ja kuude kaupa südamevärinal tema kõnesid . </s> <s> Ta on läinud , kadunud , piiri taga . . . " </s> </p>
<p> <s> " Ehk on asi vaid selles , et su eesti helilooja oli nõukogude ajal elav klassik , aga nüüd peaaegu põlualune ? </s> <s> Sina armastad meil ju ainult kuulsusi ! </s> <s> Su Roman on teatavasti uue aja suur lootus ! </s> <s> Uued ajad ja uued armastused , ükski arm ei pea niisugusele pingele vastu nagu ühe nõukogude paradiisi lagunemine . </s> <s> " </s> </p>
<p> <s> " No see on tõesti alatu , Inga ! " purskas Irina . </s> <s> " Seda sa mulle kogu aeg nina alla hõõrudki , et sinu arm on justkui kõik pinged üle elanud . </s> <s> Aga Viin ? </s> <s> Ja need sinu rikkad sponsorid ? " </s> </p>
<p> <s> " Viini rikkad on täpselt samasugused nagu Moskva omad . </s> <s> Kaebavad , et neid armastatavat vaid raha pärast . </s> <s> Aga see on viimane narr , kes kurdab , et teda piisavalt ei armastata , sest kui ise armastad eelkõige inimest , mitte oma raha , siis armastatakse ka sind . </s> <s> Kui inimest ! </s> <s> Ja isiksust . . . </s> <s> Armastus on inimeses endas , keegi ega miski ei suuda seda suuremaks teha , kui inimesel endal vastav võime puudub . </s> <s> See kõik on ju keemia , nagu nüüd on kombeks öelda . </s> <s> Kuigi mulle meeldiks seda pigem tajuda mingi energiaplahvatusena , inimkeha imena . </s> <s> Iga aine annab vaid teatud keemilisi reaktsioone ja iga inimene kogeb erineva armastatuga ka hoopis erinevat armukirge . </s> <s> Kui see on tõesti kirg , mitte lihtsalt raha ees saadud rõve seks . </s> <s> See on vahel lausa jumalik energiaplahvatus , aga vahel . . . jah , eluisu lagundav . </s> <s> Aga armastatut süüdistada on igal juhul kõige nõmedam ! </s> <s> Armasta siis kedagi teist , mine ära , loobu , aga lõpeta oma saatuse üle virisemine . </s> <s> Isegi enesetapp oleks väärikam . " </s> </p>
<p> <s> " Keemia polnud sul koolis ilmselt kõige tugevam aine , Inga , " väitis Irina juba veidi rahulikumalt . </s> <s> " Keemiline reaktsioon ei sõltu mitte ainult ühest ainest , vaid just nimelt sellest , millega seda reageerima panna . </s> <s> Ühega saad geniaalse avastuse , teisega vaid paha haisu . " </s> </p>
<p> <s> " Ja sinu jaoks on eesti armastus just seepärast muutunud pahaks haisuks , et sa oma klassikule enam truu ei suuda olla . </s> <s> Truudusetud põlgavad millegipärast erilise kirega neid , kellele truudust murravad . </s> <s> Aga sina oled hakanud alavääristama kogu eesti rahvast ja . . . ja . . . ka mind . . . </s> <s> Ma olen sind pidanud oma parimaks sõbratariks , ma olen ometi üks väheseid , kes veel meeleheitlikult Moskvas käib ja . . . " </s> </p>
<p> <s> " Just nimelt – meeleheitlikult ! " ütles Irina kibedalt . </s> <s> " Aga ära arva , et ma sinu kangelaslikkust kiitma hakkan . </s> <s> Kõik on muutunud ja muide ka sina , Inga ! </s> <s> Aina uued riigid , aina uued pealinnad ! </s> <s> Rooma , Pariis , Zürich , Berliin , Madrid . . . </s> <s> Üha uued austajad . </s> <s> Kui Sergei seda kõike teaks ! " </s> </p>
<p> <s> " Ta ei tahagi teada ! </s> <s> Ja need pole austajad , vaid töökaaslased , sponsorid . . . </s> <s> Ma pean inimestega lävima , ka meestega , et ellu jääda ! </s> <s> Mul pole mammat , kes mulle iga päev lõunasööki keedaks ! " ägestus nüüd ka Inga . </s> </p>
<p> <s> " No näed , ma olen alati teadnud , et sa mind mu ema hoolitsuse pärast kadestad ! </s> <s> Teil Eestis on isegi perekonnas mingid külmad suhted , küll ma tean ! </s> <s> Ja sinu salatsemine pole sugugi parem kui Romani täielik usaldus . </s> <s> Jah , ta räägib mulle Dorast , kõigil on ometi minevik . . . </s> <s> Tal on selle igavese mõrraga raske , aga ta armastab mind . </s> <s> Just nimelt – mind ! " </s> </p>
<p> <s> " Jah , muidugi ! </s> <s> Kõigil on minevik , " torkas Inga . </s> <s> " Isegi noorel Romeol oli ! </s> <s> Ta ei läinud sinna vaenuliku suguvõsa peole mitte Julia , vaid mingi Dora-suguse koketeerija pärast . </s> <s> Aga kui Romeo oleks pärast kogu näidendi vältel hädaldanud , et näe , minu armulõõma pole varem hinnatud , too kõrk edvistaja mind ei taha , ehk tahad sina , Julia , siis poleks see lugu enam mitte üks kuulsamaid tragöödiaid , vaid lihtsalt nõme jant . </s> <s> Armastaja , kes oma õnnevõimaluse sel kombel ära narrib , on lihtsalt suur hädavares , mitte suur armastaja . </s> <s> " </s> </p>
<p> <s> " Minu armastus on loomulikult nõme jant ja sinul , Inga , kosmilised kõrgused ! </s> <s> Kõik , kes ööd ja päevad universumisse ei vahi , on sinu meelest hädavaresed ! </s> <s> Aga kuula mind nüüd tähelepanelikult !! </s> <s> Kui mina suudan Dora olemasolu taluda , siis peaksid seda suutma ka sina . </s> <s> Parim sõbratar ei näägutaks , ei osataks . . . </s> <s> Pealegi veel nüüd , kus Roman on Doraga Krimmi mererannal . . . </s> <s> Pidid täna tagasi tulema , aga pole ikka veel tulnud , ah , ma ei suuda enam ! " </s> </p>
<p> <s> Irina hüppas püsti ja tormas nuuksudes köögist välja . </s> </p>
<p> <s> Niisugused hüsteeriahood olid tal pärast Romaniga tutvumist tavalised , ei mingit õitsvat enesekindlust nagu varem . </s> <s> Endistel aegadel oli Inga alati tajunud , et sõbratar oma kauge armastuse ebatavalisest lummusest jõudu ammutas . </s> <s> Tihti unustatakse ju oma armastatud juba kodutänava nurgal , harva peavad kiindumused vastu nii suurt vahemaad ja pikka lahusolekut . </s> <s> Niisugustes lugudes oli ikka veidi müstilist telepaatiat . </s> <s> Hingesidet , mis aitas teineteisele õigel ajal helistada . </s> <s> Sidet , mis kuulutas ette nii õnne kui ka õnnetust , nii armastatu häid kui ka halbu päevi . </s> <s> Täiesti uskumatu neile , kes sellist kauget hingetoetust eales kogenud polnud . </s> </p>
<p> <s> " Nii et sul ikka on Viinis keegi ? " uuris Sofia Ivanovna üpris nukralt pärast Irina lahkumist . </s> <s> " Muidu sa talle nii ränki sõnu otse näkku ei pahvataks , kui sul endal poleks mingi painav mure südamel . . . </s> <s> Ma ju tunnen sind , hoolin teist mõlemast väga . </s> <s> Oled mulle tõesti teiseks tütreks muutunud . </s> <s> " </s> </p>
<p> <s> " Mure on , jah , just nimelt painav nagu mingi viirastus , " pomises Inga heitunult . </s> <s> " Aga ma tahan sellest välja rabelda . </s> <s> " </s> </p>
<p> <s> " Ja selleks sa sõitsidki Moskvasse ? " üllatas Sofia Ivanovna Ingat taas oma läbinägelikkusega . </s> </p>
<p> <s> " Sugugi mitte ainult selleks , " reetis Inga end tahtmatult . </s> </p>
<p> <s> " Niisiis ikkagi ka selleks , " muigas elukogenud naine võidukalt . </s> <s> " Ja kuidas tulemused on ? </s> <s> Üks null Sergei kasuks ? ! </s> <s> Või hoopis kolm null Viini kasuks ? " </s> </p>
<p> <s> " Ah , see pole ju mingi spordivõistlus , Sofia Ivanovna ! " hüüatas Irina punastades . </s> <s> " Mul on tõesti tekkinud Viinis veider suhe , nii piinav ! </s> <s> Ja nii sarnane sellele pidevale jandile Doraga . . . " </s> </p>
<p> <s> " Kas mehel on siis ka vana armuke ? " </s> </p>
<p> <s> " Ei , veel hullem ! </s> <s> Ta on olnud igavesti truu oma truudusetule naisele . </s> <s> " </s> </p>
<p> <s> " No mis sa siis kurdad , kui sa oled teda nii sügavale südamesse tabanud , et ta lõpuks ometi suudab õnnelikuks saada ! " rahustas vana naine leplikult . </s> </p>
<p> <s> " Ta ei suuda ju ! " karjatas Inga meeleheitlikult ja ehmus ka ise oma kaeblikust häälest , mis oli samuti juba parajalt nutune nagu Irinalgi . </s> <s> " Aga mina ei taha sattuda uude ja veel hullemasse õnnetusse . </s> <s> Sergeil ei tuleks mõttessegi hakata mulle oma peremuresid heietama . </s> <s> Ma olen talle mitte vanade murede meenutamiseks , vaid üha uueks rõõmuks . </s> <s> Kui ma olen Sergeiga , siis ta mõtleb tõesti minule , mitte oma abikaasale . . . </s> <s> See Viini härrasmees rikub aga ära kõik meie õnnehetked , sest tal olevat ometi õigus oma mineviku üle kurta . </s> <s> " </s> </p>
<p> <s> " Jah , see õigus on tal kindlasti ! " puhkes Sofia Ivanovna naerma . </s> <s> " Ega mehed peagi sarnased olema . </s> <s> Ja Sergei-suguseid on igal juhul vähe . </s> <s> Juba tema amet nõuab , et ta teaks , millest ja millal rääkida . </s> <s> Ta peab ju oskama kosmoselaevas tiirutajaid ning isegi nende peresid lohutada . </s> <s> Sergei on mulle tõesti alati meeldinud . </s> <s> Aga elu läheb edasi ja tema on alatiseks seotud oma kosmosekeskusega . </s> <s> Sinu elusuund on nüüd hoopis teine . </s> <s> Kas tasub kangekaelse truuduse pärast oma elu ära rikkuda ? </s> <s> Pealegi kui armastatu ise nii väga truu ei olegi ? ! </s> <s> Ei need Moskva kosmosetegelased taha lahutada . </s> <s> See on mulle küll päris selge , sest olen ju neis ringkondades liikunud . </s> <s> " </s> </p>
<p> <s> " See oleks ka mõttetu ! " asus Inga Sergeid kaitsma nagu alati . </s> <s> " Mina ei koliks niikuinii Moskvasse ega tema Eestisse . </s> <s> Mul on isegi rahulikum , kui ta on oma abikaasa hoole all . </s> <s> Vähemalt pole nii karta uut tõelist armukirge . </s> <s> Ta istub ju päevad ja ööd läbi kosmosekeskuses . </s> <s> Üksi kodus oleks tal nii kurb , aga praegu ikkagi pojad . . . " </s> </p>
<p> <s> " Aga sina ometi talud seda , Inga ! </s> <s> Istud ka üksi kodus , seal oma kauges Tallinnas , " ütles nõuandja leebelt muiates . </s> <s> " Mõtle rohkem endale ja oma tulevikule ! </s> <s> See kõik oli ilus ja õpetlik , aga ehk on aeg ka mujal ringi vaadata ? " </s> </p>
<p> <s> " Naised taluvad vist alati rohkem , " sosistas Inga vaikselt , nagu võiks Sofia Ivanovna isiklikult ta suhtele jaatava või eitava templi lüüa . </s> </p>
<p> <s> " Truuudust ja ka truudusetust on mitmesugust , " naeratas nõukogudeaegse võimumehe väärikas armuke üpris iseteadvalt . </s> <s> " Truu ei olda tihtipeale mitte armastusele , eriti kui asi on pereharjumustes , vaid oma hirmule . </s> <s> Ollakse hirmul , et muutus teeb haiget ja nii kannatataksegi päevast päeva . </s> <s> Mõni truudus pole muud kui argus . </s> <s> Ja kui aravõitu inimene on silmitsi keelatud kirega , siis ta pageb oma vana armastuse kaitse alla . </s> <s> Noh , näiteks nagu Roman hoiab Dorast kinni , kuigi õige armastus ammu otsas ! " </s> </p>
<p> <s> Inga tundis , et ta jäi ometi ka siin korteris üksi oma igavese Moskva-murega , sest Sergei ei teinud endale vist milleski illusioone ja ka nende armastust nimetas ta vahel katastroofiks , millega tuleb lihtsalt leppida . </s> <s> Rasketel hetkedel meenutas Inga alati mehe sõnu : " Ma armastan sind niikuinii , ükskõik kus sa oled või mida teed . </s> <s> See on minus olemas ja seda saaks eemaldada vaid mu südant ja aju välja lõigates . </s> <s> " </s> </p>
<p> <s> Kas armastas Ingmar Ints oma abikaasat just nii nagu Sergei teda ? </s> </p>
<p> <s> Aga millest siis see meeletult kirglik pilk , uskumatult sügavale hinge ja ihusse tungiv ? </s> </p>
<p> <s> " Jälle nii mõttes ? " püüdis Sofia Ivanovna taas külalist veidigi lõbusamaks muuta . </s> <s> " Räägime parem , mis kogu maailmas uudist . . . " </s> </p>
<p> <s> " Kogu maailma uudised on sama vanad nagu papa Dumas' ajal , " püüdis Inga saamatult naljatada . " </s> <s> " Kolme musketäri " looja puhul tunnustati tema imepärast püsivust armastuses . </s> <s> Mitte truudust , vaid just püsivust . </s> <s> Ta polevat ise mitte kunagi kedagi maha jätnud . </s> <s> Naised osutasid talle õnneks ise selle teene ja tüdinesid , aga muidu oleks ta korraga lävinud kõigi oma armastatutega alates lausa esimesest armumisest . </s> <s> " </s> </p>
<p> <s> " Ja sa heidad Irinale ette just selle püsivuse puudumist ? " vangutas Sofia Ivanovna pead . </s> <s> " Sa tahad meid muudkui veenda , et tema uus kirg on justkui jumala karistus , aga minu arvates on see jumala kingitus . </s> <s> Kõigile asjaosalistele . </s> <s> Sel vananeval eesti klassikul on ju soliidne pere-elu , laitmatu reputatsioon . . . </s> <s> Tema viimase aja loomingu järgi võiks arvata , et ta on üdini eestimeelne ega ole eales jalga Moskva räpasele pinnale tõstnud ! </s> <s> Temast sai ju pärast murrangut kohe marurahvuslane nagu paljudest parteilastest nii Eestis kui ka Venemaal . </s> <s> Enne kriipsutasid niisugused oma väljavalitust alla kommunismi teenimisega , nüüd rahvusluse ümmardamisega . </s> <s> Kui ikka omakasu mängus , ah , siis andestatakse endale nii paljugi . . . </s> <s> Olen selle ka omal nahal läbi põdenud . </s> <s> Olin minagi nooruses naiivne külaplika , kes maalt linna tuli , kommunismiunelmad hinges . </s> <s> Aga mina ei heida kellelegi midagi ette , sest elatakse vaid kord ja mina vähemalt olen osanud end õnnelikuna tunda . . . </s> <s> Ma olen oma saatusega rahul ! </s> <s> Mu elu on olnud paras imetegu ! " </s> </p>
<p> <s> " Seda on tõesti näha ! " naeratas Inga siira imetlusega . </s> <s> " Mina küll ei suudaks oma armastatut koos abikaasaga ühel fotol näha ja veel oma kodus aukohale riputada ! </s> <s> Aga miks teie korteris pole kunagi olnud selle eesti helilooja fotot ? </s> <s> Olgu abikaasaga või ilma ? " </s> </p>
<p> <s> " No Inga ? ! " jahmus vana parteilane külalise taktitusest . </s> <s> " Minu sõber on ikkagi ammu surnud ! </s> <s> Meil käib siin aga igasuguseid inimesi , paljudel on Eestis sidemeid . </s> <s> Irina eesti armastatu on saladus , mida teavad väga vähesed </s> . . . . <s> " </s> </p>
<p> <s> " Irina toas võiks siis rippuda Romani foto Doraga . </s> <s> Roman pole ju abielus , " jonnis Inga põikpäiselt . </s> <s> " Noh , kui teie pere naised üldse oma kallimatele armukadedad pole nagu näiteks teie , Sofia Ivanovna ! " </s> </p>
<p> <s> Nüüd kortsutas nõukogudeaegne ülemus lõpuks siiski hukkamõistvalt laupa ja tundus , et ta on tõsiselt haavunud : " Inga , sa oled täna mitu korda liiale läinud ! </s> <s> Igaüks teab ise , missuguseid fotosid ta igal hommikul ärgates oma voodi kõrval näha tahab . " </s> </p>
<p> <s> Ja sellega oli usalduslik vestlus järsult lõppenud . </s> </p></div3><div3 type="peatükk"><head> 11 . peatükk </head>
<p> <s> Inga ärkas taas kummalisest unenäost , mis ta hinge vapustas peaaegu samavõrd kui Sergei venna tapmine . </s> <s> Isegi Moskva toas lakke vahtides ei näinud ta seal enam ehtvenelikku ornamenti , vaid naise aju keris edasi äärmiselt selget unepilti , kus võimukas Ingmar Ints seletas talle oma tavalisest veelgi ausama pühakunäoga , et Sigrid polevat üldse kunagi ega kellelegi truudust murdnud , vaid ta olevat hoopis noore neiuna vägistatud . </s> <s> Maastik ümberringi oli lõunamaiselt kõrbeline ja mägine , ammused vägistajad ilmusid ka peaaegu samaaegselt kohale . </s> <s> Need olid tõmmud mägedepojad . </s> <s> Ingat haaras unes painav süütunne ja ta mõtles kahvatult malbest Sigridist esmakordselt lihtsalt kui eestlastest pagejate õnnetust tütrest , kes oli sündinud kakskeelsesse keskkonda nagu ka Ingmar . </s> <s> Kodu ja pere ja lähedus ja armastus seostus Sigridi puhul algselt vaid eesti keelega . </s> <s> Ingmari kodukeelega . </s> <s> Rootsi keel oli nende vanematele jäänud peremeeste omaks , sest isegi ilma igasuguse hariduseta rootslane pidas end kõrgharidusega põgenejaist paremaks , tuli ju neile alati armuande anda . </s> <s> Kodumaa ja kodumaatuse veidrad segud kütavad alati üles eriti alatuid kirgi . </s> <s> Seda kõike nägi psühholoog Inga Velmer ka vaimuvaeste eestlaste üliklikult põlglikus suhtumises vene kõrgintelligentsi . </s> <s> Aga samas võib kodukeel kitsendada selle ainukese ja õige paarilise leidmist , kui käitutakse võõral maal nagu üksikul saarel , kus laevahukust pääsenud end kohalike kommete ja keele eest alateadlikult kaitsma hakkavad . </s> <s> Ükski rootslasest pärismaalane ei kõlvanud niisiis Sigridi neitsilikkust rüvetama nagu paljude teiste väliseesti tüdrukute puhul , sest tema abikaasaks pidi kogukonna ühise vaimse ja hingelise surve läbi saama vaid eestikeelne mees . </s> <s> Mees , keda hing ja emakeel küll ihaldasid , aga kas ka keha ? </s> </p>
<p> <s> Inga istus üksinda Sofia Ivanovna euroopalikult kujundatud luksusköögis ega saanud lahti veidrast süütundest , et ajalugu ja saatus on Sigridile sündimisest peale liiga teinud ja nüüd on veel ka tema , Inga Velmer , saanud uue ajaloopöörde julmaks tööriistaks . </s> <s> Naine püüdis end veenda , et on täiesti absurdne haletseda igati kindlustatud väliseesti prouat , kes ei pea muretsema ei pensioni , ei leivaraha , ei töötuse , ei mitte millegi pärast peale oma peente kapriiside , aga kummaliselt painav kaastunne ei kadunud . </s> </p>
<p> <s> Moskva köök lõhnas isuäratavalt Sofia Ivanovna küpsetatud pirukaist . </s> <s> Inga enda tavaline paneelmaja sisustus oleks pannud kõiki võrdlejaid kahtlema , kas Moskva " vaesus " Tallinna " rikkuse " vastu pole üksnes veider sõnakõlks . </s> <s> Ometi liigitasid Sofia Ivanovna ja tema tütar eesti psühholoogi pärast iseseisvumisaega otsustavalt jõukaks " välismaalaseks " – see oli aga venelastele olnud alati eriline inimkiht , kes seikleb mööda välismaid ja naudib muudkui head elu . </s> </p>
<p> <s> Just Inga oli see , kes laenas pidevalt Irinale raha , mida sõbratar ei mõelnudki eales tagasi maksta . </s> <s> Ta püüdis ka moskvalannale nii Tallinnas kui ka tema oma kodulinnas – Venemaa pealinnas – tööotsi leida . </s> <s> Aga Irina motoks oli õelalt ja süüdistavalt kurta : " Sa ju tead , Inga , kui raske meil on ! " </s> <s> Inga virelemine ei tulnud arvesse , seda kuulati nagu varasemaid propagandasaateid , sest vaeseid välismaalasi ei saanud lihtsalt olemas olla või ei jõudnud nad sel juhul suure Venemaa pealinnani . </s> <s> Niisugune oli olnud nõukogude korra õppetund ja sellel põhines ka vaesunud moskvalaste loogika , sest neil puudus riigipiiri ületamiseks nii raha kui ka eestlastele omane innukus , näiteks kas või Soome tööle trügida . </s> <s> Inga oli algul jahmunud , siis solvunud , lõpuks tegi talle vaid nalja , kui Irina muretses endale märksa varem arvuti , aga sellegipoolest liigitas end Eesti sõbratarist palju vaesemaks , keda just Inga peab aitama , kui tal vähegi südametunnistust on . </s> <s> Inga püüdis vapralt oma väheseidki sääste Irinale kinkida , aga ta hakkas pikapeale mõistma väliseestlaste jahmatust , sest sünnimaale jäänud eestlased püüdsid ka nende eluraskustes mingeid veidraid eeliseid näha , olid nad ju ikkagi rikkast läänest . </s> <s> Ometi suutsid väga väheste põgenejate järeltulijad niisugust eurokarjääri teha nagu Ingmar Ints ! </s> <s> Jah , nad said hakkama , töötasid end üles , aga jõudsid vaid erandkorras päris tippu , sest nad olid ikkagi põgenejate lapsed . </s> <s> Nende puhul , kes jõudsid võõrale maale täiesti vaestena , oli ainsaks rikkuseks ajudesse kogutud vaimne vara . </s> <s> Eks Ingmarilgi olnud neid marjakorjamise perioode , nagu oli vabariigi algusaja eestlastel . </s> <s> Noorukina pidi ta alluma vaesunud ema tahtele ja marjad oli ainus võimalik kingitus rikkale Stockholmi prouale , kes neid enda juurde elama võttis . </s> <s> Loomulikult südameheadusest , aga samas ka nagu kerjustele armuandi andes . </s> <s> Kõik näis korduvat , ka inimlik piiratus ja kaastunde defitsiit . </s> <s> Seda viimast jagus üksteisele ka raskel ajal üpris kasinalt . </s> <s> Ikka usuti ennast rohkem kannatavat kui naaber . </s> <s> Ja kapitalismi paradiisist saabunud välismaalase hädad tundusid kohalikele sageli naeruväärsetena . </s> <s> Olgu siis tegemist Inga või Ingmariga ! </s> <s> Mõlemad olid ju Viiniski lõppude lõpuks välismaalased . </s> <s> Moskvast rääkimata . </s> <s> Ingale tundus see kõik aeg-ajalt nii absurdne , et ajas lausa naerma , kui ta rikka " välismaalasena " oma viimaseid kopikaid luges , et metrooga Irina juurde sõita . </s> <s> Venemaa tosinamiljonilises pealinnas üllatati välismaalasi aga selliste kontrastidega , et neid jätkunuks mitme tavalise linna tarbeks Turistidele piisas enamasti interhotellide lõbumajalikust ja sutenöörlikust ümbrusest . </s> <s> Ülejäänud ekslesid oma tuttavate ja tuttavate tuttavate salapärases labürindis ega uskunud tihtipeale ka ise , et nad ei vaata veidralt dostojevskilikku filmi , vaid tegutsevad tõesti argielus . </s> </p>
<p> <s> Üht niisugust filmikatket vändati just praegu . </s> </p>
<p> <s> Eesti psühholoogi õuduseks . </s> </p>
<p> <s> Inga istus ihuüksi sõbratari köögis ja põrnitses üha umbusklikumalt rikkalikult kaetud lauda , nagu võiks peen idamaine serviis ja oskuslikult kaunistatud salatid teda ootamatult ründama hakata . </s> <s> Sofia Ivanovna võõrustamiskunst oli talle ammu teada , aga seekord oli ilmselt püütud anda oma parimat . </s> <s> Ja miks küll ? </s> <s> Inga oli sattunud lausa hullumeelsesse olukorda : ta ootas üksinda Romani ja Dorat , sest pererahvas oli pidulaua ette valmistanud ja jalga lasknud . </s> <s> Ehk just nende külaliste tõttu tekkis ta ajus vastu hommikut täiesti nõdrameelne unepilt Ingmari abikaasa vägistamisest ? </s> </p>
<p> <s> Ta ootas niisiis Irina armastatut ja tema armastatu armukest . </s> <s> Sõbratari alandlik jultumus ajas ta maruvihaseks , aga veel tigedamaks tegi see , et Irina oli nutuselt kinnitanud : " Loomulikult ei suuda mina ega minu ema seda eite meie kodus välja kannatada . </s> <s> Sa pead üksi hakkama saama ! " </s> </p>
<p> <s> " Ega minagi suuda ! </s> <s> See kodu on muutunud ka minu koduks !! </s> <s> Ma võin ju nendega kohvikus kohtuda ? " oli Inga hädiselt pakkunud , sest ta tahtis hiljutist ägedat sõnavahetust heaks teha ega julgenud otsustavalt ära öelda . </s> <s> Tema , kes ta muidu ikka nii otsusekindel oli ega lasknud end kuigi lihtsalt mõnda täiesti täbarasse ja mõttetusse olukorda suruda . </s> </p>
<p> <s> " Moskvas pole vastavaid kohvikuid , see pole Viin , " teatas Irina lühidalt . </s> <s> " Ja Roman ei tuleks mujale kui minu korterisse ! " </s> </p>
<p> <s> " Aga miks sa ise kodust minema põgened ja lased Doral siin valitseda ? " püüdis Inga sõbratarile aru pühe panna . </s> <s> " Igal ohvrimeelsusel on piir ! " </s> </p>
<p> <s> " Ega ikka ole mingeid piire , kui sina nõustud Sergei salakaupa välismaale viima ja tema eest vangi minema . </s> <s> Roman ootab minult märksa vähemat . </s> <s> Vangi ta mind igal juhul ei saadaks ! </s> <s> Nii julm ta pole . </s> <s> " </s> </p>
<p> <s> " Kogu see teie olukord on ometi just . . . julm ! " ohkas Inga . </s> <s> " Minu Sergei pole üldse nii halastamatu , ta ei tuleks siia oma abikaasaga , ei jutusta mulle oma naisest ahastavaid lugusid . </s> <s> Sa lihtsalt kuulsid valesti , sest see . . . meil . . . täiesti vastupidi , see saadetis . . . pole . . . mingi salakaup . . . </s> <s> Ise sa ka hädaldad , et petised tassivad riigivara laiali . </s> <s> Noh , Sergei leiutas selle ise koos oma vennaga , see asjavärk kuulub tegelikult neile ! </s> <s> See on meie ühine üritus , venna mälestuseks ! " </s> </p>
<p> <s> " Noh , see on ka meie ühine üritus ! </s> <s> Dora mälestuseks ! </s> <s> Eks ikka selleks , et ta lõplikult maha matta , Romani elust välja lüüa , " kuulutas Irina jahedalt . </s> <s> " Ma ütlesin Romanile , et minu sõbrad suudavad talle märksa paremini õpetada , kuidas Viinis läbi lüüa . </s> <s> Ja ma loodan lihtsalt sinule kui oma sõbrale ! </s> <s> Las see vana mõrd näeb , kuidas just minu tuttavad suudavad Romani karjääri eest hoolitseda . . . </s> <s> Romanil on kutse Viini , seal on tema uue viiulikontserdi esiettekanne . </s> <s> Dora lendab temaga kaasa , sest Roman arvates suudab ainult Dora teda igal pool vääriliselt esindada . </s> <s> Ikka miniseeliku ja pikkade juuste ja oma rahakotiga . </s> <s> Endine näitlejatar ja muusik olevat suurepärane esinduspaar ! </s> <s> Aga tegelikult ajab see vananev koketeerija alati kõik untsu , sest ta on nii venelik ega tea , kelle poole välismaal pöörduda . </s> <s> Ta oskab küll suurepäraselt mitmeid keeli , aga piisab , et talle otsa vaadata ja . . . " </s> </p>
<p> <s> " Sinule ma annaksin rõõmuga kõik oma Viini tuttavate telefoninumbrid , " kinnitas Inga innukalt , nõrgas pääsemislootuses . </s> <s> " Sa võiksid ise sõita , sa oskad ju samuti keeli , ah , vabanda , sul pole selleks loomulikult raha , aga ikkagi üks kõne , kas või Moskvast , mõjuks sada korda paremini kui minu nõme kohtumine Doraga . . . " </s> </p>
<p> <s> " Inga , mul on vaja , et sa isiklikult neile seletaksid , kuidas Roman Euroopas läbi võiks lüüa ja tõeliselt edukaks muutuda , " nõudis sõbratar põikpäise innuga , nagu sõltuks sellest kogu ta saatus ja eluõnn . </s> </p>
<p> <s> " Irinakene , ma lubasin neile ju ainult mõned telefoninumbrid ja aadressid anda . </s> <s> Euroopas käib kõik teisiti , seal ei loe mingid soovitused nagu Moskvas . </s> <s> Loeb isiksus ja tema looming . </s> <s> Aga kui see naine on niisugune vana mõrd , nagu sa väidad , siis oleks parem neile internetiga Moskvast teade saata , aga mitte mu tuttavaid selle kahtlase koketeerijaga ehmatada . </s> <s> " </s> </p>
<p> <s> " Mina loomulikult ei tea üldse , kuidas Euroopas asi käib , " poetas Irina solvunult , endal nutuvõru ümber suu nagu jonnival lapsel . </s> <s> " Eesti on nüüd , jah , hirmsasti Euroopas . </s> <s> Sa ütle parem otse , et sa ei taha minuga enam sõbrustada ega mind mitte milleski aidata ? ! </s> <s> Ma ei palu ju sult suurt teenet , lihtsalt süüa igasuguseid hõrgutisi ja vestelda ühe heliloojaga , kes pole veel Euroopas nii edukas ega kogenud kui sina . </s> <s> Kas seda on siis tõesti palju ? " </s> </p>
<p> <s> Ja loomulikult istus Inga nüüd oma sõpruse venepäraselt absurdseks kinnituseks selle lausa juubelipeo moodi ehitud laua taga ja ootas kahte inimest , keda ta polnud eales näinud ega soovinud ka kunagi rohkem näha . </s> </p>
<p> <s> Kellahelin . </s> <s> Inga võpatas ja sööstis esikusse . </s> <s> Kui ta ainult hellahingelist Romani mitte millegagi ei solvaks , sest Irina peaks seda igal juhul tahtlikuks häbematuseks . </s> </p>
<p> <s> Ukse taga kõrgus paar , kes üllatavalt hästi kokku sobis , just kujult ja olekult . </s> <s> Mõlemad pikajalgsed , mõlemad veidi upsaka tõrjuvusega , mis oli omane väga paljudele Moskva loomingulisse koorekihti kuuluvatele inimestele . </s> <s> Jah , Viinis käitusid Inga kuulsad tuttavad hoopis teisiti . </s> <s> Seal polnud armulikud tervitused moes , aristokraatlik kõrkus oli Euroopas maetud kuhugi sügavasse hingepõhja , aga käitumises eelistati pigem boheemlikku ja laialt naeratavat sundimatust . </s> <s> Veidral kombel aretati aga kunagisest sinivereliste ülbusest eriti kummaliselt vohavaid võrseid just talupoegade ja tööliste rahvariigis . </s> <s> Ingale meenus Dorale pilku heites kohe Irina salvav iseloomustus , et see naine polevat mitte mingi õige näitleja , vaid tema ainus roll olevat olla nõukogude kindrali hellitatud tütreke . </s> </p>
<p> <s> Roman surus Ingale peaaegu sõnatult pihku pudeli " Sovetskoje šampanskoje " . </s> <s> Joogi , mis kogu nõukogude riigis oli tähendanud eriti pidulikku sündmust . </s> <s> Hiljem teatas Irina Ingale , et tasemel olemiseks olevat õilis Roman selle täiesti omaalgatuslikult viimaste rublade eest ostnud , soovides hiilata nii Dora kui ka Irina välismaise sõbratari ees . </s> <s> Sellest pudelist sai Irina ülistava kõne apoteoos . </s> </p>
<p> <s> " Ma küll ei usu , et meie külaskäigust palju kasu on , " alustas Roman kohe üpris kõrgilt , nagu tahetaks talle Inga näol mingit alaväärtuslikku kaupa kaela sokutada . </s> <s> " Aga Irina käis nii väga peale ja Dora oli lahkelt nõus kaasa tulema , noh , siin me nüüd oleme . </s> <s> " </s> </p>
<p> <s> Inga pidi valusa kahetsusega nentima , et Irina " vana mõrd " nägi ootamatult kütkestav välja . </s> <s> Kas või võrreldes Ingmari abikaasaga . </s> <s> Temas oli seda erootilist köitvust , mis hakkaks silma ka ilma miniseeliku ja väljakutsuva meigita . </s> <s> Suured ahvatlevad silmad , paitama kutsuv valev nahk , kuigi naine ise ei kavatsenudki võrgutada . </s> <s> Vähemalt antud hetkel ja Ingat mitte , aga ta lihtsalt oli niisugune nooruslikult graatsiline olend , kelle võlu võinuks mõned ka ülimalt paheliseks tembelda , nagu keskajal loobiti kividega surnuks vastupandamatust sarmikusest tiineid meessoo lemmikuid . </s> <s> Dora oli kuidagi lootusetult ja tahtmatult peibutav . </s> </p>
<p> <s> Jah , sellest paarist hoovas midagi saatuslikku . </s> <s> Nii neile endile kui ka teistele , kes neile liiga ligidale kippunud . </s> </p>
<p> <s> Inga hakkas õhinal askeldama , et ühine vaikimine veel piinlikumaks ei muutuks . </s> <s> Ta pakkus teed , pirukaid , salateid . </s> <s> Rahmeldas ringi nagu pruutpaari võõrustav ämm , kes oma tegelikke mõtteid mehepoja eest hoolsalt varjama peab . </s> <s> Ikka ühise õndsa tuleviku huvides . </s> </p>
<p> <s> Varsti selgus , et Dora on üllatavalt hea kuulaja , sest Inga kogus end ja asus lõpuks ometi oma põhiülesannet täitma ja kohusetundlikult Viini kultuurielust jutustama . </s> <s> Irinas oli eestlanna tajunud viimasel ajal vaid alateadlikku kadedust , nii et ta oli püüdnud sõbratarile uutest Euroopa kogemustest võimalikult vähe rääkida . </s> </p>
<p> <s> Lõpuks jagas ta välja kõik Viini numbrid . </s> </p>
<p> <s> Roman torkas need hooletult püksitaskusse ja avaldas tänu asemel hoopis rahulolematust : " Ma arvasin , et te ise helistate ? </s> <s> Räägite nendega . . . " </s> </p>
<p> <s> " Millest ? </s> <s> Euroopas pole nii kombeks , te peate oma loomingut ikka ise tutvustama , ma . . . pole ju üldse kursis , " kogeles Inga ja tundis endas taas tõusvat mõistust tumestavat vihapilve . </s> <s> Miks pidi ta seda paari siin oma sõbratari koduses köögis poputama ? ! </s> <s> See oli peaaegu pühaduseteotus . </s> <s> Ta ei aidanud ju nii põrmugi kaasa Romani ja Irina ühinemisele , nagu sõbratar lootis , vaid pagan teab millele . </s> <s> Igatahes kiirgas see Dora midagi nii loomalikult kütkestavat , et temast polnud lihtsalt Euroopa telefoninumbreid jagades küll võimalik üle olla . </s> <s> Võib-olla oli ta vaid loomalik kiskja , aga Irina palve neile pidusööki pakkuda oli igal juhul lihtsalt lapsik ! </s> <s> Omal moel vastupandamatu oli see kindralitütar isegi viiekümneselt . </s> <s> Paheline või mitte , aga sõbratari kirjeldus ei vastanud üldse Inga esimesele muljele sellest enesekindlast kaunitarist . </s> <s> Ta polnud kahjuks " vananev mõrd " , nagu kõlas Irina sõnastus , vaid pigem eatu lummaja , kellel kireneedus oli veres , jah , kogu ta sulnilt nõtkes olemuses . </s> </p>
<p> <s> Roman ei hakanud vaidlema . </s> </p>
<p> <s> " Eks teie loomulikult otsustate , meie ei saa teid sundida kellelegi helistama , " poetas helilooja kõrgilt ja lõpetas täiesti ootamatult ühise pidusöögi nautimise . </s> </p>
<p> <s> " Uskuge … eee . . . tõeeesti . . . nii on parem , " jätkas Inga vabandavat kokutamist . </s> </p>
<p> <s> " Loomulikult ! </s> <s> Ma helistan ise , valdan ju vabalt mitut keelt . </s> <s> Meie Romanil on lihtsalt veidi keeruline iseloom , talle valmistaksid igasugused kõned loomulikult ületamatut piina . </s> <s> Ta on meil ülitundlik , " pilgutas Dora eestlanna jahmatuseks täiesti vandeseltslaslikult Romani selja taga silma . </s> </p>
<p> <s> Jälle olid nad esikus ja Inga ohkas kergendatult , aga just siis tegi ta veel ühe saatusliku vea . </s> </p>
<p> <s> " Tänage Irinat , " ütles mees ja mis täiesti uskumatu : ta punastas äkki häbeliku malbusega nagu koolipoiss . </s> <s> " Tänage teda selle kohtumispaiga eest ! " </s> </p>
<p> <s> " Kas te tõesti paremat kohta ei suutnud välja mõelda ? " pahvatas Inga endalegi ootamatult . </s> <s> " Mõnes kohvikus ? </s> <s> Kas või teie juures . . . " </s> </p>
<p> <s> Nüüd vahetas mehe nägu veel kord värvi ja läks lausa tulipunaseks , nagu oleks teda rängalt solvatud . </s> </p>
<p> <s> " Me tulime siia ainult seepärast , et Irina nii väga peale käis . </s> <s> Ja me oleme tänulikud . . . </s> <s> Meie tahame . . . " </s> </p>
<p> <s> See ingmarlik meietamine rabas Ingat sedavõrd , et ta äkki kogu ettevaatuse unustas ja purskas : " Te oleksite võinud siiski taktitundelisem olla , Roman , ja sellesse korterisse üksi tulla ! </s> <s> Mulle oli see tõesti üpris raske missioon ! </s> <s> Irina on ikkagi minu parim sõbratar ja tal on ju nii suured lootused . . . teie suhtes ! " </s> </p>
<p> <s> Nüüd kuulis Inga pikajalgse moedaami õelat turtsatust ja naise ilme andis mõista , et küllap Irinal oli nii mõneski asjas õigus olnud . </s> <s> Oma pahelisust nautiv oli see kindrali hellitatud tütreke igal juhul . </s> <s> Ei mingit süüdlaslikku kannatajapilku , et ta oma abikaasale pidevalt truudust murrab . </s> <s> Ei mingit kohmetust ! </s> <s> See oli üks neist paljudest olendeist , kes oli ilmselt lausa loodud kõigi vooruslikult truude igaveseks õrritamiseks ja vahel ka alateadlikuks kadestamiseks . </s> </p>
<p> <s> " Ma ootan all , " kuulutas naine võidurõõmsalt ja kadus . . </s> </p>
<p> <s> " Te . . . te solvasite praegu Dorat , oma külalist ! </s> <s> Paluge kohe andeks ! " käsutas mees hüsteeriliselt . </s> </p>
<p> <s> " Teie solvasite hoopis mu sõbratari sellega , et te oma . . . oma . . . oma Dora tema koju tõite . </s> <s> Ja ise peate end veel tundepeeneks meheks , kelle muusika võiks Euroopat vallutada ja inimeste hingi õilistada ! </s> <s> Mina ei kavatse Irina kombel pidevalt vabandada ! </s> <s> Ma ei alandu inimväärikust kaotades ei teie ega teie armukese kingi suudlema ! " </s> </p>
<p> <s> " Mina … mina … ei õilista kedagi , ma lihtsalt kirjutan muusikat . </s> <s> Aga nii pole minuga veel keegi rääkinud ja seda ma ei andesta ! </s> <s> Ma ei tea Irina lootusi , aga ma ei kavatse temaga eales abielluda ! </s> <s> Olen oma tunnetes temast täiesti sõltumatu ja teil pole põhjust mulle moraali lugeda ! </s> <s> Ta teeb , mida tahab . </s> <s> Mina teda millekski ei sunni . </s> <s> Miks ma peaksin siis valetama ja Dorat tema eest varjama ? </s> <s> Just nimelt Dora on mu elu tähtsaim naine ja jääb selleks elu lõpuni . </s> <s> " </s> </p>
<p> <s> " Kahju , et enam ei saa alatu teotuse pärast duellile kutsuda . </s> <s> Nüüd nimetatakse seda kõike vist kehahügieeniks ? </s> <s> Doral on ilmselt samad hügieenilised protseduurid oma abikaasaga nagu teil Irinaga ! ? " läks Inga täiesti endast välja . </s> </p>
<p> <s> " Kuidas te võite ? </s> <s> Ma . . . ma ei soovi teid enam kunagi näha , " kogeles mees ja Inga tajus , et lõpuks ometi oli ta meest otse hinge tabanud , sest lihtlabaselt tundetu naistekütt see helilooja ilmselt siiski polnud . </s> </p>
<p> <s> " See teeb mulle vaid suurt rõõmu , sest ka mina ei taha teid enam mitte kunagi näha ! " purskas Inga kogu südamest . </s> </p>
<p> <s> Üürikesele triumfile järgnes õhtul aga Inga täielik põrmupaiskamine . </s> </p>
<p> <s> " Roman ei taha mind enam näha ! </s> <s> Mida sa küll talle ütlesid !! </s> <s> Sina ? ! </s> <s> Sina , tige ja paha , sa pole mulle enam mingi sõbratar ! " karjus Irina raevunult , sest ta sõjaplaan oli täielikult nurjunud ning ta lisaks sellele veel maha jäetud . </s> </p>
<p> <s> " Roman on ju sind varemgi maha jätnud , " püüdis Inga sõbratari lohutada . </s> <s> " See on lihtsalt ähvardus . </s> <s> Ma ei kujuta ette , kuidas ta võis . . . " </s> </p>
<p> <s> " Kuidas sina võisid ? " oigas Irina ja sellega oli jutt läbi . </s> </p>
<p> <s> Ning kogu kodune köögis istumine samuti . </s> <s> See oli nende sõpruse lõpu algus . </s> </p></div3></div2><div2 type="alaosa"><head> II OSA </head><div3 type="peatükk"><head> 1 . peatükk </head>
<p> <s> See , mille pärast Inga oli kõige rohkem hirmu tundnud , osutus lausa solvavalt lihtsaks . </s> <s> Vene piirivalvurid ei vaevunud teda pühapäevahommikul isegi kahtlustavalt kõnetama . </s> <s> Oldi uimased mingist rahvuspühast . </s> <s> Inga oli koos Sergeiga välja mõelnud sada seletust , mis veidrat pisikest asjavärki ta oma kotis hoiab . </s> <s> Seejuures oli mees teda pidevalt lohutanud , et vaevalt suudaks ükski erialase koolituseta inimolend tundmatu instrumendiga midagi peale hakata . </s> <s> Ka tolliametnikud mitte , sest kindlasti polnud seda veel ei nende ega üldse mitte kellegi nimekirjas . </s> <s> Esialgu olevat Moskva teadlaste haruldaselt tähtis leiutis kogu maailmale saladuseks . </s> </p>
<p> <s> Aga " kogu maailma " ei paistnud salapärane saadetis rohkem huvitavat kui hooletult rahvuspüha pidavat vene piirivalvet , kes tegi rongides haaranguid vaid hooti ja siis ka enamasti üleliigset alkoholi ja sigarette , paremal juhul narkootikume konfiskeerides . </s> <s> Inga hädad aga alles algasid , sest ta oli küll ülesande edukalt täitnud ja koos võõra pakiga Tallinna jõudnud , aga härra Günter Tauch jäi pärast Inga telefonikõnet ja Sergei Sakarovi nimetamist tükiks ajaks sõnatuks ega mõelnudki kohe Tallinna kauba järele lennata , nagu Sergei oli surmkindlalt väitnud . </s> <s> Oli see üldse tõeline " kaup " ? </s> <s> Kosmoseleiutajal oli varemgi olnud veidraid ideid , kuidas nõmedatele kantpeadele koht kätte näidata ja neist endistest pisisulidest rikkamaks saada . </s> <s> Enamasti lõppesid tema ponnistused sellega , et tal oli varsti vaja raha laenata , et järjekordses ärituhinas tehtud võlgu kinni maksta . </s> <s> Ka Inga oli teda mitu korda hädast välja aidanud , sest millegipärast laenasid Moskva miljonärid kaaslinlasele raha märksa hõlpsamini just Eesti külalise kaudu . </s> <s> Võib-olla avaldus selles endistest aegadest pärit välismaalaste austus , mis segunes kummalise sooviga neid üle trumbata ja tõestada , et nemad , venelased , on ikka ja endiselt märksa kaastundlikumad ja heldemad kui lääne kapitalistid . </s> <s> Tihti jäi suhteliselt kõrgepalgalise Sergei Sakarovi palutud laen kingituseks , mis tehtud justkui Ingale . </s> <s> Eestlanna osutus lihtsameelseks armunud vahetalitajaks , kes sai nende kingituste eest tänutäheks vaid Sergei jäägitu usalduse või vähemalt kindluse üha uusi teeneid paluda . </s> <s> Viimaseks ja lausa jultunud palveks oli niisiis selle " ülemaailmse tähtsusega " leiutise transport Moskvast Tallinna . </s> </p>
<p> <s> Ingale need kummalised ülesanded ühtaegu meeldisid ja ei meeldinud . </s> <s> Meeldis see , et Sergei pühendas naise sel kombel tahtmatult paljudesse kosmoseäri saladustesse . </s> <s> Ei meeldinud aga ilmne tõsiasi , et mehe andekus ammendus ilmselt teaduslike leiutistega . </s> <s> Isiklikus rikastumises oli temast seni osavam olnud küll iga sahkerdaja ja pisipätt . </s> <s> Aga eks looduses valitsenud kõikjal tasakaal : kellele polnud antud ei inimlikku võlu , mõistust ega leiutajaannet , eks sellele oli kõigevägevam kinkinud lohutuseks vähemalt võime raha teha . </s> <s> Sergeid ärritasid Inga niisugused arutlused , kuigi Venemaal ja ka Eestis paistis just seda laadi jumalikku õiglust eriti palju olevat . </s> <s> Sarmikad intelligendid said millegipärast miljonärideks haruharva , kuigi neil olid kõik teed samuti äriks valla , aga küllap jäi neil puudu sellest eetilisest pinnasest , mis nõukogude ajal andis küünilisi kaksikmoraaliga komsomolitöötajaid ja veelgi küünilisemaid letialuse kaubaga hangeldajaid . </s> <s> Eks uuel ajal aretati samast pinnasest täiesti südametuid uusrikkaid , kelle jaoks kaastunde oli ammu asendanud kahjurõõm ja aususe osavalt varjatud alatus . </s> </p>
<p> <s> Sergei Sakarovil ei õnnestunud kuidagi piisavalt alatuks saada . </s> <s> Tal ei õnnestunud isegi seda veidrat leiutist Inga kaasabil Viini ärida . </s> <s> Günter Tauch ei kavatsenud niisiis Tallinna mingi " kauba " järele sõita ja ütles Ingale telefonis üpris järsult ja lühidalt , et lootis näha Sergei Sakarovit ennast , sest teadlasena pidavat venelane väga hästi teadma , kus saab selle " kauba " ehtsust proovida . </s> <s> Nimelt Viinis ja Moskvas . </s> <s> Seal olevat olemas kõik mõõteriistad , mis Tallinnas kahtlematult puuduvad . </s> <s> Günter Tauchi tulek Eestisse olevat seega täiesti mõttetu . </s> <s> Pärast lühikest pausi sähvati telefonis veel üpris teravalt , et Sergei Sakarovi ettepanek olevat ülimalt vastutundetus vastuolus kõigi eelnevate kokkulepetega , mis välistas kõrvaliste riikide ja isikute asjasse pühendamise . </s> <s> Nüüd oleks pidanud Inga kõne otsustavalt lõpetama , sest miks pidi ta end oma ennastsalgava heateo eest veel noomida laskma , aga naine oli nii rabatud , et piiksatas : " Sergei Sakarovi vend tapeti hiljuti Ameerikas ! </s> <s> Nad oleks muidu kõik ise korda ajanud … " </s> </p>
<p> <s> " Seda enam ! </s> <s> Lihtsalt kohutav naiivsus !! </s> <s> Ärge mulle , palun , enam helistage ! " kõlas telefonist nagu ähvardav automaadivalang . </s> </p>
<p> <s> Sergei oli niisiis Inga järjekordselt kahe tule vahele seadnud . </s> </p>
<p> <s> Ja oleks naisel olnud vähemalt mingi ettemaks või lootus saada selle piiririski eest tohutuid miljoneid , mis pidavat kosmoseteaduses ringlema . </s> </p>
<p> <s> Nüüd ta siin Tallinnas istus , mingi sõjakas metallitükk kesk tema rahumeelselt muusikalembest korterit . </s> <s> Hetkeks oli naisel tahtmine kummaliselt läikiv nelinurk lihtsalt prügikasti visata ja kogu lugu unustada . </s> <s> Siis oleks aga tulnud unustada ka Sergei . </s> <s> Seda oli ta püüdnud teha juba üle kümne aasta ning ikka tagajärjetult . </s> <s> Pealegi ütles austerlase kohkunud toon talle selgesti , et eestlanna oli kaasosaliseks muutunut . </s> </p>
<p> <s> Sergei vend oli ju äsja tapetud . </s> <s> Kelle poolt ? </s> <s> Ameeriklaste ? </s> <s> Venelaste ? </s> <s> Või hoopis austerlaste ? </s> <s> Ameerikas oli tapmine ilmselt küll üks suurimaid rahvalikke meelelahutusi , umbes nagu Eesti male . </s> <s> Eks sõjamängud ju mõlemad . </s> <s> Ja kosmoski oli üpris sõjakas hobi . </s> </p>
<p> <s> Ingal ei jäänudki muud üle , kui minna taas välja telefoniautomaati otsima , sest Sergei oli soovitanud kodust mitte helistada . </s> <s> Ikka igaks juhuks ! </s> <s> Mees ei paistnudki halvast uudisest eriti üllatatud olevat . </s> </p>
<p> <s> " Sa teadsid seda ette ! ? " hüüatas naine nördinult , sest teda vapustasid siiamaani Sergei mõttetult veidrad keerutamised , mis küll venelastele vist üldse rohkem omased kui kohusetruudele ja tihti lausa nõmedalt ustavatele eestlastele . </s> <s> Ingal olnuks ju lihtsam kas või kohe Moskvast rongiga Viini sõita , eestlased ei vajanud teatavasti austria viisat nagu venelased . </s> </p>
<p> <s> " Eestist on seda märksa lihtsam edasi toimetada , kui otse viia , " püüdis Sergei end tähtsaks teha . </s> <s> " Pealegi , jah , ma teadsin oma venna jutu järgi , et neil on seda kibekähku vaja . </s> <s> On ikka argpüksid ! " </s> </p>
<p> <s> " Nii et su venna tapmine muudab asja ? </s> <s> Aga mis argpükslusse puutub , siis polnud just kõige julgem tegu mind selle värgiga Eestisse saata . </s> <s> " </s> </p>
<p> <s> " No Inga , see pole telefonijutt ! " põikles Sergei nii sarmika leebusega nagu ikka , kui ta tundis end süüdi olevat . </s> <s> " Kõik läks ju suurepäraselt ja sul pole mõtet asja tagantjärele suureks puhuda . </s> <s> Noh , viid ise Viini ära . </s> <s> Tasu on seda väärt ! " </s> </p>
<p> <s> " Ja huvitav , kes mulle tasub ? " uuris Inga sarkastiliselt , sest Sergei oli siiamaani tegemist olnud isegi võlgade tasumiseks raha kokku lunimisega . </s> </p>
<p> <s> " Loomulikult välismaised ostjad , " kinnitas mees väärikalt . </s> <s> " Nad tahtsid ju lihtsalt kauba kvaliteedis kindlad olla , aga kaup on kvaliteetne ! </s> <s> Seda võin ma sulle kinnitada . </s> <s> " </s> </p>
<p> <s> " Sinu kinnitused ! " paiskas Inga , aga taipas samas , et igasugused etteheited on hilinenud . </s> <s> " Ja kui ma seda ei tee ja lihtsalt kogu värgi prügikasti viskan ? " </s> </p>
<p> <s> " Siis võib minuga juhtuda sama , mis vennaga . </s> <s> Siin on miljonid mängus . </s> <s> Ja need ei kuulu mitte mulle . </s> <s> " </s> </p>
<p> <s> Inga ahmis õhku : " Sa oleksid võinud mind ette hoiatada ! " </s> </p>
<p> <s> " Sa tead , millega ma tegelen ! " vastas Sergei lühidalt . </s> <s> " Aga nüüd oleks juba hilja taganeda . </s> <s> " </s> </p>
<p> <s> " Ma ei saa praegu Viini sõida ! " purskas Inga . </s> <s> " Esiteks pole mul raha ja teiseks … " </s> </p>
<p> <s> Teiseks … oli Viinis Ingmar Ints , mõtles Inga . </s> <s> Aga ehk oligi hea , et ta seal oli ? </s> <s> Kõigest hoolimata õhkus Ingmarist koduselt eestilikku usaldusväärsust . </s> <s> Polnud ime , et lennukinaaber oli Ingmarit tema vennaks pidanud . </s> <s> Sergei oli Inga jaoks jäänud ikka sama kaugeks ja salapäraseks nagu mõni tulnukas , kelle arusaamad armastusest ja ustavust samuti pigem marslaste omad . </s> </p>
<p> <s> " Raha võib ometi laenata ! </s> <s> Ütled , et saad Viinis kõik kuhjaga tagasi ja võid maksta topeltprotsente ! " </s> </p>
<p> <s> " Minu tuttavad ja sõbrad laenavad mulle ilma protsentideta või üldse mitte ! </s> <s> Aga viimasel ajal on lugu nii , et pigem üldse mitte ! " nähvas Inga puudutatult . </s> <s> " Mina niisuguste liigkasuvõtjatega ei lävi nagu sina Moskvas . </s> <s> " </s> </p>
<p> <s> " Ise oled sa mulle aeg-ajalt Moskva kõige hullemad nöörijad kaela sokutanud , kui minul raha vaja oli , " torkas Sergei vastu . </s> <s> " Aga jätame selle . </s> <s> Asi on praegu tõesti liiga tõsine ! </s> <s> Mind võib peatselt oodata mu venna saatus , kui sa vähemalt kuu aja jooksul seda Viini ei toimeta . </s> <s> " </s> </p>
<p> <s> " Aga mind ? " </s> </p>
<p> <s> " Sinuga ei juhtu midagi , sest sa elad teises riigis ja sul pole nii ohtlikke tuttavaid . </s> <s> Ära muretse , just sellepärast ma sind valisin . </s> <s> Sinu olemasolust ei tea mitte keegi . </s> <s> " </s> </p>
<p> <s> " See Günter Tauch ometi teab … " </s> </p>
<p> <s> " Sa ju helistasid talle telefoniautomaadist , nagu ma palusin ? </s> <s> Ja mulle helistad ka alati erinevast kohast , nii et sinu isikut on esialgu üpris raske kindlaks teha . </s> <s> Oled neile täiesti ähmane kuju . </s> <s> " </s> </p>
<p> <s> " Minu isik on ähmane ainult sulle ! " pahvatas Inga . </s> <s> " Me oleme üle kümne aasta tuttavad ja ikka veel täielik udu … " </s> </p>
<p> <s> " Inga , ma pole sind peaaegu aasta otsa näinud , kõik see on juhtunud just nüüd , nii et mu jutt pole siiski mitte päris udu . </s> <s> Minu jaoks oled sa väga olemas , alati ! </s> <s> Aga minu ligiduses pole sind ükski kantpea näinud ! " </s> </p>
<p> <s> " Ikka kipud mingite kantpeadega äri tegema , Sergei ! </s> <s> No milleks sulle küll nii palju raha vaja on ? </s> <s> Kosmosekeskuses oled sa alati üle keskmise palka saanud … " </s> </p>
<p> <s> " Üle keskmise ? " venitas Sergei . </s> <s> " Sa tead väga hästi , et ameerika piimahabemed saavad üksnes meie juures õppimise eest sada korda rohkem ! " </s> </p>
<p> <s> " Aga miks jälle need kantpead ? " </s> </p>
<p> <s> " Lihtsalt pakub mõnu kantpeadelt raha ära võtta ja seda millekski nutikamaks kulutada ! " puhkes Sergei naerma oma nakatavat naeru , millele Inga kunagi vastu ei suutnud seista . </s> <s> " Eks sinagi kulutaksid oma miljoneid taibukamalt . </s> <s> Kas pole , Inga , mu armastus ? </s> <s> Mu kõige kallim ! </s> <s> Sinuga ei juhtu midagi , ei saa juhtuda , kuni mina elus olen , sest ma vajan sind . </s> <s> Mu süda ütleb mulle , et kõik läheb veel väga hästi ! " </s> </p>
<p> <s> Väga hästi ? </s> </p>
<p> <s> See lohutus tundus Ingale praegu suurima mõnitusena . </s> </p></div3><div3 type="peatükk"><head> 2 . peatükk </head>
<p> <s> Ingmar helistas niisiis ühtaegu kõige sobivamal ja samas kõige ebasobivamal ajal. </s> <s> Sobiv oli see , et ehk suutnuks mees Ingat kuidagi selles Viini äris edasi aidata . </s> <s> Sobimatu aga tõsiasi , et naine pidi abi lootma kelleltki teiselt , mitte Sergeilt endalt . </s> <s> Inga oli otsustanud abielupaar Intsiga kõik suhted viisakalt lõpetada . </s> <s> Oli ju ilmselge , et igavesti truu Ingmar käitunuks alatult , kui ta püüdnuks nende kummaliselt visa vastastikust tõmmet ära kasutada . </s> <s> Ingmar Intsi elutrump oli alati olnud õiglus ja kohusetunne . </s> <s> Ta oli alati tahtnud nii väga " õigesti " käituda . </s> <s> Võinuks siis käituda ka Inga puhul , aga mitte talle kohe Tallinna jõudes helistada . </s> </p>
<p> <s> " Tegin endale tänase päeva suuri vaevu vabaks , " teatas " õiglaselt " otsekohe Ingmar ühe hingetõmbega . </s> <s> " Saaksin selle päeva tervenisti sulle pühendada … tähendab … teile , sest te jätkate millegipärast ikka seda kummalist teietamist . </s> <s> Missugune õnn , et te Tallinnas olete , olite ju pikalt kadunud . </s> <s> Aga ma olin kindel , et tuleb kohale sõita ja teiega isiklikult rääkida . </s> <s> Telefonijutust ei piisa mulle juba ammugi . </s> <s> Ja näete , mul oli õigus ! </s> <s> Siin sain teid kohe kätte ! " </s> </p>
<p> <s> " Eestis pole midagi veidrat , kui võõraid teietatakse , me pole veel õnneks Rootsi või Soome poolt okupeeritud , sest seal peab kõigile sina ütlema , " vastas Inga nipsakalt . </s> </p>
<p> <s> " Ja minu pärast poleks te küll pruukinud oma igati kohusetundlikest kohustustest loobuda . </s> <s> " </s> </p>
<p> <s> " Ma tegin seda enda pärast , " vastas Ingmar relvituks tegeva siirusega . </s> </p>
<p> <s> " Ja kelle pärast te Tallinnas olete ? </s> <s> Loomulikult oma abikaasa sugulaste pärast ? " </s> </p>
<p> <s> " Jah , sest minu onud ja tädid elavad tõesti Pärnus . </s> <s> " </s> </p>
<p> <s> Inga ahmis õhku ja tahtis sõna lausumata toru hargile panna . </s> <s> See käitumislaad , mida naine oli alati kõige enam põlanud , oli nüüd äkki tungimas tema korteri igati kaitstud õhustikku . </s> <s> Inga vihkas kahemõttelist riivatust . </s> <s> Neid vihjeid , et ah , saatsin naise ära ja nüüd olen sinu päralt . </s> <s> Flirtijate puhul õhutas niisugune nähtamatu rivaali juuresolek ilmselt armutuld , mis muidu oleks ehk vaevu hingitsenud . </s> <s> Sõbrannade ja naistuttavate pihtimustest teadis Inga väga hästi , et suur osa truudusemurdmisi polnud põhjustatud suurest armukirest , vaid hoopis väiklasest kättemaksust , trotsist ja soovist abikaasale koht kätte näidata . </s> <s> Kas mees oli selgrootu narts ? </s> <s> Või tõesti esimest korda pärast abiellumist hullupööra armunud ? </s> <s> Ehk ka mõlemat , sest siiralt armunud mees võinuks aimata , kuivõrd ta oma tuhvlialuse rolliga Ingale haiget teeb . </s> <s> Ingmar Ints sörkis abikaasa sabas tolle sugulaste juurde ja oli nüüd ilmselt kohutavas tabamishirmus , et igatses näha hoopis teist naist . . . </s> <s> Küllap ta lootis Ingalt oma kangelasteo eest kiidusõnu ja ülistustki ? ! </s> <s> Jah , Sergeiga neid tõesti võrrelda ei saanud . </s> <s> Sergei Sakarovi kangelasteod olid hoopis teist laadi . </s> <s> See teadlane pakkus oma isiklikku keha eksperimentideks , mis kaalutus oleku uurimisele kasuks tulid . </s> <s> Ta suutis istuda ööd ja päevad pühendatult kosmosekeskuses , et jälgida järjekordsesse avariisse sattunud kosmonaute . </s> <s> Ta suutis töötada ameerika aja järgi , sest Nõukogude impeeriumi lagunemine oli mänginud universumi võidujooksus andnud äkki kõik rahalised trumbid NASA kätte . </s> <s> Moskva katsetajatele jäi alles vaid neile igiomane leidlikkus , mis majandusliku lüüasaamise ja kosmosekulude otsustava kärpimise tõttu hakkas avalduma ka omapärase salakaubandusena . </s> <s> Üheks selle rahalise kitsikuse avaldumisvormiks oli kahtlematult tumedalt läikiv metallkarp Inga kapinurgas . </s> </p>
<p> <s> " Inga , kas te kuulete mind ? </s> <s> Miks te ei vasta ? " kostis torust Ingmari ärev hõige . </s> <s> " Kas te siis saate minuga täna Kadriorus kokku või ei ? </s> <s> Millega ma teid jälle solvanud olen ? </s> <s> Te ju teadsite , et ma olen abielus . </s> <s> Loomulikult reisin ma koos Sigridiga , me oleme alati koos reisinud . . . " </s> </p>
<p> <s> " Teie kurtmistest sain ma küll aru , et teie abikaasa reisib pidevalt üksi mööda Euroopat ringi . </s> <s> Ainult teie ise ei julge ilma naiseta kuhugi sõita ! " ei suutnud Inga jätta salvamata . </s> </p>
<p> <s> " Eestis oleme ikka koos käinud , " poetas Ingmar haledalt , aga see hädisus ei tekitanud naises mingit kaastunnet , vaid järjekordset meeletut soovi toru hargile visata ja Intside truult ebatruu perekond igaveseks unustada . </s> </p>
<p> <s> " Inga , ma tõesti tahan teid väga näha , " lisas mees ruttu , nagu oleks ta naise soovi aimanud . </s> </p>
<p> <s> " Hea küll , homme kell üksteist Kadrioru lossi ees , " ütles Inga ruttu , et mees ei saaks jälle hakata oma abikaasast heietama , muutes nende kohtumise täiesti võimatuks . </s> <s> Ja seda hoolimata sellest , et Ingal oli nii väga vaja just Viinis abilist leida ja oma armukadedus alla neelata . </s> <s> Vähemalt kuni saadetise üleandmine on õnnestunud . </s> </p>
<p> <s> Järgmisel hommikul püüdis Inga endale sisendada , et tal pole ometi mingit põhjust ärrituda ega kohtumist peljata , sest Ingmar Intsi armastas küll vaid alatult meest terroriseerivat prouat , aga eks Ingalgi olnud igaveseks armastuseks kahtlase aumõiste ja veidrate tehingutega Sergei . </s> <s> Nad võinuksid ju lausa vastastikku oma nõmeda truudusega hoobelda ja ehk ka väärtuslikke kogemusi vahetada . </s> <s> Lõppude lõpuks olevat armastatud isegi sarimõrtsukaid , rahvus- ja sõjamõrtsukatest rääkimata . </s> <s> Inimolendi kiindumisvõime oli ilmselt alati olnud ettearvamatu . </s> <s> Aga Ingmar Intsil polnud ju õnneks Inga intiimeluga üldse pistmist . </s> <s> Ta olevat nii üdini truu , tal polevat kahte naist vaja … Viinis olid magnetilised pilgud küllap vaid Inga ettekujutuse vili . </s> <s> Hädine abikaasa vajas lohutust ? </s> </p>
<p> <s> Jah , olgu , aga Inga vajas pakikandjat ! </s> </p>
<p> <s> Ta läheb kohtumisele . </s> </p>
<p> <s> Nad mõlemad olid sarnased ka täpsuses . </s> </p>
<p> <s> Kui Inga nägi meest teisest väravast Kadrioru lossi poole sammuvat , pidi ta taas valuga südames tunnistama , et Ingmar Ints oli äärmiselt erinev lossi ees juhmilt mööduvaid naisi põrnitsevatest välisturistidest . </s> <s> Asi polnud ainult kehakujus ega näoovaalis , nina pikkuses ega silmade mõõtmeis , kuigi ka need erinesid paljude soomlaste kuidagi lömmis ja tõmpidest vormidest , mida lisaks kõigele muule moonutas veel pidev joominguturse . </s> <s> Nina ja huuled olid mõnel jõllitaval turistil eraldi võttes ehk etemadki , aga neil puudus see igas liigutuses avalduv vaimne elegants . </s> <s> Ingmar Intsi amet oli mõelda , nuputada , midagi leiutada . </s> <s> Ja loodus oli saanud hakkama veel ühe väikese imega , kandes selle mõtlemispinge ta näole nii hingestatud iluna , milleks poleks olnud võimeline ka kõige osavam kosmeetik . </s> <s> Ingal oli varem olnud tõrge ilusate meeste suhtes , sest nende üldtunnustatult hea välimus omandas varsti nilbelt riivatu varjunudi . </s> <s> Ikka see tuntud Dorian Gray maaliefekt , aga neil liiderdajail polnud endast seda kuulsat maali , mis moondus üha inetumaks vastavalt nende hinge näotuse astmele . </s> <s> Kuigi kõik ilusad polnud rõvetsejad , rikkus nende välimust sageli liigne teadlikkus oma kehalisest ilust , mis ei arenenud edasi vaimse hingestatuseni . </s> <s> See oli aga ainus mehelik ilu , mis oli võimeline Ingat südamepõhjani liigutama . </s> <s> Enamasti ei vananenud inimsugu just kuigi austusväärselt , sest näole ladestusid kõik pahed , mitte voorused . </s> <s> Igast kortsust ja kurrust võis välja lugeda tigedaid mõtteid , tülisid , kadedust … Ainult suured poeedid ja mõtlejad suutsid vananedes üha kaunimaks muutuda . </s> <s> Olgu Marie Under või Boriss Pasternak , Juhan Viiding või Bella Ahmadulina . </s> <s> Inga polnud saanud oma nooruses imetleda elusate lääne luuletajate esinemist , nõukogude omi aga küll . </s> <s> Ja teda olid eriti rabanud filmikaadrid , kuidas tavalisest ümarapõsksest Bellast sai aastate lisandudes lausa silmipimestavalt kaunis naine , kelle luule kõlas üha sisendusjõulisemalt . </s> <s> Ja sama fenomeni oli Inga täheldanud paljude vaimuinimeste puhul . </s> <s> Vaimse headuse kiirgus oli ilmselt parim kosmeetika , nii naistele kui ka meestele . </s> <s> Aga ometi suutsid seda kasutada nii vähesed . </s> <s> Tallinna tänavatel oli vähe headust ja hingeilu kiirgavaid vanainimesi , ei kohalike ega turistide seas . </s> <s> Väliskülalised levitasid end ümber enamasti upsakat üleolekut . </s> <s> Kohalikud seevastu näisid uskuvat , et traagiline kahekümnes sajand kõigi oma küüditamiste ja tapatalgutega , vastastikuse ülekohtu ja pealekaebamisega ei vääri mitte kangelaslikult kirgastunud ilmeid , vaid eriti väiklast tigestumist , mis suunatud kõige vastu . </s> <s> Ajalehed hakkasid massiliselt ülistama ilmeid , mis ei kajastanud mingit mõttetegevust ja mille küüniline üleolek põhines vaid rahakoti paksusel . </s> <s> Pisikeste seasilmade ja tursunud nägudega uued iidolid ületasid oma inetuses isegi himuraid välisturiste . </s> <s> Lotendavad õllekõhud , rippuvad põsed , katkendlikud laused , mille puhul ei saanud juttugi olla mõtteilust , vaid tuli rõõmustada , kui laused üldse kuidagi loogilise lõpuni jõudsid . </s> <s> See kõik oli Ingale ta psühholoogitöös nii tüütu olnud . </s> </p>
<p> <s> Ja nüüd lähenes Ingale mees , kelle vestlusoskus oli naist algusest peale rabanud . </s> <s> Mees , kelle hingestatud ilu teda endiselt lummas . </s> </p>
<p> <s> See hakkas Ingat üha rohkem vihale ajama . </s> <s> Miks oli niisugusel mehel just niisugune naine ? </s> <s> Abikaasad ja koeradki pidavat ühises kodus elades sarnaseks muutuma ? </s> <s> Ja ometi ei muututud . </s> <s> Sugugi mitte alati . </s> <s> Oli piisavalt perekondi , kus mees muutus üha säravamaks ja nooruslikumaks , naine aga üha paksemaks ja haledamaks . </s> <s> Või ka vastupidi . </s> <s> Mees tundus hädise raugana ja ta naine eatu kaunitarina . </s> <s> Kas sel juhul imes üks partneritest teise elujõudu ? </s> <s> Või oli elukaaslane hoopis Dorian Gray portree rollis , nii et kogu abielu kõnts ja häving kihistus just tema olemusse , samal ajal , kui teine osapool õilmitses ja õilistus ? </s> <s> Ingmar Ints väitis ju pidevalt , et ka Sigrid olevat nooruses olnud lõbus ja särav . . . </s> </p>
<p> <s> Ah , Inga oli juba piisavalt kuulnud , mida kõike proua Ints oli olnud ! </s> <s> Rohkem ta enam kuulda ei soovinud , sellele tuli otsustav lõpp teha . </s> <s> Mis asja oli Ingal ühe jõuka ja ärahellitatud proua kommete ja harjumustega ! </s> <s> Ingmari sõnul olevat ta ju kosmeetika ja enda kaunistamise muutnud lausa salateaduseks , kuhu abikaasal asja polnud . </s> <s> Igatahes oli kogu see salateadus antud proua puhul küll täiesti mahavisatud vaev . </s> <s> Võinuks parem kohe Viinis töökohta otsida , et vaimselt vormis püsida … </s> </p>
<p> <s> " Ah , palun vabandust , et viis minutit hilinesin ! " hüüatas Ingmar Ints õnnelikult tervituse asemel . </s> </p>
<p> <s> " Te ei hilinenud ju üldse , " vastas Inga jahmunult . </s> </p>
<p> <s> " Kas tõesti ? " imestas mees . </s> <s> " Mul on vist kell viis minuti ees , aga ma nii kartsin hilineda , sest saatsin oma naise just lennukiga minema ! " </s> </p>
<p> <s> " Te tulite ju koos . . . autoga , " pomises Inga ja manas ennast ning Ingmari maapõhja , et nad olid juba esimesel kohtumishetkel asunud taas proua Intsi käekäiku lahkama . </s> <s> See oli lihtsalt lootusetu , põhjatu kaev , sinna võis ilmselt uputada kogu nende tärkava kiindumuse . . . </s> <s> Ei mingit pääsu , kui Ingmar Ints oli otsustanud oma naisele just sel kombel truudusetult truu olla . </s> </p>
<p> <s> " Minu naine ütles , et tema küll teist korda Poola piiri ei talu , et tema seda üle ei ela ! </s> <s> Ta on nii tundlik , me oleme alati oma reisiplaane tehes sellega pidanud arvestama , tema tundlikkuse astmega . . . " </s> </p>
<p> <s> " Ja miks siis teie koos temaga Viini ei lennanud ? " poetas Inga hajameelselt . </s> </p>
<p> <s> " Keegi peab ju auto tagasi Viini toimetama , " hüüatas härra Ints . </s> <s> " Aga ma otsustasin seekord sõita läbi Rootsi . </s> <s> Poola suhtes oleme Sigridiga täiesti ühel arvamusel . </s> <s> " </s> </p>
<p> <s> " Suurepärane , eks siis sõitke , " ümises Inga . </s> </p>
<p> <s> " Mis teil küll viga on ? " uuris Ingmar Ints . </s> <s> " Olete kuidagi masendatud ? " </s> </p>
<p> <s> " Jah , mul oleks vaja ka ruttu Viini jõuda , aga näe , pole lennuraha , tuleb hakata jälle kokku laenama ! " torkas Inga , et mees lõpetaks ometi oma abikaasast heietamise , kui ta ise samal ajal kirglikult teise naise silmi otsib . </s> </p>
<p> <s> " Oi , te võiksite ju minuga sõita ! " hüüatas Ingmar tavatu julgusega . </s> <s> " Koos oleks märksa lõbusam . </s> <s> " </s> </p>
<p> <s> " Lõbusam ? " jahmus Inga . </s> <s> " Ma ju ütlesin , et mul pole raha . </s> <s> Aga Stockholmi sõiduks on vaja kajutikohta . . . " </s> </p>
<p> <s> " Ma maksan selle loomulikult välja , tänuks seltsidaami eest ! " kinnitas Ingmar Ints õhinal . </s> </p>
<p> <s> " Ma nii väga seltsidaam ei suuda olla , " kogeles Inga . </s> <s> " Ma vajan loomulikult eraldi kajutit ja ma olen väsinud ja lähen juba kell kaheksa magama ja üleüldse . . . " </s> </p>
<p> <s> " Ja üleüldse on reisiväsimus täiesti loomulik . </s> <s> Minu naisel on ka alailma peavalu , ta ei kannata palavust ja . . . " </s> </p>
<p> <s> Järjekordne proua Intsi ihuhäda muutis Inga vägagi trotslikuks . </s> <s> Tõesti , miks mitte ? </s> <s> Seltsidaame oli rohkesti juba vene mõisnikel , oli kõikjal lääne rikastel . </s> <s> Tuhvlialusel abielumehel peab ometi olema võimalus kellegagi oma kallist kaasast rääkida , kui naine ise teda kuulata ei viitsi . </s> <s> Olgu , ta sõidab , sest vaevalt hakatakse ülearu innukalt läbi otsima autot , millega kihutab läbi Rootsi Viini just selles põhjariigis oma karjääri alustanud härrasmees . </s> <s> Üks endine nõukogude naine muutub niisuguse mehe kõrval nähtamatumaks kui mõne haaremi näokatte kandja . </s> <s> Teda lihtsalt pole enam , ta on vaid eduka lääne mehe ripats . </s> <s> Ja eks jõukal härrasmehel või ometi olla igasuguseid veidrusi , ka kaaslanna valikus . </s> <s> Meessugu on alati osanud kokku hoida , patriarhaalsus polnud ju kaasaegsest Euroopast kuhugi kadunud . </s> <s> Seega oli isastel alati eesõigus ja Ingmari-sugustel eriti . </s> <s> Ja just seda eesõigust tahtis ka Inga nüüd rahumeeli kasutada . </s> </p>
<p> <s> Võib-olla õnnestuks tal tõesti teenida oma esimesed miljonid , et enam mitte ühestki isasest elu lõpuni sõltuda . </s> </p></div3><div3 type="peatükk"><head> 3 . peatükk </head>
<p> <s> Eesti piiril polnud Ingmar Intsi autoga mingeid probleeme ja Rootsis tõmbasid piirivalvurid ootuspäraselt selja sirgu , kui salapäraselt ülemuslikku aurat omav härra Ints neile vaid korraks otsa vaatas . </s> </p>
<p> <s> Laevas oli Inga proua Intsi kombel peavalu kaevanud ja oma kajutisse kadunud , et Ingmar Ints end võimalikult tavapäraselt tunneks . </s> <s> Sigrid Ints olevat ju oma meest nii oskuslikult igasuguste kehahäiretega terroriseerinud , et normaalne ja terve naine oleks ehk härra Intsis võõrastust tekitanud . </s> <s> Igatahes kõlas proua Sigridi nimi kirgliku otsavahtija huulilt liiga sagedasti . </s> <s> Ja Inga kibedusega segatud nukravõitu kaastunne ei saanud seetõttu sügavuti areneda . </s> <s> Kuidas ta oleks võinud jäägitult usaldada meest , kes iseennast meietas ? </s> <s> Küllap oleks see " meie " kohe telefonitoru haaranud ja proua Intsile kummalisest kosmosesaadetisest teatanud . </s> <s> Lõppude lõpuks võis ju Ingal olla intiimpesu kõrval kotis oma talisman . </s> <s> Sergei oli kinnitanud , et must karp pole tegelikult keelatud asjade hulgast . </s> <s> Just seda kavatses Inga Ingmarile öelda , kui keegi oleks avastanud , et ta midagi veidrat üle piiri viib . </s> </p>
<p> <s> Aga mitte keegi ei avastanud mitte midagi . </s> </p>
<p> <s> Inga polnud kunagi tolliametnikke eriti huvitanud . </s> <s> Ilmselt peegeldus tema näolt samasugune lihtsameelne siirus nagu Ingmar Intsil . </s> <s> Oma liigset ausust teades vältis Inga siiski igaks juhuks ametnike pilke ja keskendus endise nõukogude intelligendikese uudsesse rolli – nimelt seltsidaami omasse . </s> <s> Tuli olla Ingmari jaoks huvitav ilma talle liigseid lootusi andmata , sest hoolimata oma naise meenutamisest muutusid sõidukiomaniku pilgud söögipausidel üha anuvamateks ja meelelisemateks . </s> <s> Ning härra Intsi vaadet oli Ingal millegipärast märksa raskem vältida kui piirivalvurite oma . </s> </p>
<p> <s> Aga mida kirglikumaks muutusid mehe pilgud , seda rohkem tekitasid pidevad proua Sigridi meenutamised Ingas nördimust . </s> <s> Eriti küünilised abielumehed võrgutasid vahel tõesti naiivitare oma abielust ja eriti abielusadamasse jõudmisest pihtides . </s> <s> Abielu oli justkui tähelepanu uinutamiseks , sest nii usaldavalt oma abikaasast , nende esimesest suudlusest ja pulmaööst jutustav mees ei tundunud ju lihtsameelsetele kunagi ohtlik , pigem usaldavalt kannatav . </s> <s> Aga üha intiimsemad meenutused kütsid samas üles himurat meeleolu . </s> <s> Olenevalt ohvri nõmeduse astmest võis kirjeldada meeletut kiresööstu , mis haaranud meest , kui ta esmakordselt oma väljavalitu keha võis puudutada , ise samal ajal vestluskaaslase noort rinda iharalt silmitsedes ja ehk ka pooljuhuslikult riivates . </s> <s> Samuti võis rääkida armsama tuulepuhangus paljastunud reiest , mis kunagise nooruki lausa minestama pannud . </s> <s> Psühholoog Inga Velmeri jaoks oli niisuguste peibutuslaulude juures kõige pühaduseteotuslikum just see , et elumees oli oma meenutustes tõesti siiras , sest nõnda oli ta seksuaalsus kord tärganud ja need nooruspõlve iharad pildid aitasid neiukesega samaaegselt sütitada ka ta oma närtsinud ihu , et üha uute " pruutidega " ikka ja jälle kunagist pulmaööd taaselustada : kogenematuid plikasid paariks nädalaks oma voodisse meelitades ja tihti märksa pikemaks ajaks õnnetuks tehes . </s> </p>
<p> <s> Ingmar Ints oli kahtlematult märksa rafineeritum , et otseselt voodielust rääkida . </s> <s> Naisel oli juba tekkinud kahtlus , et loomult nii kirglik mees ei suutnud ilmselt üldse oma seksuaalseid vajadusi ja unelmaid sõnadesse panna , nagu küll vist paljud ülearu vaimsed mehed . </s> <s> Ehk oli ka see võimukalt naudinguhimulise Sigrid Intsi tigestumise üks põhjusi . </s> <s> Naine otsis kõrvalt seda , millest kodus polnud kombeks avalikult rääkida ja mida vaimselt hingeilulises abikaasas nii väga puudu jäi – nimelt naise kire oskuslikku rahuldamist . </s> <s> Mehele pakkus ju piisavalt pinget tema naudingut leiutajatöö , aga iseteadlikul abikaasal jäi argielus ilmselt midagi vajaka . </s> </p>
<p> <s> Sellegipoolest tundus Ingale ülimalt solvavana , et ilmselgelt armunud härra Ints ei väsinud oma abikaasat tsiteerimast , tema kombeid ja soove pühalikult meenutamast . </s> <s> Kui see pidi olema parim kaitsevahend nende mõlema armuvalu vastu , siis oli Ingmar Ints oma sihi igatahes täielikult saavutanud . </s> <s> Ometi oli mees väga pettunud , kui Inga ka järgmisel õhtul varakult puhkama läks . </s> <s> Loomulikult eraldi tuppa . </s> <s> Härra Ints maksis selle kinni sama kuulekalt , nagu ta ilmselt täitis oma abikaasa iga väiksematki soovi . </s> </p>
<p> <s> Reis sujus tõrgeteta kuni Saksamaani . </s> <s> Ingmar Ints oli Ingaga üllatavalt jutukas , lausa vastandlik vanaproua peolaua vaiksele mehikesele . </s> <s> Naine lootis juba , et nad jõuavad hilisööl Viini ja ta võib mehe lõplikult unustada . </s> <s> Inga meelislubadus , millega ta end peaaegu nende tutvuse algusest peale oli lohutanud . </s> <s> Kohe tuleb lõpp , kohe on see piin läbi . . . </s> </p>
<p> <s> Aga teadlane Ingmar Ints oli tõesti järjekindlam ja visam , kui teda imetlev Inga oskas oletada . </s> </p>
<p> <s> " Me sõidame . . . kuidagi . . . ringiga , " kogeles naine jahmunult , kui märkas , et teeviidad näitavad hoopis Kölni peale . </s> </p>
<p> <s> " Te ju väitsite hiljaaegu , et kirjanikud suudavad mõne koha lausa legendiks muuta . . . " </s> </p>
<p> <s> " Ma . . . maaa . . . küll ei mäleta , " mõmises Inga , kes oli oma seltsidaami rolli väga tõsiselt võtnud ja püüdnud Ingmar Intsi igati lõbustada . </s> <s> " Miiihillal ? </s> <s> Millal me sellest rääkisime ? " </s> </p>
<p> <s> " Eile õhtul ! " teatas Ingmar Ints võidukalt . </s> <s> " Ja täna viin ma teid vaatama Lorelei kaljut , mille on Heinrich Heine oma luulega unustamatuks muutnud . </s> <s> Midagi sellist võiks ometi kirja panna ka Eesti kauni pankranniku kohta . </s> <s> Küll see oleks alles turistidele tõmbenumber . . . " </s> </p>
<p> <s> " Me ei jõua siis täna Viini ? " hüüatas Inga pettunult . </s> </p>
<p> <s> " Kas minuga reisida on nii ebameeldiv ? " päris Ingmar Ints veidi puudutatult . </s> <s> " Mulle igatahes tundus , et te naudite seda reisi märksa rohkem kui mu abikaasa . </s> <s> Noh , talle on ka kõik nii harjumuspärane . . . " </s> </p>
<p> <s> Noh , sama harjumuspärane kui Ingale proua Intsi arvamuse teadasaamine . </s> <s> Oli alles tuhvlialune . </s> </p>
<p> <s> " Jah , miks mitte ? ! " nähvas Inga üpris tujutult . </s> </p>
<p> <s> Tõepoolest , ta oli ju seltsidaam , kellel õnnestunud ometi kord hädise mehehakatise eneseväärikust tõsta . </s> <s> Tasuta reisi eest oli see ilmselgelt piisav psühholoogipingutus . </s> <s> Mille eest küll need Viini psühhoterapeudid raha võtsid , kui nad polnud meest senini alandavast meietaja rollist välja upitanud ? </s> <s> Kuhu oli ometi kadunud selle vaimselt nii imetlusväärse mehe abieluline mina ? ! </s> <s> Nojah , kui lääne psühholoog võttis tunni eest sada eurot , siis võinuks Inga Viinis oma psühholoogipaberite ja veenmisandega varsti miljonäriks saada . </s> <s> Eestis aga kahjuks psühhoterapeutide järele erilist nõudmist polnud , rohkem usuti isehakanud imeravitsejaid , kaardimoore , vaime , vampiire ja hingede rändamist . </s> </p>
<p> <s> Aga teisest küljest ? </s> </p>
<p> <s> Inga polnud ju ka eales riskinud oma isikliku nõustamisbüroo avamist . </s> <s> Kui Ingmar Ints talle piisavalt endasuguseid hädiseid , aga jõukaid kliente saadaks , siis ei pruugiks ta enam kunagi tõlkida ega ka mitte orjatarlikku seltsidaami mängida . </s> <s> Ta oleks sel juhul samuti iseenda perenaine . </s> <s> Inga enda poolt välja otsitud psühholoogiaraamat anti ju kord tõlkida hoopis mingile omaniku sugulasele , sest näe , teda polevat just sel sekundil kätte saadud , kui lepingut teha taheti ! </s> <s> Alandamise ja põlastamise nippe on tuhandeid , sest Inga näol on ju tegemist majanduslikus mõttes nii abitu intelligendikesega . </s> <s> Ja küllap on ka intiimelus sadu alandamise võtteid , kui üks mees on nii abitu nagu näiteks Ingmar Ints . </s> <s> Ja seda kõike hoolimata oma mehelikust energiast , mis tundub lausa Inga nahast läbi tungivat , teda pidevalt kõrvetavat , kuni … järjekordse meenutuseni , mida kõike proua Ints ikka elus korda saatnud , mida ostnud , kust poest ja mis tänavalt , mida söönud ja millal kaalust maha võtnud . </s> </p>
<p> <s> Loomulikult polnud ühel Inga-sugusel seltsidaamil palju öelda , kui härra oli otsustanud Saksamaa kauneimaid paiku vaadata . </s> <s> Aga naine koukis protesti märgiks välja raamatu ja asus võltsi innukusega lugema . </s> </p>
<p> <s> " Oh , vaadake ! </s> <s> Me jõuamegi varsti Moseli jõe orgu ! </s> <s> Missugused kaljud . . . </s> <s> Ka mina pole siin eales varem ringi rännanud , vist pole kunagi olnud nii vahvat reisikaaslast kui teie , aga üksi ma ei viitsinud siia sõita , kuigi olin palju sellest romantilisest jõekaldast kuulnud . </s> <s> " </s> </p>
<p> <s> " Eks seltsidaamide kohus ongi vahva olla ! " suskas Inga nipsakalt . </s> </p>
<p> <s> " Nojah , kui nii , siis on seltsidaamide kohus ka midagi autojuhile ette lugeda ja mitte mossitada ! " muigas Ingmar Ints lepitavalt . </s> <s> " Ma ei tea , mille vastu ma jälle patustanud olen , aga teie meeleolu teeb kurve nagu see mägine jõekallas . </s> <s> " </s> </p>
<p> <s> " Vaata enne , et sa ise vääriksid olla kinkija , kinkimise tööriist , " hakkas Inga valjusti lugema . </s> <s> " Sest tegelikult on see elu , kes kingib elule – sina , kes pead end kinkijaks , oled vaid tunnistaja . . . " </s> </p>
<p> <s> " Kes selle kirja on pannud ? " küsis Ingmar huvitatult . </s> </p>
<p> <s> " Araablane Kahlil Gibran . </s> <s> Aga edasi läheb veel tabavamaks : " . . . ja teie , kes võtate vastu – ning vastuvõtjad olete kõik – ärge eeldage tänutunnet , või muidu koormate ennast ja kinkijat . </s> <s> Parem kerkige kinkijaga koos tema kingitustel otsekui tiibadel . </s> <s> Sest muretsedes ülearu oma võla pärast tähendab kahelda selle suuremeelsuses , kelle emaks on heldemeelne maa ja isaks jumal . . . " </s> <s> Nii et polegi vaja enam muretseda , et kes on ikka kinkija ! " lõpetas Inga ründavalt . </s> </p>
<p> <s> " Minu jaoks olete kinkija teie , " vastas Ingmar Ints tasa . </s> <s> " Te olete siin , minuga . </s> <s> Ja juba sellest piisab , et muuta muidu nii tüütu autosõit tõeliseks elamuseks . . . " </s> </p>
<p> <s> " Mul on loomulikult kahju , et te ei saa seda Moseli kallast koos oma abikaasaga nautida ! " torkas Inga õelalt . </s> <s> " Siis oleks elamus kahtlematult sajakordne olnud . . . " </s> </p>
<p> <s> " Meil polnud isegi pulmareis tõeliselt tore , läksime kohe tülli ! " muigas Ingmar Ints . </s> <s> " Aga viimased kümme aastat on olnud lausa katastroof . </s> <s> Kõik , mis meeldib mulle , ei meeldi talle . </s> </p>
<p> <s> " See nüüd küll tõsi ei ole ! " pahvatas Inga . </s> <s> " Teile meeldib ju tohutult teie abikaasa ja ka proua Ints meeldib iseendale . </s> <s> No lausa üle mõistuse . </s> <s> Igatahes sel ainsal korral , vanaproua peolauas , ei väsinud ta ennast imetlemast ega iga oma sammu kiitmast , nagu oleks ta need teinud avakosmoses või esimese inimesena Marsil . . . " </s> </p>
<p> <s> " Teile meeldivad väga kosmilised võrdlused , " põikles Ingmar Ints taas otsest vastusest kõrvale . </s> <s> " Ega te äkki naiskosmonaudiks pole saada tahtnud , teie metsiku temperamendiga sobiks see hästi . </s> <s> " </s> </p>
<p> <s> " Kosmilised võrdlused ? </s> <s> Kas tõesti ? " oli Inga hämmastunud , nagu oleks ta oma salakauba olemasolu kuidagi reetnud . </s> <s> " Mul . . . eee . . . jah . . . tõesti . . . </s> <s> Nojah , ühesõnaga , mu parim sõber töötab tõesti Moskva kosmosekeskuses . </s> <s> " </s> </p>
<p> <s> " Kui huvitav ? " vaimustus mees taas . </s> <s> Omadus , mis naise ikka ja jälle relvituks muutis . </s> <s> " Ka minu firma on mingil määral universumiga seotud , mind on alati kosmos huvitanud ja mina tahtsin igatahes poisiklutina astronaudiks hakata . </s> <s> " </s> </p>
<p> <s> " Ega te siis äkki ei tea niisugust teadlast nagu Günter Tauch ? " küsis Inga endalegi ootamatult , kuigi oli tahtnud kõik selle tehinguga seotu Ingmari eest saladuses hoida . </s> </p>
<p> <s> " Jajah , olen kohanud , ametlikud party'd , tõesti üpris osav ja libe sell , aga raha ta oskab teha . </s> <s> Nii endale kui ka oma firmale . </s> <s> Neil olid seal vist isegi mingid salajased riiklikud tellimused , kuidagi kosmosega seotud . . . </s> <s> Aga Tauch teeb end vahel ka lihtsalt tähtsaks ja kogu tema saladus on sageli vaid õhumull , järjekordse suure äparduse varjamine . </s> <s> Aga kuidas teie seda salakavalat ärimeest teate ? </s> <s> Tal ju peaaegu avantüristi kuulsus ! " </s> </p>
<p> <s> " On ta … tõesti nii … salakaval ? " küsis Inga masendunult . </s> </p>
<p> <s> " Ja mis see teisse puutub ? " muutus Ingmar Ints nüüd liigagi tõsiseks ja tähelepanelikuks . </s> <s> " Kas ta kavatseb teil või sellel teie sõbral nahka üle kõrvade tõmmata ? </s> <s> Või mis ? " </s> </p>
<p> <s> " Veel mitte ! " nuuksatas Inga , sest Sergei venna tapmine ja need mõrvaähvardused ja tema asjatu sõit mingi salakavalalt libeda selli juurde , kusjuures ta pidi kogu aeg proua Intsi vägitegudest kuulma , jah , see oli tõesti liig . </s> <s> Ning naine hakkas endalegi ootamatult nutma , kuigi polnud nii lörinal nutnud vist juba kümme aastat . </s> </p>
<p> <s> Mees peatas jahmunult auto ning libistas trööstivalt käega üle naise juuste , aga süütu puudutus tekitas neis mõlemas midagi elektrilöögi taolist . </s> </p>
<p> <s> Ingmari lohutused läksid üle põsesuudlusteks ja siis tundis naine , kuidas mehe keel tungis ta huulte vahele , ei , ei , see oli liig , kuidagi pidi ta sellest nõdrameelsest kirest vabanema . </s> </p>
<p> <s> " Ei , ei , ei ! " karjatas Inga . </s> <s> " Mul on nimelt kotis kosmosekeskusest pärit salakaup . </s> <s> " </s> </p>
<p> <s> " Mis ? " lasi Ingmar Ints ta paugupealt lahti ja sellest hädaohust oli Inga nüüd küll tõesti pääsenud , aga uus õnnetus polnud sugugi mitte väiksem . </s> </p>
<p> <s> Härra Ints sõitis edasi nii tardunud ilmega , et Inga oleks meeleldi oma sõnad tagasi võtnud . </s> </p>
<p> <s> " See pole ju päris salakaup , " puterdas ta ruttu . </s> <s> " Ma lihtsalt . . . see on nali . . . justkui varjunimi , noh , nagu Juhanit hüütakse Jukuks ! " </s> </p>
<p> <s> " Jätke see loba ! " ütles Ingmar väga vihaselt . </s> <s> " Saan ma õigesti aru , et te pidite oma salakauba just nimelt Günter Tauchile viima ja olete sellepärast minu autos ? </s> <s> Ärge vähemalt nüüd enam valetage ! " </s> </p>
<p> <s> " Jah , just nimelt , üksnes selle tehingu pärast ! " sai Inga ometi kord mehele kätte maksta kõigi nende piinatundide eest , mil ta oli pidanud taluma neid neetud meenutusi truult armastatud proua Sigridist . </s> <s> " Aga ma ju ei valetanud , te lihtsalt ei küsinud , miks mul nii kangesti Viini vaja on . . . </s> <s> Küllap arvasite , et tahan veel täpsemalt kuulda , mida teil mulle armastatud proua Intsist pajatada on ! </s> <s> Aga kõik inimesed ei ole kahjuks teie abikaasast nii sisse võetud kui teie ise . </s> <s> Teie igaveseks hobiks on teie abikaasa , minu hobiks kosmos … Aga te pole mulle kordagi sõna andnud , et võiksin ka pihtida , mis mind õigupoolest huvitab ! " </s> </p>
<p> <s> Hetkeks oli naisel tunne , et Ingmar jääb uuesti teeserva seisma ja käsib tal autost välja ronida , aga mees lisas hoopis gaasi . </s> </p>
<p> <s> " Mida küll mu abikaasal teile öelda oleks ! ? " vangutas ta lõpuks pead . </s> </p>
<p> <s> " Kujutage vaid , aga mind ei huvita põrmugi , mida teie naisel mulle öelda oleks , " ei pidanud Inga enam vastu . </s> <s> " Mind ei huvita ei tema arvamus ei afgaani naiste , USA välispoliitika ja veelgi vähem Moskva kosmosekeskuse töötajate kohta . </s> <s> Mind huvitab antud juhul ainult teie arvamus , aga te võite loomulikult lähimast bensiinijaamast Viini helistada ja uurida , mis käsu kodune kindralstaap teile annab ! " </s> </p>
<p> <s> Ingmar puhkes naerma ja Inga oli sunnitud järjekordselt tunnistama , kuivõrd ühel lainel nad selle mehega olid . </s> <s> Iga teine oleks naise ninakuse peale lõplikult vihastanud , aga Ingmar Ints märkas alati ka olukorra koomilist külge . </s> </p>
<p> <s> " Kodune kindralstaap , jah , hästi öeldud . </s> <s> Näen ma siis tõesti nii tuhvlialuse moodi välja ? </s> <s> Tööl hinnatakse mind just riskijulguse ja leidlike otsuste poolest . </s> <s> " </s> </p>
<p> <s> " Ah , võtke siis mind ja saadetist ometi tööna , mul pole mingit pistmist ei teie kodu ega teie abikaasaga . </s> <s> Ärge siduge mind ei mõtteis , tundeis ega sõnades oma isikliku eluga . </s> <s> Mina olen üdini töönaine ja tegelen ainult tööga . </s> <s> Ma ei jõlgu päevade kaupa kõige kallimates poodides , et otsida kokku seda kõige hinnalisemat rämpsu , mida meessugu on suuremalt osalt ise välja mõelnud naiste ja lõppkokkuvõttes ka iseenda hukatuseks . </s> <s> Meenutage ka või Zola romaani " Daamide õnn " . </s> <s> Ainult mees võib luua Pariisi kaubamaja , kus naisi nii küüniliselt igasuguste mõttetu kullakarraga peibutatakse . </s> <s> Aafrikas vahetati elevandiluu vastu lihtsalt mingeid kirevaid riideräbalaid , rämpsu müües alistati ka Ameerika põlisrahvad . </s> <s> Ja sädeleva rämpsuga on alistatud ka tarkade meeste juhmid abikaasad ! </s> <s> Seni , kuni teie prouade vaimne tegevus on sama madalal tasemel , ei muutu ka kogu meessoo elu ei palju õnnelikumaks ega paremaks kui ürgajal . . . " </s> </p>
<p> <s> " No see on küll ilmne liialdus , " ei suutnud Ingmar Ints muiet peita . </s> </p>
<p> <s> " Pole mingi liialdus . </s> <s> Te ise ütlesite , et teie abikaasa ringkäigud kaubamajades , igasugune kosmeetika ja muu iluteadus on teile alati olnud täielik saladus . </s> <s> No samavõrd on teile ju saladus ka neegritaride näomaalingud ja ninapulgad . </s> <s> Te olete võimeline lahendama tuumafüüsika kõige kaasaegsemaid mõistatusi , aga sellest te , näe , aru ei saa ! </s> <s> Kui partnerid nii ebavõrdselt oma aju arendavad , et üks luksuspoodides ja teine füüsikalaboris , siis jõuavad nad lõppude lõpuks ikka katastroofini . </s> <s> Teie abielu on ehk vaid ülim erand , tänu kodusele kindralstaabile . . . " </s> </p>
<p> <s> " Minu kodune elu on just eriline katastroof ! " ohkas Ingmar piinatult . </s> <s> " Sellepärast ongi mul vaja psühhoterapeuti , aga naine on keeldunud psühholoogilist abi tänaseni vastu võtmast , temale polevat seda vaja ! </s> <s> Kuidas te küll aru ei saa , miks ma koos teiega Viini sõidan ? </s> <s> Ma sõidan ju esimest korda ühe teise naisega ! " </s> </p>
<p> <s> " Ma saan aru vaid sellest , et teil on kogu aeg oma abikaasa meeles . </s> <s> Isegi minu saadetise puhul tahate temalt nõu küsida , kuigi vaevalt just proua Ints selle leiutise tõelist väärtust hinnata suudaks . </s> <s> Järelikult ei oskaks ta ka öelda , kas tegu on päris salakaubaga või mitte ! </s> <s> Ehtena kaelariputamiseks on kobakas igal juhul kõlbmatu , nii et minu arvates ei peaks see pakk teie proua abikaasat küll põrmugi huvitama . </s> <s> " </s> </p>
<p> <s> " Ma ei tahtnud nõu küsida ! " purskas Ingmar Ints . </s> <s> " Aga tema suhtub loomulikult venelastesse täiesti üheselt , kõik , mis Venemaalt tuleb , on halb . </s> <s> Ta ei tahaks teiega pärast seda lugu enam üldse läbi käia ! " </s> </p>
<p> <s> " No see oleks küll suur õnnetus ! " turtsatas Inga vihase naerupahvakauga . </s> <s> " Minu arvates ei soovi teie abikaasa igal juhul alama rahvaga ringi käia . </s> <s> Talle ei kõlvanud isegi väga inimlikku vanaprouat vastukülaskäigule kutsuda , kuigi ta seda vagalt ja võltsilt lubas . </s> <s> Miks oli vaja vanale inimesele asja eest teist taga valetada ? </s> <s> Ilmselt kuulub proua Sigrid inimeste hulka , kes peab mõttetut luiskamist väga peeneks tooniks . </s> <s> Lubas küll , ei andnud aga … " </s> </p>
<p> <s> " Nii õelalt ? " muigas Ingmar . </s> <s> " Ma hakkan juba üha rohkem uskuma , et te olete minusse vist tõesti veidi armunud , sest muidu poleks te nii armukade ega püüaks mu naist igati maha teha ! " </s> </p>
<p> <s> Inga läks näost tulipunaseks : " Mina . . . ma . . . maaamiii . . . </s> <s> Jah , võib-olla olengi . </s> <s> Aga mis see teisse puutub ? </s> <s> Teie imetlete ju oma abikaasat kõigist katastroofidest hoolimata truult kuni elu lõpuni , sest meietamise haigus on teil lihtsalt juba vähkkasvajana veres ja see on enamasti ravimatu haigus . </s> <s> Oleks ilmselt asjatu loota , et te vähemalt sellest Moskva-saadetisest oma naisele ei räägiks ? </s> <s> No milleks tal on vaja seda teada ? </s> <s> Te ei jutusta talle ometi kõigist oma tööalastest eksperimentidest ? " </s> </p>
<p> <s> " Jah , loomulikult ei räägi ! </s> <s> Aga isegi vähki on hea- ja pahaloomulist , ravimatut ja ravitavat ! </s> <s> Ärge olge alati kõiges nii kindel , eriti selles , millest te midagi ei tea ! " vastas mees lühidalt ja väga tõsiselt . </s> </p>
<p> <s> " Teie naise harjumustest tean ma igatahes rohkem kui kõigi oma tuttavate omadest kokku , " poetas Inga tasa . </s> <s> " Loodetavasti sõidame nüüd otse Viini ? " </s> </p>
<p> <s> " Jah , lossid jäävad tõesti teiseks korraks ! </s> <s> Ma pole sugugi kindel , et teile ei sokutatud kaela mingit radioaktiivse kiirgusega eset . . . </s> <s> See oleks eluohtlik meile mõlemale ja kogu ümbrusele . </s> <s> Te olete ikka tõesti hulljulge ! </s> <s> Ma ei pea silmas ainult Vene piiri ja Vene vanglat , kus kõdunemine pole ilmselt kõige mõnusam . </s> <s> Aga see teie sõber , see kosmoseteadlane . . . </s> <s> Missugune vastutustundetus ! " </s> </p>
<p> <s> Inga pidi tahtmatult ohkama , sest vastutustundelisusega hiilgas Sergei tõesti vaid kosmonautidele nõuandeid jagades , kõigil muudel elualadel oli ta iseloom täiesti tabamatu segu ülimast kindlameelsusest ja piiritust udutamisest . </s> <s> Aga niisugused olid vist paljud endised nõukogude tippteadlased , püüdsid meeleheitlikult äri ajada ja mitte Venemaa sümboli , selle murranguhobuste " troika " metsikult perutavate kapjade alla jääda . </s> </p></div3><div3 type="peatükk"><head> 4 . peatükk </head>
<p> <s> Ingmar Ints otsustas siiski kõigepealt Münchenisse sisse põigata , et oma vana sõbra Saageperaga aru pidada , sest just see väliseestlane olevat end kõige rohkem kosmoseleiutistele pühendanud ja olevat poole usaldusväärsem kui endisi nõukogude teadlasi ninapidi vedav Günter Tauch , kelle lubadusi Euroopa rahvusvahelistes ringkondades juba ammu eriti tõsiselt ei võeta . </s> </p>
<p> <s> Münchenit oli aga juba paar päeva varem tabanud kuumalaine , temperatuuri mõõdeti 36 kraadi . </s> <s> Tarmo Saagepera näitas külalistele praalivalt , et tema akna taga on viluski juba 38 kraadi , nagu oleks tegemist erinevate linnaosade soojarekordite võistlusega . </s> <s> Ja kutsus nad välja õhtust sööma . </s> </p>
<p> <s> Nad ei jõudnud küll seekord härra Saagepera lemmikkohta , mis pidavat Inglise aias pakkuma ergastavat jahedust . </s> <s> Hoopis varem pakkus leiutajatele rõõmu nurgataguse kohvikuomaniku leidlikkus , sest otse kuumava asfaldipõrgu äärde oli ta üles seadnud aia kastmist meenutavad veepihustid , mis sahistasid üle kõnniteel istujate armsalt eestilikku seenevihma . </s> </p>
<p> <s> Kaks hallineva juuksepahmakaga soliidset rahvusvahelist tegelast kilkasid lausa eesti poisikestena , nagu oleks neil õnnestunud pärast paduvihma leida parajalt peenike puutüvi , mille raputamine lennutab laiali karastavalt külmi veepiisku . </s> </p>
<p> <s> " Ah , kui mõnus ! " kiitis Ingmar oma pikki sõrmi veepihusti alla sirutades . </s> <s> " On alles nutikas kohvikuomanik ! " </s> </p>
<p> <s> " Me oleme Münchenis üldse leidlikud ! " jätkas Tarmo Saagepera nooruslikku hooplemist . </s> </p>
<p> <s> " Lugesin ometi äsja , et meil linnas on kehtestatud vee kokkuhoid , " õrritas härra Ints vana sõpra . </s> <s> " Sellel ülearu leidlikul kohvikuomanikul võib varsti hoopis võimudega tegemist olla . </s> <s> Trahvid , trahvid ! " </s> </p>
<p> <s> " Igal juhul on siin parem kui minu korteris , seal on lausa võimatu olla ! " teatas kohalik leiutaja . </s> <s> " Mu abikaasa pole kunagi Müncheni kuumust välja kannatanud . </s> <s> Sõidab alati kibekiirelt Rootsi . </s> <s> Ka nüüd ! </s> <s> Ehk ei jõua trahvijad veel täna õhtul kohale ? </s> <s> Sel juhul on kohalik kohvikuomanik meie põhjamaised eesti hinged igati edukalt Saksamaa ootamatust kuumalainest päästnud . </s> <s> Muide , Prantsusmaal on sama tuline värk ja juba tuhandeid ohvreid , eriti vanurite ja laste seas , kes ei oska niisuguse põrguahju palavust karta . . . " </s> </p>
<p> <s> " Ega Viinis pole parem ! " hooples Ingmar Ints vastu , nagu oleks see just eesti leiutajate patent , et kogu Lõuna-Euroopa oli viimasel aastakümnel üle kuumenenud . </s> <s> " Ma võin niisuguse palavaga alles kell kaksteist öösel aknad lahti teha ! </s> <s> Jah , kui hommikul on temperatuur alla kahekümne kraadi , siis on elu veel talutav . </s> <s> Aga eelmisel aastal ei saanud ma kaks kuud järjest korralikult magada . </s> <s> Tuuluta või mitte , ikka on troopiline kliima . </s> <s> Ja nüüd algab see õudus juba maikuus . . . " </s> </p>
<p> <s> " Eks vahepeal on loota kuumapause . </s> <s> Õnneks on meil vähemalt tööl konditsioneer , ilma selleta sulaks aju lihtsalt üles ja oleks täiesti võimatu töötada . </s> <s> Aga kodune palavus tekitab unetust ja see annab ikkagi tunda . . . " </s> </p>
<p> <s> " Seda kurdavad tõesti kõik . </s> <s> Mitte ainult meie firma rootslased , vaid huvitaval kombel ka austerlased . </s> <s> Liigne kuumus tapab iga loova mõtte . </s> <s> Kiitus neile , kes kord konditsioneeri välja mõtlesid ! </s> <s> Ja olgu tänatud need tööandjad , kes seda imeriista oma töötajatele pakkuda raatsivad . </s> <s> Proosit ! " tõstis Ingmar Ints piduliku paatosega oma veiniklaasi , et sõbraga kokku lüüa . </s> </p>
<p> <s> Inga olemasolu olid nad justkui ammu unustanud . </s> </p>
<p> <s> " Proosit , elagu konditsioneerid ja praegune kohvikuvihm ! </s> <s> Euroopa on muidugi nii kultuurne maa . </s> <s> Ma ei kujuta ette ühtegi olulisemat tööpaika või suuremat kaubamaja , kus õhujahutajat poleks ! " naeris münchenlane õndsalt , nagu oleks kaubamajade konditsioneerid mõeldud välja eelkõige soojakartlike sisserändajate Lõuna-Euroopasse meelitamiseks , et nad kohalikelt töötutelt parimad ja kõrgepalgalisemad ülemuste kohad ära napsaksid . </s> </p>
<p> <s> Psühholoog Inga Velmer pidi tahtmatult mõtlema , et eesti mehed käituvad kogu maailmas nii sarnaselt . </s> <s> Küllap on meie emade ja vanaemade lastetuba selles süüdi ? </s> <s> Omavahel vesteldes naisi enam ei märgatud . </s> <s> Mingit näokatet polnudki vaja , naissugu muutus meestejuttu ajades niikuinii nähtamatuks . </s> </p>
<p> <s> " Aga see kuumus ja magamatus on tõesti raske , " ägas Ingmar Ints kannatajailmega , mis Ingat veel rohkem ärritas . </s> <s> Justkui oleks mehe unetus mingi kaastunnet vääriv märtritegu , sest et ta on sunnitud põhjamaalasena Euroopa soojas südames kükitama . </s> <s> Inga eileõhtune varajane voodisse minek näis aga Ingmarile mõjuvat lausa isikliku solvamisena . </s> <s> Nojah , eurooplastel oli rohkem raha , temal , vaesel eestlasel , oli aga märksa rohkem kuumusest päästvat und . </s> <s> Täiesti õiglane jaotus ! </s> <s> Inga oli igatahes olnud saabumisõhtul reisist nii väsinud , et pidi õhtusöögil peaaegu uinuma . </s> <s> Härra Ints oli aga veel hommikulgi haavunud , et " seltsidaam " nii vara ära väsis ja mehed omapead pidutsema jättis . </s> </p>
<p> <s> " Kas teil on siin parem ? " tuli Tarmo Saageperale lõpuks ka naiskülaline meelde . </s> <s> " See on ju lausa geniaalselt värskendav tänavakohvik ? </s> <s> Eestis pole te niisuguse kuumusega ilmselt harjunud ? " </s> </p>
<p> <s> Inga noogutas , aga rohkemat ta praegu ei suutnud . </s> </p>
<p> <s> Naine oli kuumusest liiga piinatud ja trotsi täis , et tavapärasest väliseestlasele naeratamisest ja tänulikust järelekiitmisest kinni pidada . </s> <s> Ta tahtis siit ära , alatiseks ! </s> <s> Eestisse , meretuulte ligidusse , soolasesse vette . </s> <s> Pariisis olid tõesti vahvad tänavakohvikud , Roomas samuti . </s> <s> Sakslaste näotult neljakandilised kesklinna majad olid algselt mõeldud üksnes tavalisteks seinteks , mis pidid kodu kaitsma , aga mitte hubasteks kohvikuteks . </s> <s> Ümberringi kõrguvad majad ei erinenud kuigivõrd Tallinna kesklinna tuimadest kõrghoonetest , mille ette võinuks kuhjata ükskõik kuipalju toole või veepihusteid , aga ükski tallinlane poleks sinna ikkagi istunud , sest oli ometi olemas hubaselt romantiline vanalinn . </s> <s> Müncheni kuulsale raekojaplatsile oli kohvikust vaid paarsada meetrit . </s> <s> Siinistujad meenutasid pigem üürivõlglasi , kes on just äsja oma näotult neljakandilisest kodukindlusest välja aetud ja lohutavad end kõvadel köögitoolidel istudes ja üksteisele kastekannust vett pähe kallates , et see paik ongi mugavuse ja esteetika tippunelm . </s> <s> Inga ei tahtnud Tallinna kõige liiklusrohkemate tänavate ääres kunagi isegi mitte bussi oodata , sest kesklinna autoteed olid liiga heitgaasiderohked . </s> <s> Siin pidi ta aga juba pool tundi kuulama kahe euroopa härrasmehe ülistusi mingile nutikale pihustile , kuigi märksa taibukam oleks olnud kesklinna asfaldihaisust eemale põgeneda , aga mitte lasta end igal aastal kuumuse poolt tänavale tõsta nagu vaeseid kodutuid , kelle luksuskorteri on okupeerinud kohalik kuumalaine . </s> </p>
<p> <s> " Te olete siin Münchenis päris tummaks jäänud ? " naeratas mees veel kraad võluvamalt ja julgustavamalt . </s> <s> " Midagi sellist te Tallinnas tõesti ei näe ! " viipas ta uhkelt nadi veepihusti poole , mis meenutas Ingale Eesti äärelinnades juurviljaga äritsejate kasvuhooneid , ainult et Müncheni kohvikupidaja ei teinud äri päris tomatite , vaid kuumuse käes vaevlevate tulipunaste inimtomatitega . </s> <s> Ometi polnud Ingal mõtlemisvõimet hetkel palju rohkem kui mõnel juurviljal . </s> <s> Kõige arukam oleks olnud jätkata malbelt kuulekat naeratamist nagu ühele endisele nõukogude naisele kohane , et seejärel vapra kasvuhooneussikesena oma salatilehte edasi näkitseda . </s> </p>
<p> <s> " Eesti on kuulus oma leiutajate poolest ja jõukuse poolest ! </s> <s> Erinevalt vaesest Münchenist , kus viimane sajandileiutis oli ilmselt kastekann ! " pahvatas Inga välja kogu päevase kuumuselaengu , otse Tarmo Saagepera jahmunud näkku . </s> <s> " Eestis on nimelt kuumuse korral käibel ventilaatorid , kui konditsioneeri ei jõuta enne talvepakase tulekut sisse seada . </s> <s> Aga eestlased on teadagi pikatoimelised . </s> <s> Minagi ostsin eelmisel aastal ventilaatori alles siis , kui olin enne nädal aega kuumust talunud . </s> <s> Vuhiseb mis kole ja selle tormituule saatel on nii kena uinuda . </s> <s> Maksis 170 krooni ehk ligikaudu 11 eurot . </s> <s> Nii et sain Tallinnas oma hinge- ja kehajahutaja umbes Müncheni salatikuhja hinna eest , " tõstis Inga oma visa salatilehe näitliku agitatsiooni ja propaganda vahendina kõrgele õhku . </s> </p>
<p> <s> Tarmo Saagepera pungitas jahmunult silmi ja ta üleolev naeratus tardus poisilikuks jahmatuseks , nagu oleks Inga ta koos leidliku kohvikupidajaga Müncheni väärtusliku vee varguselt tabanud . </s> </p>
<p> <s> Naine püüdis sama vapralt silmi vastu pungitada , kuigi oleks hea meelega ripsmed õige pikaks ajaks langetanud ja alles Tallinnas taas väsinud lauge kergitanud , et ümbritsevast maailmast lõpuks ometi erksalt rõõmu tunda ja mitte enam uimase kärbsena tulikuumal asfaldil ringi tuigerdada . </s> </p>
<p> <s> Veidi reipamaks muutis naist ainult Ingmar Intsi lustlik naerulagin . </s> <s> Selle naeru eest oli Inga valmis mehele andestama , et tema ideaalsus sisaldas ka ideaalset egoismi , mis määratud justkui ühe inimolendi kõigi tarvete parimaks rahuldamiseks , aga mis kokkuvõttes andis täiesti vastupidise tulemuse , sest ideaalne leiutaja ei suutnud ilmselt üldse ette näha oma teoreetiliselt õige tegevuse praktilisi tagajärgi . </s> <s> Ka Inga tundis end juba selle egoismiplahvatuse ühe ohvrina . </s> <s> Ingmar Ints keeldus isegi pärast nurjunud abielu mõistmast , et ühe naise soovid ja vajadused , mis erinesid tema omadest , pole tekitatud tema solvamiseks , vaid lihtsalt ühe inimolendi erinevast füsioloogiast . </s> <s> Ja niisuguseks füsioloogiliseks eripäraks oli just Inga määratu unevajadus , eriti reisidel . </s> <s> Naine oleks tahtnud taas püsti tõusta ja magama minna , sest ainult väljapuhanuna suutnuks ta neile meestele ehk midagi tõestada . </s> <s> Kas või ventilaatori täiesti arvestatavat kasutegurit , kui rahvusvahelised leiutajad olid hoolimata oma ülikõrgest europalgast ikkagi nii kitsid , et ei raatsinud korterisse isegi konditsioneeri paigaldada ! </s> <s> Ja veel kiitlesid seejuures oma kuumapiinadega ? ! </s> </p>
<p> <s> " Mul vedeleb ammust ajast keldris mitu ventilaatorit , " poetas Tarmo Saagepera pärast pikka pausi . </s> <s> " Mu kauge külaline ilmselt ei tea , et see tuuletekitaja ei alanda ju mingil juhul temperatuuri , keerutab vaid niisama tolmu üles . </s> <s> Aga ma võin need mammutiaegsed tehnikaimed tuppa tuua , et teil ometi kord kodune tunne oleks ! </s> <s> Siis teid Müncheni kultuurselt kõrgtehnoloogiline keskkond ehk enam ei häiriks ! </s> <s> Ja me teeniksime ometi kord ära teie naeratuse . </s> <s> " </s> </p>
<p> <s> " Kui te peate selle kohviku veepihustit kõrgtehnoloogia tipuks , siis loomulikult , " torkas Inga . </s> <s> " Mina kavatsen igatahes endale järgmisel suvel koju konditsioneeri muretseda , et suvekuumuseski edukalt artikleid kirjutada . </s> <s> Teil Münchenis on kodune konditsioneer muidugi liigne luksus ! </s> <s> Parem kuumarabandus saada ! " </s> </p>
<p> <s> " Me . . . eee … eee . . . me oleme kuumusega aaaa . . . ammu ha </s> . . . . <s> aha . . . arjunud , " mökitas Tarmo Saagepera niisugusest jultumusest jahmununa . </s> <s> " Töökohal on loomulikult konditsioneer , piisab sellestki . </s> <s> " </s> </p>
<p> <s> " Äsja justkui keegi ütles , et on kohutav , kui ei saa end kaks kuud välja magada . </s> <s> Arvatavasti langeb siis ka töövõime . </s> <s> Eriti leiutajatel ! " </s> </p>
<p> <s> " See suve algus on ometi erandlik ! " hüüatas münchenlane etteheitvalt . </s> </p>
<p> <s> " Erandlikult soe on Münchenis olnud juba tosin aastat , " ei suutnud Inga enam pidada . </s> <s> " Noh , võib-olla on 37 kraadi maikuus rekordiks , aga 33 kraadi pole põhjamaalase ajule sugugi mitte vähem hull . </s> <s> Miks küll end piinata ? </s> <s> Ja veel teie palga juures , millest kõrgemat annab Euroopas otsida ! </s> <s> Milleks siis kogu see kiitus kõrgtehnoloogia arengule , kui leiutajal endal oleks arukam ürginimesena koobas kaevata . </s> <s> Ka seal oleks praegu hubasem ja jahedam kui selles Müncheni luksuslikus korteris , milles ei taheta kasutada ühtegi inimkonna uuemat leiutist . </s> <s> Isegi mitte ventilaatorit , konditsioneerist rääkimata . </s> <s> " </s> </p>
<p> <s> " Müncheni suvi on ometi lühike , " pomises Tarmo Saagepera täpselt sama solvunult nagu Ingmar Ints , keda Inga käitumine näis eriti kuumalaine ajal üha enam haavavat . </s> <s> " Eestis on tõesti hakatud viimasel aastakümnel pillama ja laiutama . </s> <s> Meie oleme harjunud mõistlikult elama . . . " </s> </p>
<p> <s> " Kui oma isiklikus kodus enam üldse elada ei saa , siis pole see just kõige mõistlikum ! " katkestas Inga mehe manitseva selgituse . </s> <s> " Tervise nimel võiks ikka konditsioneeri sisse seada küll ! " </s> </p>
<p> <s> Härra Saagepera silmitses naist nii hukkamõistvalt , nagu oleks too palunud temalt just enda külmutamiseks külmkappi . </s> </p>
<p> <s> " Alles kümme aastat iseseisvust ja juba pole eestlased isegi Euroopa luksusega enam rahul ! " ohkas mees vagalt ja andeksandvalt . </s> </p>
<p> <s> " Kaks nii suurepärast leiutajat võiks ju vahel inimkonna leiutisi ka oma heaoluks kasutada . </s> <s> Elate tõesti Euroopa kõrgtehnoloogia keskel . </s> <s> Miks te peaksite siis kuumuse pärast unetust taluma ? " </s> </p>
<p> <s> Nüüd tundis ka Ingmar end juba puudutatuna : " See on täiesti lihtsustatud seisukoht ! </s> <s> Kõigest paar suvekuud . . . " </s> </p>
<p> <s> " Lihtsad järeldused on vahel kõige õigemad , " ei jätnud Inga . </s> <s> " Isegi paar nädalat higistamist on nõme , kui on võimalik nii hõlpsasti sellest piinast pääseda . </s> <s> Parem oma keha kas või ventilaatoriga veidi jahutada kui märterlikult hädaldada ! </s> <s> Enesetapuks on ka mugavamaid mooduseid kui see pikaldane ja kultuurne kõngemine Lõuna-Euroopa suvekuudel . </s> <s> Ja need kestavad peaaegu neljandiku aastast . </s> <s> Seega lausa neljandiku kogu teie kõrgepalgalisest euroelust ! " </s> </p>
<p> <s> Ingmar Ints turtsatas tahtmatult ja ka Tarmo Saagepera suutis vaevu muhelust varjata . </s> </p>
<p> <s> " Naised taluvad kuumust vist veel vähem kui mehed . </s> <s> Ka minu naine põgeneb kuumalaine eest alati Stockholmi ! " poetas ta lepitavalt . </s> </p>
<p> <s> " Kuule , sa vist sellepärast konditsioneeri ei muretsegi , et vähemalt suveks abikaasast lahti saada ja lõbusat poissmeest mängida ! " lõõpis Ingmar Ints ja mõlemad mehed puhkesid nüüd mürinal naerma . </s> </p>
<p> <s> Tüli oli ennetatud , kuumuse käes vaevlevat eesti külalist võis endist viisi eirata ja omavahel tööasju arutada . </s> <s> Kohvikuomaniku veepihusti sahistas aga üle nende peade pidevalt rentslisse jahedaid veepiisku , otse kuumavasse asfaldipõrgusse . </s> </p>
<p> <s> Õhtul läks Tarmo Saagepera siiski keldrisse , tõi sealt üles unustatud ja tolmused ventilaatorid . </s> </p>
<p> <s> Hommikul kuulis Inga , kuidas Tarmo Saagepera oma tuuletekitajaid innukalt Ingmarile kiitis . </s> <s> Ta olevat üle hulga aja taas mõnusalt öö otsa maganud ja teda polevat isegi mitte isiklik norskamine keset ööd üles äratanud nagu tavaliselt , sest ventilaatori lahe sumin olevat kõik muud helid olematuks muutnud . </s> <s> Ingat ei meenutanud kumbki mees hea sõnaga , kuigi mõlemad olid teda eile veel ka ventilaatorit tuppa tassides pilganud kui endist nõukogude inimest , kes igatseb oma tuppa mingit ajast ja arust tuuleveskit . </s> </p>
<p> <s> Inga turtsatas tahtmatult , sest talle tegid need tähtsad mehed praegu nalja . </s> </p>
<p> <s> Tõelised ülemused ei mäletanud ju eales , et olid vahel eksinud või mõne hea idee kelleltki teiselt saanud . </s> <s> Eks niisugune suhtumine vohas ka Eesti Vabariigis , kus paljud põdesid unustamistõbe . </s> <s> Keegi ei julgenud ses Euroopasse pürgimises enam endisi ja iganenud " kultuuriventilaatoreid " kaitsta , kuigi just nemad olid lehvitanud veidi julgemat tuult suures nõukogulikus tsensuurikõrbes . </s> <s> Varem oli neid julgeid mehi kaitsnud mõni kommunismiboss , aga nüüd ei tahtnud ükski karjääri teinud endine kommunist riskida , muudest rääkimata , sest paljud praegused töötud kultuuriloojad olid ikkagi nimelt nõukogude ajal eriti populaarsed ja rahva poolt armastatud olnud . </s> <s> Enamik neist polnud eales kommunistlikus parteis olnud nagu valitsevad poliitikud , kes olid suutnud üldsusele sisendada , et eesti rahva " endine armastus " on justkui märksa häbiväärsem tollasesse impeeriumiparteisse kuulumisest . </s> <s> Nõukogude kunst oli nüüdseks igati nõmedaks tembeldatud , ka dissidentliku ja parteituna . </s> <s> Või niisugusena veel eriti ! </s> <s> Keegi ei tahtnud tagurlasena paista ja nõnda võis isegi avalikult kahjurõõmu tunda , et nii mõnedki endised kultuuri-iidolid masendunult ja töötuina Eestimaal ringi lonkisid . </s> <s> Endised tsenseeritud tsenseeriti nüüd siis endiste tsensorite poolt lõplikult kultuurielust välja ! </s> <s> Keegi pidi ju ses nõukogude värgis ometi süüdi olema . </s> <s> Kreml oli jäänud liiga kaugele riigipiiri taha , aga kommunistliku minevikuga võimumehi rünnates võinuks ka ise tööst ilma jääda ja sellega riskiti praegu märksa vähem kui nõukogude ajal. </s> <s> Harva kaitsti neid " vanu " , kes aitasid endise aja tänu oma kunstile üle elada . </s> <s> Eesti rahvas püüdis visalt unustada tõetera , et vana arm ei roosteta , ja asendas armu kindluse mõttes lausa roostevaba ja teraskõva julmusega ! </s> <s> Igasugune inimlikkuse avaldus kuulutati rahvaliku ühisrindega ruttu nõukogulikuks nostalgiaks . </s> <s> Kärvaku nood vanad armastused , surgu kas või plangu ääres ! </s> <s> Häbi ju , et sai neid valesid nii väga imetletud ja jumaldatud , luuleraamatuid salaja loetud ja teatris käsi tuliseks plaksutatud . </s> </p>
<p> <s> Inga oli üks neist , kes vaesunud lavastajatele , kirjanikele , kunstnikele ja muudele nõukogudeaegsetele dissidentlikele iidolitele aeg-ajalt raha laenas . </s> <s> Aga laenuandjaid olevat vähe , talle kui psühholoogile pihiti seda eriti sageli . </s> <s> Mida jõukamad ja kindlapalgalisemad , seda visamalt oldi valmis kas või 25 krooni rahakotist välja õngitsema . </s> <s> Ega Ingal olnud raha kunagi ülearu , aga ta laenas , sest vahel oli temagi kohutavalt hädas . </s> <s> Rahvusvaheliste konverentside sõidukulud maksti kinni alles kohapeal , et esineja ikka tõesti kohale ilmuks . </s> <s> Isamaalist karjääri teinud endised sõbrannad keeldusid aga kahjurõõmsalt kas või nädalaks ajaks lennupileti jaoks raha laenamast . </s> <s> Võib-olla keelduti ka seepärast , et varem oli Inga samuti olnud paljudele kaaslastele midagi feministliku iidoli taolist . </s> <s> Tema esseed olid meelde jäänud , neid kiruti ja kiideti ühtviisi raevukalt . </s> <s> Inga Velmeri praegusi kirjutisi pidasid aga paljud koduperenaised liialduseks . </s> <s> Eestis oli vähe arukaid naisi , kes julgenuks meestemaailma kritiseerida , sest nad tahtsid ometi karjääriredelil veelgi edasi jõuda , aga selleks tuli just meesülemustele meele järele olla . </s> <s> Just neile meestele , kes olid neid kõigile suguõdedele eelistanud . </s> <s> Seepärast polnud ime , et riigitelevisiooni vabariigi iseseisvumisele pühendatud saatesari leidis Eesti Vabariigi vabaduseaastaid sümboliseeriva seitsme isiku sekka ainult ühe naise ja seegi oli välismaal elav tippmodell , kelle arukuseaste mehed taas üleolevalt naeratama võis panna . </s> <s> Edukatel naistel polnud loota ei suguõdede ega riigivõimu erilisele toetusele . </s> <s> Tuli maskeeruda vormitult kesksooliseks või näljutada end mannekeenlikult piitspeenikeseks , et meestemaailma võimujagajaid ettevaatlikuks ei muutuks . </s> </p>
<p> <s> Inga oli lootnud Ingmar Intsilt tõeliselt euroopalikku humanismi , mida ta ju kohe nende esimestel vestlustel oli tajunud . </s> <s> Väliseestlase vaimsust kiirgav pale oli olnud justkui inimlikkuse garantii . </s> <s> Aga ometi ? </s> <s> Ometi . . . </s> </p>
<p> <s> Pärast Saagepera juurest lahkumist tõi Ingmar Ints kuuldavale lause , mis sugugi kõigi nende humanismilootustega kokku ei sobinud ja eestlannat tõeliselt vapustas : " Ah , Inga , ma ei taha teid osta ! " </s> </p>
<p> <s> " Miiisss ! ? " hüüatas Inga . </s> </p>
<p> <s> " Ma saan aru küll , et te kasutate mind ära . </s> <s> Tegite minust mingi postiljoni , aga ma polnud päris lõpuni aus . </s> <s> Nimelt oli meil abikaasaga Eestis lõplik katastroof , ma ei saanud ju talle valetada , et me üldse ei kohtu , see poleks olnud aus . . . " </s> </p>
<p> <s> " Jajah , loomulikult , ikka ausus üle kõige ! " torkas Inga pilkavalt . </s> </p>
<p> <s> Aga härra Ints jätkas endist viisi innukalt : " Just , just , ausus ! </s> <s> Ja ma tahaksin nüüd ka teiega ausam olla , sest ma saatsin oma naise Itaaliasse sõbratari juurde ja ma tahtsin teid Viinis enda juurde külla kutsuda , sest pole ju enam mingit põhjust , miks ma ei võiks teid kutsuda ja nii ma kutsungi , tähendab , Viini ja enda juurde ja ma ütlesin kohe alguses , et kahte naist pole vaja . . . " </s> </p>
<p> <s> " Aga nüüd pole teil ju ühtegi naist ! " lõikas Inga mehe soigumise läbi . </s> </p>
<p> <s> " Kuidas ? </s> <s> Kas siis teie ? </s> <s> Enam üldse mitte ? </s> <s> On teil juba keegi uus ? </s> <s> Või jälle see vana ? </s> <s> See pakisaatja ? </s> <s> Kosmonaut ? </s> <s> Kas te pole enam üldse armunud ? </s> <s> Lähevad teie tunded tõesti nii ruttu üle ? " </s> </p>
<p> <s> " Mis puutuvad siia minu tunded ? " ei suutnud Inga enam vastu pidada ja mõistlikult napisõnaliseks jääda . </s> <s> " Me ei räägi ju minu tunnetest , vaid sellest , et teie olete oma igati armastatud naisega järjekordselt tülis . </s> <s> Mis see õigupoolest minu asi on , nagu kogu teie eraelu ? " </s> </p>
<p> <s> " Kuidas te aru ei saa ? </s> <s> Mulle pole kahte , jah , vaja , sedasamust , et naist ! </s> <s> Aga ma ei taha teid osta , kõik need sõidud ja nii . . . </s> <s> Olge ka teie aus , nagu üks eestlane peaks olema teise eestlasega . . . </s> <s> Ja andke selge vastus ! </s> <s> Ärge keerutage nagu mingi venelane või nõukogude tegelinski ! " </s> </p>
<p> <s> " Mille kohta ? </s> <s> Kas te kosite mind ? " ironiseeris Inga nüüd täiesti avalikult . </s> </p>
<p> <s> " Mina , teatavasti , ei , tähendab seda , et ma ei saa kunagi ametlikult lahutada , sest see oleks majanduslikult äärmiselt ebasoodus . </s> <s> " </s> </p>
<p> <s> " Minuga lävimine on niisiis üleüldse majanduslikult ebasoodne , aga parem sõnastage oma küsimus täpsemalt . </s> <s> Te olete truult abielus ja tahate minult ? </s> <s> Mida te siis õigupoolest minult soovite ? </s> <s> Mis vastust ? </s> <s> Millele ? " </s> </p>
<p> <s> " Ma juba ütlesin ! " nähvas ka Ingmar Ints nüüd üpris teravalt . </s> <s> " On teil veel mingeid tundeid ? </s> <s> Ma ei taha teid lihtsalt . . . osta ! " </s> </p>
<p> <s> " Ma pean siis küll väga odav kaup olema , kui mind nii odavalt igaveseks orjatariks osta saab !! " purskas Inga maruvihaselt . </s> <s> " Isegi üksik niru neer maksab rahvusvahelisel haiglaturul märksa rohkem ! </s> <s> Te olete mind õige madalaks hinnanud , et mind paari sendiga igaveseks endale võiks saada ! </s> <s> Ja ma poleks eales uskunud , et igati euroopalik Ingmar Ints hoopis inimkaubandusega tegeleb ! " </s> </p>
<p> <s> " Ma … aaa . . . ei saa aru ! " kogeles mees ja hetkeks ehmus Inga , et nüüd kohe saab see õilishing maailma tänamatuse ja palavuse pärast kuumarabanduse . </s> </p>
<p> <s> Naine haaras andekspaluvalt mehe käe , aga juba oli hilja . </s> </p>
<p> <s> Mees tõusis järsult restoranilaua tagant püsti ja jäi kohtumõistva õiglusejumalana Inga ette seisma . </s> </p>
<p> <s> " Kõik kodueestlased arvavad millegipärast , et me oleme hirmus rikkad , aga me ei ole seda ! </s> <s> Kui mu perekond Rootsi põgenes , ei olnud meil peaaegu mitte midagi ! </s> <s> Jah , me oleme harjunud raha kokku hoidma ja me oleme õppinud tänulikud olema . </s> <s> Aga see jutt orjaturust . . . </s> <s> Ka meie korjasime vaestena marju , aga eestlased polnud kunagi orjad . </s> <s> Ma ei taha teid orjaks , vaid parimaks sõbraks ! </s> <s> Teie , Inga , kuidas te küll võite ? ! </s> <s> On nii alatu , kui te ainult minu rahakoti ja kosmosekauba pärast mu autosse istusite ! </s> <s> Ma ei kutsunud teid selleks kaasa , et salakaupa üle piiri viia ! " </s> </p>
<p> <s> " Teee . . . eee . . . eeei . . . täpsustanud ka . . . </s> <s> Milleks ? " nämmutas Inga ja tundis end taas kodutuna ses suures Euroopas , kuigi Ingmar oli veel hiljuti tundunud ootamatult leitud sugulashingena . </s> <s> Jah , loomulikult olid nad väliseestlastele vaid nõukogude kerjused ja armuleivasööjad ! </s> <s> Ikka sellest ajast peale , kui piirid avanesid ja rahatud eestlased laia maailma rändama pääsesid . </s> <s> Algul oli ju hirmsasti vaja väliseestlaste lahket toetust , sest ilma ööbimispaiga ja lõuna rikkalike lõunasöökideta poleks Inga eales nii kaugele jõudnud , kui ta seda praegu oli . </s> </p>
<p> <s> Aga kus ta siis õigupoolest oli ? </s> </p>
<p> <s> Ikka tagasi alguses ? </s> </p>
<p> <s> Eks olnud täpselt kümme aastat tagasi sama alandav värisevate sõrmedega vastu võtta tasuta kohvitassi , kui praegu taluda Ingmar Intsi tasutud hotelliarveid ja lõunasööke , sest mees ei tahtnud teda " osta " , aga " ostis " enda meelest siiski . </s> <s> Ja Inga Velmer polnud järelikult tema jaoks piisavalt kuulekas ja tänulik ! </s> <s> Eesti psühholoogil polnud küll kunagi olnud nii tasuvat ametit ja europalka nagu Ingmar Intsil . </s> <s> Aga ta polnud end isegi Andropovi ajal müünud . </s> <s> Miks pidanuks ta seda tegema nüüd ? </s> <s> Pealegi veel mehele , keda ta pidas kõige humanistlikumaks seni kohatud vaimuinimestest . </s> <s> Lausa ainsaks ja viimaseks iidoliks ! </s> </p>
<p> <s> Inga Velmer polnud ostetav , oh ei , ta oli saadaval täiesti – gratis ! </s> </p>
<p> <s> Tasuta , gratis ! </s> <s> Ei eales raha eest . </s> </p>
<p> <s> Aga just seda need osta soovijad ei mõistnud ! </s> <s> Inga oleks vajanud Ingmar Intsi tõelist sõprust ja inimlikkust , mitte mingit orjaturu ostu-müügi tehingut . </s> <s> Pealegi oli see õilis mees endiselt truult abielus ! </s> </p>
<p> <s> " Ma sõidan kohe tagasi Eestisse ! " ütles Inga järsult . </s> </p>
<p> <s> " Ma ei toonud teid selleks Münchenisse ! </s> <s> Ma ei mõelnud ju seda . . . </s> <s> Ma . . . täiesti vastupidi . . . </s> <s> Aga mingid reeglid on ometi olemas . </s> <s> Külalislahkust ei tohi kuritarvitada ja . . . </s> <s> Pealegi see ese , mille me koos üle piiri tõime . </s> <s> Just Tarmo Saagepera saaks selles osas meid kindlasti aidata . </s> <s> Ta on ju kosmosefüüsik , neil on laboris vastavad mõõteaparaadid . . . " </s> </p>
<p> <s> " Sel juhul mõõtku kohe täna ! </s> <s> Ma sõidan homme ! " ei muutnud Inga oma tõrjuvat tooni , sest tundis end äkki tõeliselt ostetava jätisena . </s> <s> Igas suhtes . </s> </p>
<p> <s> " Selle leiutise katsetamine võtab vähemalt nädala ! </s> <s> Hea , et mulle Tarmo Saagepera õigel ajal meelde tuli , selle libedakeelse Günter Tauchi asemel . </s> <s> Aga Münchenis on muidugi teil liiga palav . . . </s> <s> Ma mõistan , sellest teie veider toon , kummalised süüdistused . . . </s> <s> Annan andeks ! </s> <s> Oleks ometi jahedam , siis võiks linna nautida . . . </s> <s> See on ju Euroopa kaunimaid paiku . . . </s> <s> Olge ometi mõistlik , Inga ! </s> <s> Te saate väga hästi aru , mida ma mõtlesin , kui ütlesin , et ei taha teid osta . </s> <s> " </s> </p>
<p> <s> " Liigagi hästi ! " karjatas Inga peaaegu hüsteeriliselt ja suutis suuri vaevu pisaraid tagasi hoida . </s> <s> " Kui mina laenan mõnele eesti töötule iidolile raha , siis ma ei hakka talle tõendama , et ma ei taha teda osta ! </s> <s> Ku … huuujutage vaid Arvo Pärti , kes oleks äkki sama vaene nagu Mozart , kes suri vaesuses . </s> <s> Te annaksite talle paarsada eurot ja kinnitaksite , et ei taha teda osta . </s> <s> Aga see kinnitus tõestab tegelikult täiesti vastupidist , et te tahate osta ja usute , et saate osta . . . </s> <s> Ja . . . jaajaaah . . . inimkaubandus . . . " </s> </p>
<p> <s> Nüüd nuttis Inga juba nii kõva häälega , et mees püüdis meeleheitlikult lohutusi välja mõelda , et naist rahustada . </s> </p>
<p> <s> " See ostujutt oli vist tõesti rumal . . . </s> <s> Ma lihtsalt tahtsin öelda , et teie tunded on mulle tähtsad . . . </s> <s> Ja . . . ja . . . loomulikult , kuidas ma teid ostan , kui te saate selle Moskva kosmoseleiutisega loodetavasti miljonäriks , no vähemalt sendimiljonäriks . </s> <s> See on peaaegu nagu lotovõit ! </s> <s> Või antakse teile mõne feministliku uurimuse eest Nobeli preemia … Te olete väärt kõiki preemiaid ja lotovõite , aga jätke nüüd ometi see kõva häälega tönnimine nagu viieaastane ! " </s> </p>
<p> <s> Inga jättis ehmatusest tõesti nutmise , sest ta taipas , et nii võib vesistada ainult väga lähedase inimese juures . </s> <s> Oli ta siis tõesti nii kohutavalt sisse võetud ? </s> <s> Armumine armumiseks , kerge kirg muutis argielu talutavamaks . </s> <s> Aga nii endast välja minna ? </s> <s> Millal ta oli viimati kogu hingest nutnud ? </s> <s> Ah , see oli väga-väga ammu . </s> <s> Vist vanaema matustel kaksteist aastat tagasi . </s> <s> Vanaema kaotus oli olnud Ingale tõesti korvamatu kaotus . </s> <s> Aga mida oli ta siis kaotamas nüüd ? </s> <s> Austust iseenda või Ingmari vastu ? </s> <s> Oma elu suurimat armastust ? </s> <s> Või oma elu suurimat illusiooni ? </s> </p>
<p> <s> Inga oli saadaval üksnes armastuse ja austuse eest . </s> </p>
<p> <s> Aga just seda ei tahtnud või ei suutnud mees talle pakkuda , sest kui Inga rahunes , hakkas härra Ints taas hädaldama : " Mu naine ei hooli minust , pole kunagi hoolinud ! " </s> </p>
<p> <s> " Ja mida mina sinna parata saan ? " ohkas Inga lootusetult . </s> <s> " Sellest peaksite te oma abikaasaga rääkima . </s> <s> Siin oleme nii mina kui ka kogu psühholoogia täiesti võimetud ! " </s> </p>
<p> <s> " Ei , sugugi mitte ! " elustus Ingmar Ints . </s> <s> " Ma olen viimasel ajal palju psühholoogiaalaseid raamatuid läbi lugenud , olen kõigest aru saanud . . . " </s> </p>
<p> <s> " Millest ? </s> <s> Kõigest ? " küsis Inga irooniliselt . </s> </p>
<p> <s> " Minu ja mu abikaasa suhetest ! " vastas härra Ints enesekindlalt . </s> </p>
<p> <s> " Milleks teil siis minu näol teist psühhoterapeuti ja pidevat lohutajat vaja on , kui te olete , kae imet , kõigest aru saanud ? " kadus Inga hingest kogu hiljutine haledus ja kaastunne . </s> </p>
<p> <s> " Teie pole ometi minu psühhoterapeut ! " teatas Ingmar Ints võidukalt . </s> <s> " Meil on vastastikused tunded , see aitab mul perekriisist üle saada . </s> <s> Loomulikult soovitavad lääne psühholoogid alati abielu säilitada , aga nad kinnitavad ka seda , et hea on ajutiselt lahus olla , järele mõelda . . . </s> <s> Kas jääda kokku või olla uue sõbratariga või veel kellegi kolmandaga ! </s> <s> Teie , Inga olete mind tõesti väga palju aidanud ! " </s> </p>
<p> <s> " Ilmselt ! </s> <s> Kui teie psühhoterapeut ikka üldse aidata ei suuda , siis on väga hea , et ma alati käepärast olen , nii et pole veel sugugi selge , kes kellele rohkem võlgu on ja kes salakavalalt odavat teenust tarbib , " purskas Inga vihaselt . </s> <s> " Aeg-ajalt lülitub teie suur ausus kuidagi iseenesest välja , näiteks teie poolatarist koristaja puhul , kes on ka ühest endisest riigist ! </s> <s> Ei mingeid makse ! </s> <s> Eks seegi ole seadusevastane , kuigi majanduslikult tulus ! </s> <s> Nii et kui te mind osta raatsite , siis pean ma teile ilmselt väga odav olema . </s> <s> Muide , teiesugune ülik ju idast tulevat teenust kasutama ei hakkaks ! </s> <s> Ikka vaid üksnes majandusliku kasu tõttu . </s> <s> " </s> </p>
<p> <s> " Jätke niisugune mõttetu norimine ! " süngestus Ingmar Ints . </s> <s> " Te teate väga hästi mu tundeid . </s> <s> " </s> </p>
<p> <s> Aga Inga ei jätnud : " Ma tean vaid teie tundeid oma kalli Sigridi vastu . </s> <s> Neist olen ma palju kuulnud , tunnetest minu vastu pole olnud juttugi ! </s> <s> Ilmselt kuulub seegi teie kavala ostutehingu juurde , et teie kui oletatav armastaja ei räägi kõigepealt armastusest , vaid hoopis abielust , mida eales olema ei saa . </s> <s> Mind ei huvita põrmugi uus abielu , vanad olid viletsad küllalt ! </s> <s> Nii et pole põhjust minu kosjaviinu enneaegselt tagasi lükata , kui ma pole teile veel kosja tulnudki ! </s> <s> Teid pimestab kahjuks patriarhaalne enesekindlus , mida levitavad kõik seebiooperid ja Euroopa moodsad psühholoogiaraamatud , et tõeline naine peab ihkama pühasse abiellu . </s> <s> Järelikult on selles isaste maailmas mehe ülima armastuse tõendiks , kui ta ikka ühe naise suvatseb ära võtta . </s> <s> Just mees on alati võtja ehk ostja ! </s> <s> Naine väljavalitav või väljapraagitav . </s> <s> Nii et kui te mulle õhinal kinnitate lahutuse ebamajanduslikkust , millist vastust te minult siis üldse võite loota ? </s> <s> Teie ausale hingele ei peaks sobima nii kummalised kompromissid , sest teie olete ometi seadusetruu ! " </s> </p>
<p> <s> " Ma ei saa aru , mis nüüd äkki lahti on ? " pidas härra Ints vajalikuks noomivalt küsida . </s> <s> " Kui te feministina üldse abielluda ei taha , siis pole teil ju mingit põhjust solvuda , kui minu jaoks on lahutus ebamajanduslik ? " </s> </p>
<p> <s> " Kui te tahate minust üht lihtlabast Traviatat teha , siis peab ju ka feministliku käitumise unustama ja veidi melodramaatilisi kõnesid esitama , " muigas Inga lootusetult . </s> </p>
<p> <s> " Mis Traviatat ? </s> <s> Ma ei mõista ! " kortsutas Ingmar Ints veel rohkem kulmu , aga puhkes siis laginal naerma . </s> <s> " Mina teist ? </s> <s> Traviatat ? </s> <s> Jah , päris vaimukas ! </s> <s> " Traviata " on muide üks mu lemmikoopereid ja härrasmehe isa käitus seal ikka tõesti kohutavalt . </s> <s> " </s> </p>
<p> <s> " Kui te seda isa nii väga hukka mõistate , siis peaksite ju ka iseenda käitumise otsustavalt hukka mõistma ! " naeratas Inga oma kõige säravamat naeratust , millega ta tavatses eksamitel jultunud vassijaid paika panna . </s> </p>
<p> <s> " Ma . . . aaa . . . ei saa tõesti aru ? " mõmises mees häbistatult . </s> <s> " Mille eest ma nüüd järjekordselt noomida sain ? " </s> </p>
<p> <s> " Kui keegi teiesugune oleks oma Traviatale teatanud selle armuloo esimeses stseenis ja enne armuavaldust , et ta ei kavatse temaga mingil juhul abielluda , siis poleks see lugu mitte krossigi väärt ja kogu maailma naised ja mehed ei nuuskaks seda kuulates härdalt nina . </s> <s> Teie kaasa arvatud ! " </s> </p>
<p> <s> " No kuulge , te pole mingi . . . see . . . eee . . . </s> <s> Traviata ja mina ei lahuta seepärast , et lahutamistingimused oleks mulle lausa majanduslik enesetapp . </s> <s> Ma ei saa oma Sigridile seda teha . . . " </s> </p>
<p> <s> " Oma Sigridile ? ! " hüüatas Inga hingepõhjani rabatult . </s> <s> " Te nimetate abikaasat , kelle kuhugi pagendusse saatsite endiselt oma Sigridiks nagu mõni tsaar , kes oma lemmikuid karistab . </s> <s> Ja seejuures tahate , et mina koliksin teie meelt lahutama , sest te ei suuda Viinis üksinda elada . </s> <s> Andestage siis ometi oma abikaasale ja elage õnnelikult kuni maailma lõpuni ! </s> <s> Jätke lõpuks ometi see keerutamine ! " </s> </p>
<p> <s> " Mul pole oma naisele midagi andestada ja te saite minust täiesti valesti aru ! " vastas Ingmar Ints järsult . </s> <s> " Ma lihtsalt arvan , et me võiksime suurepäraselt koos elada . </s> <s> Ei ole ju enam mingeid takistusi , sest mu abikaasa elab nüüd mujal ! " </s> </p>
<p> <s> " Ja miks ma peaksin Viinis teiega koos elama hakkama ? " küsis Inga õelalt . </s> <s> " Te pole mulle ju õieti armastustki avaldanud , nagu ma teile pidevalt olen meenutanud . </s> <s> Muide , maailmas on miljard meest , kes ei kavatse minuga abielluda , see pole veel põhjus nendega koos elamiseks ! </s> <s> Samuti ka mitte see , et te olete jälle oma abikaasaga tülis ja ei suuda üksi hakkama saada . </s> <s> Mina suudan ! " </s> </p>
<p> <s> " Aga te ise ütlesite , et olete minusse armunud . </s> <s> Või see oli alatu vale ? " uuris Ingmar Ints nüüd kohtumõistjalikult . </s> </p>
<p> <s> " Esiteks . </s> <s> Ma ütlesin juba siis , et me ei peaks kokku saama , sest te olete abielus . </s> <s> Ja ses suhtes pole midagi muutunud . </s> <s> Teiseks . </s> <s> Te klaarisite pool aastat arveid oma abikaasaga , mitte minuga ! </s> <s> Teil pole olnud asja ei minu ega minu tunnetega . </s> <s> Miks peaksid teie soovid mind huvitama ? </s> <s> Te räägite muudkui oma naisest . </s> <s> " </s> </p>
<p> <s> " Aga ma olen temaga ju kogu elu elanud ! " </s> </p>
<p> <s> " Siis elage edasi ! " </s> </p>
<p> <s> " Ma ei taha ! </s> <s> Ma tahan olla koos teiega . </s> <s> " </s> </p>
<p> <s> " Siis ärge oma naisest enam rääkige ! " </s> </p>
<p> <s> " See poleks aus , ma ometi mõtlen temast , mõtteid ei saa ju ka teie keelata ! " </s> </p>
<p> <s> " Oo , Jeesus ! " </s> </p>
<p> <s> " Te peaksite olema hoopis uhke , et olete võitnud ! " teatas Ingmar Ints armulikult . </s> </p>
<p> <s> " Mida ma olen võitnud ? " hüüatas Inga ahastuses . </s> <s> " Kui ma olin teisse ülimalt armunud , siis te reetsite mind iga hetk oma abikaasaga ja tegite koos lõbureise . </s> <s> Kui armastust kord reedetakse , siis pole see võit ühelegi asjaosalisele . </s> <s> Teie ju võitsite samuti , sest teie abikaasa jäi teie juurde ka pärast truudusemurdmist . </s> <s> Aga see suur võit pole teile mingit õnne toonud ja on lõppude lõpuks kõigile katastroofiks , nagu te ise väidate . </s> <s> Armastus ei ole mingi väärtkaup , mille te pooleks aastaks kinni panete , et siis järele tulla ja sellega oma kodu kaunistada . </s> <s> Ma olen elav inimene ja vajan inimlikku suhtumist , mitte mingeid nõmedaid hüüatusi , et te ei taha mind osta . </s> <s> Loomulikult ei saaks ma praegu Euroopas kaht sammugi teha ilma eurorahadeta . </s> <s> Ma ei käi puhkusereisidel nagu meie uusrikkad . </s> <s> Kõik mu reisid on tööreisid . </s> <s> Mu osalemise konverentsidel maksab kinni Austria või Saksamaa või </s> . . . . <s> " </s> </p>
<p> <s> " Ka mina võin teie sõidud kinni maksta , " poetas Ingmar Ints ruttu . </s> <s> " Ja pealegi saaksite siis pühenduda ainult kirjutamisele , te ei peaks enam pidama ühtegi tüütut loengut , kui te minu juures Viinis elaksite . </s> <s> " </s> </p>
<p> <s> " Aga veel tüütum oleks päevast päeva teie seltsidaami mängida ! " ei andnud Inga alla . </s> <s> " Te ei luba mul ju korralikult väljagi magada . </s> <s> Ma muutun niiviisi varsti täielikuks jobukeseks , keda teil aga paraku vaja pole ! " </s> </p>
<p> <s> Ingmar Ints ei kortsutanud enam kulmu , vaid puhkes uuesti lõbustatult naerma : " Mingit jobukest pole mulle küll vaja , aga teie võiksite Viinis tõesti teha vaid seda , mida teie süda ihkab . </s> <s> " </s> </p>
<p> <s> " Esialgu olen ma teiega koos olles saanud teha põhiliselt seda , mida teie tahate , Ingmar Ints , " vastas Inga kurvalt . </s> <s> " Ma ei ole võimeline pärast neid lõunasööke ja joominguid enam korralikult mõtlemagi , rääkimata mõne teadusliku artikli kirjutamisest . </s> <s> Ma pean sõitma koju Eestisse , et jälle mõtlemisvõime tagasi saada ! " </s> </p>
<p> <s> " Te peate igal juhul jääma , see teie salakaup . . . " </s> </p>
<p> <s> " See pole mingi salakaup ja pealegi otsustab kogu loo nüüd teie sõber Saagepera . </s> <s> Minu nõuandeid ta kindlasti ei vaja ! </s> <s> Mul pole isegi mingit garantiid , et ma selle vahendamise eest raha saaksin . . . " </s> </p>
<p> <s> " Just nimelt ! " kinnitas Ingmar õhinal . </s> <s> " Seepärast te peategi siia jääma ja olukorda kontrolli all hoidma . </s> <s> " </s> </p>
<p> <s> " Huvitav , kuidas ma suudaksin Saagepera kontrollida , kui ta seda kosmoseleiutist uurib ? </s> <s> Ma ei suuda selles palavuses enam iseennastki kontrollida , rääkimata veel ühest kosmosefüüsikust , " muigas Inga virilalt . </s> </p>
<p> <s> " Tal läheb tõsiseks katsetamiseks vaja vähemalt nädal . </s> <s> Nii ta mulle eile õhtul väitis , " ütles Ingmar Ints . </s> </p>
<p> <s> " Nädal ? </s> <s> Ma suren selles kuumuses juba homme õhtuks ! " karjatas Inga . </s> <s> " Ei , ma lähen kohe bussi peale , juba Berliinis pidi jahedam olema ja Eestis lausa paradiis . </s> <s> " </s> </p>
<p> <s> " Te ei sõida kuhugi ! " kuulutas leiutaja ülemuslikult . </s> <s> " Teil peab ometi mingi vastutustunne olema . </s> <s> Teid saadeti tähtsa ülesandega teele , Eestis lüüakse teid veel maha . . . </s> <s> Ei , ma ei lase teid kuhugi ega igal pool Euroopas nii palav pole . </s> <s> Teeme väikese reisi . </s> <s> Noh , näiteks Sloveeniasse . </s> <s> Olen alati tahtnud sinna minna ja te oleksite mulle hindamatu abiline oma vene keele oskusega . </s> <s> " </s> </p>
<p> <s> " Sloveenias on vene keelest sama palju abi kui Viljandis , ainult peksa võib saada ! " purskas Inga . </s> </p>
<p> <s> " Te vähemalt saate aru , mida nad omavahel räägivad . </s> <s> Ikkagi mingi slaavi keel ? " </s> </p>
<p> <s> " Ma ei saa aru ja ma ei taha neisse endistesse maadesse , kus õhkub vihkamist . </s> <s> Kõigile teistele endistele meenutan ma vaid nende endi vastikut minevikku , " vuristas Inga väga nördinult . </s> <s> " Sloveenias peab olema kohalik või siis lääneeurooplane , aga mitte mingi veider endine . </s> <s> Noh , nagu Eestis peab olema eestlane või Austriast saabunud sugulane . </s> <s> Ükski kapitalist ei suuda idanaabreid nii vihata , kui need alistatud ise üksteist põlgavad . </s> <s> Eestlastele olid tšehhid ja ungarlased alati eeskujuks , endisest Jugoslaaviast rääkimata . </s> <s> Neil oli märksa suurem vabadus , meie olime nendega võrreldes madalam klass . </s> <s> Juba võimsa nõukogude impeeriumi ajal ! </s> <s> Aga praegu ajaks minu vene keeles nämmutamine nad lihtsalt marru . </s> <s> Sloveenia tahab olla eesrindlik kapitalistlik riik nagu Eestigi ja vilistab seepärast igasuguse humanismi peale , mis näib seda " kapitalismi " ehk kiiret rikastumist segavat . </s> <s> Ma ei taha praegu Sloveeniasse ! </s> <s> Tuju on isegi kurb küllalt ! " </s> </p>
<p> <s> " Mis siin ometi kurba on ? " pilkas Ingmar Ints . </s> <s> " Teete oma miljonitehingu ja asi on suurepärane ! </s> <s> Ühelt armukeselt saite kauba , teine ohmu püüab seda maha ärida ! </s> <s> Kõik jookseb nagu valatult ! </s> <s> Trumbid on teie käes ! " </s> </p>
<p> <s> " Ah siis selles on asi ? " jahmus Inga . </s> <s> " Te ei usu mind mitte põrmugi . </s> <s> Arvate , et vene kosmoseteadlased pakuvad mulle muudkui vene rublasid , et mind endale osta ? </s> <s> Ja püüate eurode paremat kurssi ära kasutada ? </s> <s> Kui te mind nii müüdavaks peate , siis muidugi ! " </s> </p>
<p> <s> " Ma ei taha teid osta ! " korrutas Ingmar jälle oma standardlauset , mis Ingale isegi enam naljakas ei tundunud . </s> <s> " Ja loomulikult ei saa ma teid kontrollida , aga igal juhul oleks meil vaja selle palavuse eest kuhugi põgeneda . </s> <s> Ja teil on ohutum olla praegu koos minuga , kuni see tehing on lõplikult selge . </s> <s> Nii et kui te Sloveeniasse ei taha , kuhu me siis sõidame ? " </s> </p>
<p> <s> " Kanaari saartele ! " naeris Inga , et sellest nõmedast jutust pääseda . </s> <s> Vaevalt raatsinuks mees mingile " traviatale " niisugust reisi välja teha . </s> </p>
<p> <s> " Suurepärane ! " noogutas Ingmar rõõmsalt . </s> <s> " Ma polegi seal käinud ja just vaatasin , et neil kummalistel Aafrika saartel on praegu suurepärane temperatuur – 26 kraadi . </s> <s> " </s> </p>
<p> <s> " Miks te seal käinud pole ? " imestas Inga jahmunult . </s> <s> " Kõik eesti ärikad on , see on Hispaania mandrilt ju kiviga visata ! " </s> </p>
<p> <s> " Just nimelt kiviga visata või lennukiga sõita , " naeratas mees veel lummavamalt , aga kogu lummus kadus taas , kui mees lisas : " Mu abikaasa ei kannata lennureise , seepärast olengi nii vähe käinud seal , kuhu oleksin tõesti minna tahtnud . " </s> </p>
<p> <s> " Abikaasa , jah , teie abikaasa ! </s> <s> Kuidas me ta küll viieks minutiks unustasime ? " ahastas Inga lootusetult . </s> </p></div3><div3 type="peatükk"><head> 5 . peatükk </head>
<p> <s> Ingmari otsus koos Kanaari saartele reisida tundus Ingale nende üha süveneva kiindumuse vääramatu tõendina . </s> </p>
<p> <s> " Olgu traviatana või mitte , " oli Ingmar Ints otsustavalt öelnud , " aga ma loodan sellelt sõidult vastust , kas me hakkame koos elama või ei . . . " </s> </p>
<p> <s> Loomulikult igatses ka Inga oma eluküsimustele vastuseid . </s> </p>
<p> <s> Oli ta tõesti neetud feminist , kes ei suutnud kellegagi mõistlikult koos elada , nagu olid parastanud mitmed ta väljapraagitud peigmehed ? </s> <s> Oli ta töönarkomaan , keda ükski mees poleks lasknud piisavalt teadustööle pühenduda ? </s> <s> Oli ta hädavares , keda ükski väärt abikaasa polnud tahtnud ? </s> <s> Või oli ta liiga nõudlik naine , kes polnud lihtsalt varem selles Eesti Vabariigiks ülendatud kolkas ühtegi ideaalselt euroopalikku ja hingelist vaimuhiiglast kohanud ? </s> </p>
<p> <s> Nad istusid kaks tundi konditsioneeriga inimlikult jahedaks muudetud reisibüroos , et valida parimat lennuaega , parimat saart , parimat hotelli , parimat randa . . . </s> <s> Ikka parimast parimat , sest härra Ints oli varemgi tagasihoidliku malbusega rõhutanud : teda rahuldavat kõiges vaid parim . </s> <s> Nõnda oli ka Inga kuidagi iseenesest " parimaist parimaks " tunnistatud . </s> <s> Kuumuse ja konditsioneeri vastandlikust mõjust tiivustatuna uskus Inga ses üliviisakas büroos , et kohe-kohe on tõesti algamas midagi maailma parimat , sügavaimat , hellemat . </s> <s> Härra Intsiga oldi kõikjal alati ülimalt naeratavad , vastupidiselt endise " idakaga " lävimisest . </s> <s> Aga need naeratused kandusid kuidagi iseenesest üle ka Ingale või oli naine ise koos Ingmariga täiesti eriilmeline ? </s> <s> Ei idast ega läänest , lihtsalt õnnelik ja armunud . . . </s> <s> Ja nii pidigi jääma , igaveseks ja alatiseks ! </s> <s> Inga silitas lõpuks ometi häbelikult mehe pikki sõrmi , kuigi ta polnud varem oma uut armastatut õieti puudutada tihanud . </s> <s> Mees oli ju kogu aeg nii äraolev ja kui ta igatseval ilmel midagi kuuldavale tõigi , siis oli see kaeblemine , et proua Sigrid olevat keeldunud suure kuumaga randa päevitama minemast või oksendanud mehe kiusuks liiga järsul mägiteel . </s> <s> Abikaasa iga füsioloogiline tõrge oli Ingmar Intsi tõlgenduses suunatud otseselt ja kuritahtlikult mehe vastu , et puhkusereisi algatajat oma oksendamiste ja peavalude ja rahulolematusega mingil moel alandada , sest tõelise perekonnapeana oli otsustavate elupöörete algatajaks ikka Ingmar Ints , olgu siis Rootsist Viini kolimine või ühised automatkad või laste koolitamine . . . </s> <s> Inga oli pikapeale aru saanud , et proua Ints suutis korraldada vaid oma sõite Viini luksuskodust Rootsi , sest pärast kunagist tunnustatud õpetajaametit oli ta töökoha otsimisel muutunud täiesti abituks , kõiges vaid mehest sõltuvaks . </s> <s> Armastatud Sigrid pages niisiis masendunult oma hea elu eest kodumaale , kus kliima oli lohutavam , vanad sõbrad ja sugulased ümberringi , härra Ints aga muudkui võitles Viini tuld ja kuumust välja purskava igasuvise draakoniga , ainsaks võitlusrelvaks ajast ja arust ventilaator , mis õnnetul abielumehel sageli keldrisse ununes nagu ka tema Müncheni saatusekaaslasel . </s> </p>
<p> <s> Oli üpris tavapärane , et muud abielutõrked kulmineerusid lõpuks seksuaalses tõrkes . </s> <s> Kes teadnuks seda psühholoog Inga Velmerist paremini . </s> <s> Äärmiselt kirglik ja samas truu Ingmar Ints oli tänu oma abikaasa üha tugevnevatele ja ületamatutele seksibarjääridele hakanud eitama oma keha tervikuna : kõiki spontaanseid puudutusi , hellitusi , käest kinni hoidmist , sest tema abikaasa polevat eales tahtnud käest kinni hoida , veel vähem keset päeva ootamatult kallistada või õrnalt teineteise juukseid silitada . </s> <s> Niisugused vallatused kõlbavat vaid noortele ! </s> <s> Mees oli võimuka proua Sigridi poolt täielikult ära hirmutatud . </s> <s> Tugev ja terve keha vastas sellele sunniviisilisele ja pidevale tahtelisele enesekontrollile omakordse füsioloogilise eitusega , nii et Ingmar Intsi sünnipärane nahaline ülitundlikus avaldus lõpuks igasuguse kehalise kontakti pelguses . </s> </p>
<p> <s> Seepärast polnudki ehk midagi imestada , kuigi asi oli tegelikult ülimalt imekspandav , et härra Ints nõudis mehiselt , kindlameelselt ja ausalt Inga nõusolekut nende igavikupikkusele ühiselule härra Intsi kuuetoalises korteris , kuhu psühholoog polnud veel oma jalgagi saanud . </s> <s> Ja ta nõudis seda enne suudlusi , kallistusi , hellitusi . </s> <s> See oli müsteerium , mis kohtus vajanuks hulluarsti väljakutsumist , sest puudusid igasugused reaalsed kinnitused nende kehalisest lähedusest . </s> <s> Testid , mis kontrollisid seemnepurset või isegi sõrmejälgi intiimsetel kehaosadel , oleks tuvastanud absoluutse puutumatuse , lausa neitsiliku süütuse , sest nad olid tõesti patustanud , aga ainult pilguga ! </s> <s> Pilk tavapäraselt truudusemurdmisena ei lugenud . </s> <s> Küllap oli kehalist kontakti pelgav härra Ints kasutanud oma ihade rahuldamiseks varemgi näljaselt flirtivat vaadet , otsides võõra naise silmadest seda , mida oma abikaasa keeldus talle nii pilguliselt kui ka kehaliselt pakkumast . </s> <s> Aga ilmselt polnud ta kunagi läinud nii kaugele kui Ingaga . </s> </p>
<p> <s> Pole siis imeks panna , et nõukogude ülekuulajad torkasid stalini aja piinakambris välja ühe kuulsa näitlejatari eriti ilmekad silmad . </s> <s> See oli ainus võimalus ta pilgukõnest võitu saada . </s> <s> Võib-olla karistas proua Ints oma Stockholmi-pagemistega just neid Ingmari pilgulisi kõrvalehüppeid , mida truu abielumees harrastas Ingaga juba nende ainsal ühisel pidusöögil vanaproua Dohrmanni korteris . </s> <s> See tõde jäi loomulikult peitu kooselu piinade salakambrisse , sellesse eriti peidetusse , mille võti pensionieas tahtlikult kaotatakse , et avalikkus võiks kadestada teemantpulmadeni jõudmist ja vanapaari ingellikku üksmeelt . </s> </p>
<p> <s> Psühholoog Inga Velmerile ei meeldinud tegelikult põrmugi Ingmari hilinenud süüdistused oma abikaasa truudusetuse ja muudegi pattude kohta . </s> <s> Isegi kohtunikud arvestasid kuritegude aegumist , mida ei teinud ainult mõni krahv Monte Cristo või naabrit kadestav lurjus , kes igal murranguajal just kõige lähedasemate peale kaebas ja neid kuhugi küüditas : olgu töötusse või Siberisse . </s> <s> Uue Monte Cristona saanuks härra Intsist loomulikult legendaarne kuju . </s> <s> Ja seda ta oligi Inga jaoks algusest peale olnud : peaaegu ideaal , peaaegu legend . . . </s> <s> Mees , kes suutis ida ja lääne erinevustest üle olla , ürgsed eesti sugulashinged taas ühendada . </s> <s> Aga need tosin aastat kannatusi – mitte küll niiskes kongis , vaid luksuskorteris – tegid temast mingi kummalise Monte Cristo . </s> <s> Ingmar Ints meenutas oma abielu üksikasju , mis tublile feministile humanistlikke külmavärinaid tekitasid . </s> <s> Inga ei keeldunud niisiis Ingmari abielumeenutusi kuulamast mitte üksnes armukadedusest , vaid ka seepärast , et mehe helge ideaalkuju neis kurtmistes lõplikult ei ähmastuks . </s> <s> Inga olemus jumaldas endiselt Ingmari häält , ilmet , samme , peapöördeid , naeratusi , aga ta mõistus turtsatas aeg-ajalt üpris põlglikult . </s> </p>
<p> <s> Valvsaks tegi ka härra Intsi ebamäärane fraas : " Mu naine ütles , et kui mina võin nii käituda , siis võib ka tema truudusetu olla ! " </s> </p>
<p> <s> Ingmar Ints ei täpsustanud kunagi oma " nii käitumist " , aga mida rohkem Inga temaga koos oli , seda enam sai ta õudusega aru , et mees suudab endale vaid ülipositiivseid hinnanguid anda – ükskõik , mida ta ka teeks . </s> <s> Loomulikult pidas härra Ints ennast heaks ja hoolivaks , see oli peaaegu sama vastuvaidlematu tõde kui kunagiste kommunismiparadiisi ettekuulutajate headus . </s> <s> Ingmar kuulutas samuti paradiisi , nimelt nende ühises tulevases kooselus ! </s> <s> Ta uskus ennast hoolivaks ka siis , kui ta Ingat oma abikaasa pattudega hoolimatult piinas , sest tal oli selleks ometi täielik " õigus " ? " </s> <s> Tema naine , tema elu , tema mälestused . . . </s> <s> Ingal neis kohta polnud . </s> </p>
<p> <s> Aga iga armunu looda . . . </s> <s> Ka Inga . </s> <s> Ja mis sellest , et justkui mitte enam esimese armastuse eas . </s> <s> Nooruses peetakse esimest armastust sageli kõige õigemaks vaid seepärast , et kõik on uus ja lummav ja senikogematu . </s> <s> Ingmar Ints polnud aga oma esimesest armastusest üldse kaugemale jõudnud . </s> </p>
<p> <s> Inga teadis , et verinoortele abiellujatele on tihti ülim peibutis armastus ise , uus ja senikogematu tunne , aga mitte partneri isiksus . </s> <s> Kui see tõde avastatakse , on enamasti hilja . </s> <s> Psühholoog oletas , et sama tõde mitmekordistus eesti pagejate kinnises kogukonnas , eriti veel konservatiivse perekasvatuse saanud ausate eesti peigmeeste ja pruutide puhul . </s> <s> Eesti tüdruk sobis rahvuslikult ja seepärast pidi ta passima ka seksuaalselt , vaimselt ja hingeliselt . </s> <s> Võõras Rootsi ühiskond võimendas selle tõe vääramatuks armastusseaduseks . </s> <s> Pagejate järeltulijate seast valis Ingmar Ints endale kahtlematult selle kõige õigema – enesekindla Sigridi , kes kõik teised pruudid vaikima rääkis . </s> <s> Aga palju neid valikuid seal üldse oli ? </s> <s> Neid emakeelseid tütarlapsi , kes enam-vähemgi eesti tõugu mehe seksuaalsust äratada suutnuks ? </s> <s> Aga eesti järeltulijate omavaheline abielu oli põgenejate peredele igal juhul eestluse triumf ! </s> </p>
<p> <s> Teineteise lõplik hülgamine polnuks niisiis mitte lihtsalt ühe pika abielu nurjumine ehk " tunnete valesti investeerimine " , nagu Ingmar Ints tavatses majanduslikus sõnastuses väljenduda . </s> <s> See olnuks ka aastaid kestnud eestluse läbikukkumine . </s> <s> Õnneks tekitas murranguaeg uusi üdini eestilikke võimalusi ja järelikult polnud enam tegu eestluse pankroti , vaid hoopis eestluse taassünniga , sest Ingmar ei väsinud väitmast , kuivõrd teda rõõmustab , et ka Ingale on eesti keel emakeeleks . </s> <s> Ehk just seepärast vallanduski mehe pilgus kogu see iha ja kirg , mida ta sakslannade ja rootslannade ja inglannade ja hollandlannade puhul oli suutnud aastakümnete vältel vaos hoida . </s> <s> Nüüd lõpuks ometi oli tal lausa esivanemate keeleline õnnistus , et taas üle tosina aasta mõlemapoolselt igatsetud seksuaalset naudingut kogeda . </s> </p>
<p> <s> Kas internatsionaalselt tunnustatud füüsik Ingmar Ints suutis kehaliselt omaks võtta vaid eesti keelt kõnelevat naist ? </s> <s> Või ei suutnud ta enam ammu ühtegi teist inimolendit peale Sigridi ihuliselt ihaldada , sest oli liiga kaua piirdunud pilguseksiga ? </s> <s> See oli Inga jaoks antud juhul kõige tõsisem küsimus . </s> <s> Ühtaegu otsustav ja samas naeruväärne kahtlus , millele vastust oli seni peaaegu võimatu saada , sest niipea , kui Inga pilgud muutusid juba lausa valuliselt kirglikeks , ei haaranud mees mitte ta käe või huulte järele , vaid kukkus oma õnnetut abielu meenutama . </s> <s> See oli naljakas ja lapsik , aga samas ka masendav ja lootusetu . </s> </p>
<p> <s> Seepärast imetleski Inga iseenda ja härra Intsi julgust , kui nad konditsioneerist hellitatud õhus ja kõigi reisitellijate silme all ootamatult teineteise sõrmi hellitasid , nagu neil oleks seljataga vastupandamatu armuöö , mille jätkumist nad kibekähku ihkavad . </s> </p>
<p> <s> Loomulikult ei saanud Ingmar sõidubüroo marsruute uurides hakata kaitserefleksina oma abikaasast pajatama , nii et Inga peaks end taas pahelise võrgutajana tundma . </s> </p>
<p> <s> Ingmar Ints rääkis hoopis innukalt tubade hindadest , sest elasid nad loomulikult eri numbrites . </s> <s> See oli Inga palve , sest kogu öö poleks ta kahtlematult Ingmari abielumälestusi välja kannatanud , oleks hulluks läinud ja ehk mehe padjaga lämmatanud . . . </s> <s> Kes teab ? </s> <s> Igal juhul oli parem mitte riskida . </s> <s> Eriti niisuguse mehega nagu härra Ints , kellele oli suudetud lapsepõlves vastuvaidlematu reeglina sisendada , et seks tohib mõnu pakkuda vaid ühe tõelise puhastverd eestlannaga ja abieluvoodis . </s> <s> Oli Inga üldse piisavalt puhta verega ? </s> <s> Oli ta ju nõukogude räpasest elust läbi käinud . </s> <s> Kas mehe pidevad ja enneaegsed kinnitused , et ta ei saavat eales lahutada , seostusid ka selle üdini rahvusliku kasvatusega ? </s> <s> Lahutasid ometi nii paljud sakslased ja austerlased , kellel polnud kõige kõrgemat europalka nagu Ingmar Intsil ? </s> <s> Majanduslik kaotus oli liiga väiklane põhjendus . </s> <s> Eriti Ingale , kes tuli sellelt ainsalt ja tegelikult Eestimaalt , mis tänu pagenud eestlaste rahvuslikele taotlustele oli muudetud endiste kommunistide ja endiste sulide paradiisiks . </s> <s> Ei võinud ju lõplikult hukka mõista ei eesti kommuniste ega eesti natse , kui ei tahetud rahvuslikult meelestatutega tülli minna . </s> <s> Ja rahvuslikult meelestatud olid lõppude lõpuks kõik eestlased , sest nad olid eestlased . </s> <s> Nõnda nad siplesidki töötute ja alandatutena iseenda seatud rahvuslikkuse lõksus . </s> </p>
<p> <s> Ja sedasama lõksu seadis nüüd nii ausameelselt neile mõlemale üles ka härra Ints , kes ihkas küll kodus igavesti eesti keelt rääkida , aga ei tahtnud selle nimel mitte millestki loobuda . </s> <s> Ei oma vääritult väärikast abielust , ei ühestki sendist , ei oma kummaliselt moondunud rahvuslikkusest , mis teda sundis ühtaegu Inga külge klammerduma ja samas teda alateadlikult igati alandama ning teisejärguliseks pidama , sest naine tuli ju sealt , kust tulid nii traviatad kui ka nõukogude agendid . </s> <s> Psühholoog Inga Velmer oli kahekordselt häbimärgistatud : tal polnud eluaegset abikaasat , keda näägutada , ja tal oli olnud nõukogulik kasvatus . </s> </p>
<p> <s> Ja kõige selle taustal oli eriti tobe Viini leiutaja üha korduv hüüatus : " Ma ei taha sind osta ! " </s> </p>
<p> <s> Justkui oleks keegi kunagi oma õnne või saatust ära osta saanud ? </s> <s> Miks küll olid tippteadlased oma eraelus sageli nii juhmid ? </s> <s> Ilmselt ka Sergei , kuigi nende armastuse välkkiire algus polnud mehele andnud aega midagi ära rikkuda . </s> <s> Nende armastusehetkedel olid olemas tõesti vaid nemad kaks . </s> <s> Ingmar kurtis küll algusest peale , et kõik teised mehed olevat Inga märksa hõlpsamalt kätte saanud . </s> <s> Sergei oli Inga aga täielikult ja jäägitult " kätte saanud " just tänu sellele , et ta oli ka oma hinge ja keha jäägitult Inga " kätte andnud " . </s> <s> Ingmar tahtis " kätte saada " seda , millele ta ei pakkunud vastu iseennast , vaid hoopis kogu oma õnnetut abielu ! </s> <s> Endale pidevalt majanduslikku tagasiteed kindlustades oli tegelikult võimatu armastust " kätte saada " , sest see sõnapaar oli juba iseenesest vale " Kätte saada " võis vaid mööblitükki või füüsikalise eksperimendi tulemust , mitte inimest . </s> <s> Inimhinge said ehk kätte Saatan või Jumal . </s> <s> Või ka orjapidajad . </s> <s> Oma suhetes Sergeiga oli Inga tajunud jumalikku õnnistust . </s> <s> Jumalik kiirgus ei tähendanud ju kasuahnet abielu- või rahapaberites sorimist , vaid eelkõige hingelist ülendust . </s> <s> Sergei oli suutnud Ingat hingeliselt ülendada , Ingmar aga alandas teda . </s> <s> Kõigi oma abielumeenutustega ja ka sellega , et ta pidevalt rõhutas lahutuse võimatust , kuigi Inga polnud seda palunud ! </s> <s> Härra Ints väitis , et olevat nii aus seda juba eelnevalt teada . </s> <s> Inga jaoks oli see aus alatus . </s> <s> Ingmar Ints tahtis alatut ettepanekut eriti suure aususena serveerida , nagu roiskuvat kala võiks paremaks teha heamaitseline kaste : see luksuselu Viinis . </s> <s> Mees oli harjunud ennast ikka ausaks ja õiglaseks pidama . </s> <s> Inga patsiendid keerutasid alatutes olukordades täpselt samuti . </s> <s> Aga Ingmar Ints polnud talle abivajaja , vaid peaaegu ideaalkuju . </s> <s> Kõigist alandustest hoolimata . </s> </p>
<p> <s> Sergeiga oli Inga jumalikult koos ja samas saatuslikult lahus ! </s> <s> Ingmariga polnud ta ei koos ega lahus . </s> <s> Nad olid õigemini lahus isegi tulevikuplaanides , kuhu mees põgenes , et olevikku vältida . </s> <s> Mis vahet oli korteril Viinis või Tallinnas , Pärnus või Otepääl , kui nende hellused piirdusid vaid tervitusmusidega , sest rohkemaks polnud mehel julgust . </s> <s> Ja Inga ei teinud talle seda kõike enam ammuilma kergemaks , jah , miks pidanukski üks võõras abielumees ta käest kinni hoidma ? ! </s> <s> Ikka jäi Ingmari ettevaatlikes lähenemistes puudu impulsiivsusest ja ainult Ingale määratust . </s> <s> Ikka ja uuesti pidi naine endamisi kibedalt muigama , et ta on , jah , mingi uusaja legendaarse Monte Cristo kaasosaline , mitte aga armuloo peaosaline nagu Sergei puhul . </s> <s> Ingmariga olid neil kõik eeldused õnnelikuks saada ja ometi trampis mees neil eeldustel ja ihadel kogu oma kättemaksjaliku kirega , sest ta oli lihtsalt harjunud tundma end solvatuna , reedetuna , piinatuna . . . </s> <s> Ta oli kõik õigesti teinud , aga õnn oli ta ikka ja jälle hüljanud . </s> <s> Missugune alatus ! </s> <s> Õnne poolt . </s> <s> Ja härra Ints oli liiga umbusklik , et oma uut õnne ilma kõigi elukindlustusteta ja lihtviisil usaldada . </s> <s> Aga eks õnngi oli kapriisne ja hakkas talle ninanipse mängima . </s> <s> Või õigupoolest neile mõlemale , kuigi lennureis kulges veel suure elumuutuse lootuses . </s> </p>
<p> <s> Eksootiline saar , sulnis ookeanimühin . </s> <s> Kas ei või jah ? </s> <s> Nüüd või mitte kunagi ? </s> <s> Eestlanna astus püsti päi restoraniuksest sisse , sest ometi oli ta kõrval mees , kelle vaimuelegantsi tahtnuks ta elu lõpuni imetleda . </s> <s> Ehk siiski muutub kõik ja ausast alatusest koorub välja tõeline õilsus kui armastuse suurim hellitus . </s> </p>
<p> <s> Ta polnud enam üksik , ta oli paar . </s> </p>
<p> <s> Ja äkki . . . </s> </p>
<p> <s> Äkki vaatas talle restoranisaalist vastu teine paar . </s> </p>
<p> <s> Hotellilaudadel seisid numbrid ja polnud järelikult mingit võimalust vältida lauda , kus tavapäraselt sünge Romani vastas istus suurilmalikult naeratav Dora . </s> <s> Jah , neid juhatati saatuse tahtel nende kõrvale , sest paljudes kohalikes hotellides oli pioneerilaagrilik komme tuusikuomajaid õhtuti numbrite järgi istuma seada . </s> </p>
<p> <s> Inga oli lootnud oma uues elus Moskvat lõplikult vältida , aga oli ometi maabunud kõigi sealsete pahanduste südamikku . </s> <s> Irina ja Roman ? </s> <s> Parim sõbratar ja tema rivaal . . . </s> <s> Mida küll teha , kui Roman teda äkki inglise keeles halastamatult manama kukub ? </s> <s> Ingmar Intsile oleks kogu seda Irina suhete umbsõlme täiesti võimatu selgitada . </s> </p>
<p> <s> " Ma pean veel . . . </s> <s> Korraks tualetti . . . </s> <s> Ma kohe ! " pomises Inga . </s> </p>
<p> <s> Juba oligi eestlanna kadunud , et täielikus üksinduses nõmeda juhuse üle järele mõelda ja võimalikku õnnetust ära hoida . </s> </p>
<p> <s> Dora tõi ju loodetud õnne asemel ikka ja jälle vaid õnnetust ! </s> </p></div3><div3 type="peatükk"><head> 6 . peatükk </head>
<p> <s> Uuesti restorani sisenedes nägi Inga Ingmarit kõige võluvamal moel moskvalastega vestlemas . </s> <s> Missugune alatu silmakirjalikkus äkki nii lahke olla , kui ta oli alles hiljaaegu keeldunud Ingaga Venemaale sõitmast , sellele okupantide maale . </s> <s> Jah , laudkond naeris ülima sõbralikkusega ? </s> <s> Ei mingit venevaenu enam ? ! </s> <s> Lausa hämmastav muundumine . </s> </p>
<p> <s> Inga oli valmis juba häbistatult tagasi oma tuppa hiilima ja seal varjuma , kuni õhtusöök läbi . </s> <s> Tulgu pärast mis tuleb . </s> <s> Tal võis olla peavalu , rabandus , paljugi mis ! </s> <s> Aga loomulikult keeras Ingmar just sel hetkel pead , et talle viibata ja siis ülimalt härrasmehelikult vastu tõtata . </s> </p>
<p> <s> Ootamatusest segasena ei taibanud Inga kohe , et Dora sädistas härra Intsiga soravas inglise keeles . </s> <s> Alles siis , kui moskvalanna hakkas kelneriga hispaania keeles veinimarkidest vestlema , taipas Inga ülbe Romani kohmetust . </s> </p>
<p> <s> Isegi kõige põhimõttelisemad ja ustavamad vene šovinistid ei kippunud ilmselt teatud olukordades oma rahvusega enneaegselt praalima . </s> <s> Eks Leningi olnud maapaos ettevaatlik . </s> <s> Salatsemine oli venelastel veres , sünnimaa varjamist ei võetud enamasti oma rahvuse reetmisena , vaid partisanliku salakavalusena vaenlaste maal . </s> <s> See ei olevat mingi vale , nagu väitis Ingale üks venelanna , vaid suure rahva üleolek kõigi ülejäänute väiklusest . </s> </p>
<p> <s> Roman niheles siiski üpris kohmetult . </s> <s> Igal juhul tundus ta Ingale praegu märksa sümpaatsemana kui Moskvas Irina korteris . </s> </p>
<p> <s> " Mis sa küll arvad , kust nad pärit on ? " innustus Ingmar Inga juuresolekul veelgi enam lõbusast mõistatamismängust . </s> <s> " Ma olen neile pakkunud elukohaks juba kõiki mandreid , aga ikka ei lähe täppi . . . " </s> </p>
<p> <s> " Kas sa Eestit oled pakkunud ? " küsis Inga leebe naeratusega maakeeles . </s> </p>
<p> <s> " Oh , eestlase tunneksin ma ka kinnisilmi ära ! " uhkeldas Ingmar selle siira poisilikkusega , mis Ingat kõige rohkem võlus , aga vahel ka kõige rohkem närvidele käis . </s> <s> Olenevalt olukorrast . </s> <s> Ja praegusel hetkel tundus mees igal juhul vaid nõmeda jõmpsikana , kui ta oma esivanemate poolt põlatud rahvust mingi ürgse needusega eristada ei suutnud , vaid hoopis mõõdutundetult imetlema kippus . </s> <s> No loomulikult pimestasid ta ürgset " rahvusvaistu " mõningad veel märksa ürgsemad ihad . </s> <s> Eesti mehed olid alati venelannade õnge jäänud , segaabielud polnud ainult eesti parteibosside päästerõngas kommunismi karjääriredelil , vaid ka tossikeste viimane võimalus maist paradiisi nautida . </s> <s> Ingmar oli naiste puhul vist igal juhul tossike , mõtles Inga ja tahtnuks mehele selle tõe eriti rämedal kujul näkku paisata , kui Ingmar Dora kehapaljastusi nii tähelepanelikult piidles , nagu kavatseks ta kohe üht mõistatuslikku poolakti maalima hakata . </s> </p>
<p> <s> " Inga , mis teil viga on ? " päris Ingmar osavõtlikult . </s> </p>
<p> <s> " Magamatus . . . eee . . . reisiväsimus . . . peavalu ja . . . aaa täielik uimasus , " kokutas Inga . </s> <s> " Ma lähen täna vist varem voodisse ! " </s> </p>
<p> <s> " Veel varem ? " naeris mees üpris sarkastiliselt . </s> <s> " Ma panen teid homme siis juba kell seitse magama ! " </s> </p>
<p> <s> Ah , siis see oli tulevik ? </s> <s> See sarkasm , kui keegi teine peale Ingmari julges väsinud või haige olla ! </s> </p>
<p> <s> " Mind pole vaja magama panna ! " lõikas Inga väljakutsuvamalt , kui oleks soovinud , et Dora nii kahjurõõmsalt pilku taldrikusse ei peidaks . </s> <s> " Ma olen vaba inimene ja lähen magama , kui olen väsinud , tühjaks pigistatud , kuumusest ja tarkadest vestlusest kurnatud . </s> <s> Ma olen küll alandlik , nagu te ise nende idakate kohta hiljuti väitsite , aga siiski mitte pärisori , kes pidi end unetusega tappa laskma , aga härrale vastu ei tohtinud hakata . </s> <s> " </s> </p>
<p> <s> " Inga ? </s> <s> See jutt on nüüd küll liigsest väsimusest tingitud . </s> <s> Või . . . </s> <s> Ega te ometi ka sellele salapärasele lauanaabrile armukade ole ? </s> <s> No see oleks juba liig ! </s> <s> Tal on nii mehine ja sarmikas kavaler ! " usutles mees eesti keeles . </s> </p>
<p> <s> " Loomulikult mitte ! </s> <s> Aga teile ju meeldib naisi eelkõige teistelt üle lüüa ! </s> <s> Kas või oma abikaasat pidevalt tagasi võita ! </s> <s> Üksik naine on teile nagu allahinnatud kaup ! " punastas Inga ja taipas ise oma jutu sobimatust esimese armuöö õrnalt peibutavaks sissejuhatuseks . </s> </p>
<p> <s> " Sööte oma magustoidu ja . . . keegi ei pea teid enam kinni , " vastas Ingmar tasa . </s> <s> " See jutt . . . see on tõesti liig ! " </s> </p>
<p> <s> " Ma palun vabandust , aga mul . . . pea valutab , ma tõesti , ma pean kohe magama minema või mul hakkab päris paha , " nämmutas Inga alandatult ja kadus Dora vaateväljast , et end mitte lõplikult narriks teha . </s> <s> Kõht korises näljast , laudadel olid õhtustajatele valmis seatud igasugused hõrgutised , mida Inga oleks nii meeleldi oma taldrikule kokku kuhjanud . </s> <s> Viini komandeeringutel polnud ta hotellides nii rikkalikku toiduvalikut näinud . </s> <s> Jah , Moskva oli ka juba Kanaari saared ära okupeerinud , kusagil polnud enam rahu . </s> </p>
<p> <s> Hommikul oli lubatud vabalt lauda valida , aga need tulevased ühised õhtusöögid ! </s> </p>
<p> <s> Inga polnud ennast juba kaua nii ahistatuna tundnud . </s> <s> Peaaegu Andropovi ajast peale . </s> <s> Isegi piiriformaalsused olid ületatavad ja lühiajalised , aga siin oli ta surutud kogu nädalaks Dora-sugusega vastamisi , nagu tegutseks Kanaari saartel edasi see kommunistlik vaim , mis Eestis õnneks hävitatud . </s> <s> Vanasti oli igaühel isegi maidemonstratsioonil oma kindel koht , mida ei tohtinud eirata . </s> <s> Kõik oli nõukogude riigis sama rangelt nummerdatud nagu Kanaari saarte õhtulaud , mis juba hommikul ärgates Inga tuju rikkus . </s> </p>
<p> <s> Kui ta tahtis meeleolu parandamiseks enne hommikusööki randa minna , oli Dora esimene ja ainus , keda ta nägi lainetest välja tuiskavat . </s> <s> Moskvalanna viipas talle nii innukalt , nagu nad oleksid juba sugulased ja Irina olemasolugi unustatud , sest nii ohutuid rivaale võis vananev kaunitar rahumeeli oma armastatut lõbustama lasta . </s> <s> Hoolimata vanusest ja abielust oli ta Ingast märksa enesekindlam . </s> <s> Või just tänu abielu toetavale seljatagusele ? </s> <s> Nagu ka Ingmar . </s> <s> Ei temal ega Doral olnud armastatute jaoks enam midagi inimlikumat varuks peale " ostmise " ja Kanaari saartega lõbustamise , sest nad olid ometi juba – abielus ! </s> <s> Missugune vääramatu tõde ! </s> <s> Kindlam kui keskaegsete neitside truudusevöö . </s> <s> Mida luges kogu see valesopas elamine ja kergeusklike armunute hingeline ärakasutamine , kui nad ühiskonna ja iseendi silmis ometi nii neetult ausad heategijad olid ? ! </s> </p>
<p> <s> " Kas räägime vene või inglise keelt ? " küsis Inga tõrjuvalt . </s> </p>
<p> <s> " Vene , sest teie emakeelt ma ju ei oska , " laiutas Dora andekspaluvalt käsi . </s> <s> " Jah , eesti keelel on tõesti imekaunis kõla . </s> <s> Kadestan Irinat , kes selle keele vaid esteetilisest naudingust ära õppis . </s> <s> Tean niisuguseid haritud venelannasid veel ka Pariisis , kuigi kogu maailm ülistab enamasti just prantsuse keelt . </s> <s> Aga kellel on eriline ilumeel , see võtab ikkagi vaevaks teie rasket emakeelt omandada , armas Inga . </s> <s> Väga kahju , et ma võisin vaid teie jutu kaunist kõla nautida , kui te eile õhtul oma ülimalt elegantse sõbraga vestlesite . </s> <s> " </s> </p>
<p> <s> " Kas tõesti ? " püüdis Inga salvavalt ükskõikseks jääda , aga leebus ometi , sest tundis end siin ootamatult üksikuna , nagu oleksid kõik lähedased inimesed äkki maa pealt kadunud , sest tema ümber käib mingi veider ostu-müügi-tehing nagu suurel euroopa laadal . </s> </p>
<p> <s> " On teil täna parem ? " uuris Dora selle kütkestavusega , mis oli Ingat juba esimesel kohtumisel hämmastanud . </s> </p>
<p> <s> " Jah , " sulas Inga sellest põgusast kaastundest lõplikult üles ja vajus ometi moskvalanna kõrvale istuma , kuigi oli otsustanud ainult jahedalt tervitada . </s> <s> Ingmar oli ju kogu aeg nii tapvalt irooniline , kui Inga oli sunnitud Münchenis poetama , et ta enam ei suuda . </s> <s> " Ah , te talute seda kuumalainet minustki paremini ! " imestas ennast ülihoolivaks pidav Ingmar üpris hoolimatult , kui Inga oli olnud palavusest juba ammu minestuse äärel ning alles viimases hädas suu lahti tegi , sest ta ei suutnud enam ühtegi mõistlikku lauset vormida , pea huugas ja süda oli iga hetk pahaks minemas . . . </s> <s> Aga Ingmari jaoks läks ta alati magama liiga vara . </s> <s> Algul oli Inga mehe solvumisest isegi meelitatud . </s> <s> Taheti ju temaga pikemalt aega veeta . </s> <s> Kuid mida kurnatum naine oli , seda pahupidisem see kompliment tundus . </s> <s> Mees ise põdes ilmselt unetust . </s> <s> Nojah , kuidas siis teised tohtisid niisugused unimütsid olla , pealegi veel idast pärit seltsidaamid ! ? </s> </p>
<p> <s> " Te tulete ju Münchenist , " jätkas Dora mõistvalt . </s> <s> " Suplus karastab ja pärastlõunane kakskümmend kaheksa kraadi on siin igati mõnus , aga seal oli ligi nelikümmend . </s> <s> Ja ei mingit ookeanihingust nagu siin ! </s> <s> Kuidas te küll selle üle elasite ? " </s> </p>
<p> <s> " Mul oli ka Münchenis väga hea kaaslane ! " vastas Inga provotseerivalt , et näha , kuivõrd Dora Ingmar Intsist huvitatud on ja naine läks tõesti kohe õnge , hakates meest kiitma himuralt läikivate silmadega . </s> </p>
<p> <s> " Kaaslastega oskate te tõesti üllatada ! " vadistas Dora . </s> <s> " Poleks oodanud teie kõrval niisugust euroopalikku härrasmeest näha . </s> <s> Missugune ülikond , hoiak . </s> <s> Kohe tunda , et kuulub Euroopa eliiti ! </s> <s> Jah , mu abikaasa on ju tuumafüüsik . </s> <s> Te ehk ei tea , et ta sai hiljuti suurima Vene füüsikupreemia , nii et ärge midagi irooniliselt naeratage . </s> <s> Tänu sellele preemiale saan ma praegu siin ookeanis ujumas käia . </s> <s> Jaa , jaa , uskuge või mitte , aga ma olen käinud Moskvas kõige peenematel vastuvõttudel , puha ameeriklased ja inglise lordid . </s> <s> Ja härrasmehe tunnen ma juba lõhna järgi ära . </s> <s> Ja see mees lõhnab suure raha järele . </s> <s> Tõesti tippklass ! " </s> </p>
<p> <s> " Kas minu kõrval peaksid siis olema ainult mingid hädised töötud ? </s> <s> See tähendab . . . ma ei pidanud Irinat silmas . </s> <s> Me ei peaks temast üldse . . . </s> <s> See on kuidagi imelik . . . " </s> </p>
<p> <s> " Irina on suurepärane , " naeratas Dora sundimatult . </s> <s> " Aga näete ise , kui raske iseloom on Romanil , temaga on lihtsalt võimatu koos elada ! </s> <s> Ainult ta oma vanemad kannatavad teda välja . </s> <s> Memmepoeg ja geenius ühes isikus ! " </s> </p>
<p> <s> " Irina küll kannataks , " poetas Inga ja hammustas keelde . </s> <s> Oli ta nüüd taas oma sõbratari ühe suurima saladuse välja lobisenud ? </s> <s> Irina oli Romani enda juurde alatiseks elama kutsunud , aga helilooja oli õudusega uksest välja taganenud , sest tema ei suutvat nii pimedas ja kummalises korteris elada , veel vähem midagi luua . </s> <s> Vaene Irina oli just tubadele kardinad ette tõmmanud , tahtis kujundada eriti hubast õhkkonda küünalde valgusel . </s> <s> No usu veel kõiki neid , kes ajakirjades ja menuõpikutes armuidülli loomisel nõu annavad . </s> <s> Hämarus ja küünlad olid neis samasuguseks reegliks nagu kommunistidel : " Kõigi maade proletaarlased ühinege ! " </s> <s> Aga kõigi maade armastajad ei saanud oma eelistustes ning kiindumustes ilmselt siiski mitte ühineda , nagu uskus rahvamasse õnneteele juhtivate lihtsakoeliste psühholoogiliste raamatute laviin , mis hakkas juba Eestitki üle ujutama . </s> </p>
<p> <s> " Irina juures elada ? </s> <s> Tõesti huvitav mõte ? </s> <s> Kas tema siis ei tahagi nagu mina , et Roman koos oma vanematega elaks ? </s> <s> See sobib mehe loomusele palju paremini , ta vajab emalikku hoolitsust ! </s> <s> Küll mina juba tunnen Romani ! </s> <s> Märksa kauem kui Irina , " naeris Dora nii üleolevalt , et Inga tundis end taas ninapidi veetuna . </s> </p>
<p> <s> Seda enam , et Ingmar tuli talle Romaniga sõbralikult vesteldes randa järele ja ilmselt polnud hommikulauaski sellest reetlikust paarikesest pääsu . </s> </p>
<p> <s> " Kas olete lõpuks selgeks teinud , kust meie lauakaaslased pärit on ? " küsis Inga salakavalalt ja nautis Romani kohmetust . </s> <s> Nojah , jultunud mehike oli tal lõpuks ometi peos . </s> <s> Võinuks suu lahti teha ja kangelaslikult öelda , et ta on maailma keskpunktist – Moskvast . </s> <s> Aga ei ! </s> <s> Roman , kes võttis vastu Dora abikaasa raha eest tehtud väljasõite , polnud tõesti mitte igal pool nii vapper kui vaesunud Irina praelõhnalises köögis . </s> <s> Paras talle ! </s> <s> Jumalik kohtumõistmine on ikka tõesti olemas , saatus paneb vahel paika isegi Romani-taolised geniaalsed , aga piisavalt tunnustamata heliloojad , kes usuvad , et neile on kõik lubatud . </s> <s> Nojah , rumal ta ilmselt pole , ebasümpaatne kahjuks ka mitte . </s> <s> Ja nüüd , kus otsene hädaoht möödas , naeratas mees üpris vandeseltslaslikult . </s> <s> Kas ta äkki arvas , et Inga on end Ingmarile mingi Malta printsessina välja pakkunud ? </s> <s> Dora ja härra Ints alustasid aga taas ingliskeelset vadistamist kõigist maailma riikidest , kust polüglotist kaunitar võinuks pärit olla . </s> </p>
<p> <s> Dora nägi oma vanuse kohta liigagi võrgutav välja . </s> <s> Tema miniseelikud olid kuulsad juba Moskvas , aga siin polnud tal isegi rindade katteks suurt midagi peale paari paela . </s> <s> Ja küllap Inga juba tundis seda Ingmari pingsalt keskendunud pilku , õhetavat põske . </s> <s> Loomulikult kuurort ja päevitus ja kuumus , aga kõrvallaudades polnud ka noored nii poolalasti hommikuputru söömas kui see eatu koketeerija . </s> <s> Õhtul oli see piisavalt häiriv , aga päikesevalguses lausa väljakutsuv . </s> </p>
<p> <s> Kui selgus , et nad on koos veel ka samas bussiseltskonnas , kes eelistas rannas lesimisele sisemaale tehtavat ekskursiooni , mõjus see Inga tujule Müncheni kuumusest halvavamalt . </s> <s> Ta ei suutnud rahulolu isegi mitte teeselda . </s> </p>
<p> <s> " Inga , miks te küll nii mossis olete ? " uuris Ingmar Ints solvunult , kui nad koridoris kohtusid , et alla bussi juurde minna . </s> <s> " Nii jääb tõesti mulje , et ma vaid ostan teid , aga teie lihtsalt talute mu ebameeldivat seltskonda . </s> <s> " </s> </p>
<p> <s> Mees noris ilmselgelt komplimenti ja janunes näha naise alatist jumaldavat naeratust , millega ta juba ära oli harjunud , aga meetodid selleks olid nii valed , et Inga ei suutnud enam endasse kogunenud ahastust varjata . </s> </p>
<p> <s> " Ostan , ostan , ostan . . . </s> <s> Kas te olete mingi inimkaubitseja ? </s> <s> Rootsis karistatakse teatavasti isegi meest , kes lõbunaist paariks tunniks ostab ja nüüd tahate teie mind muudkui kogu naha ja karvadega ära osta ! </s> <s> Mingite näruste krosside eest ! </s> <s> Hakkate aga jälle otsast peale oma ostmisega ! " pahvatas Inga ühe hingetõmbega . </s> </p>
<p> <s> " Ma . . . aaa ei taha , mitte põrmugi , täiesti vaaa . . . vastupidi , " kogeles Ingmar Ints . </s> <s> " Aga kui ma teile nii vastumeelt olen , siis võite ju ilma minuta sõita . </s> <s> Käest te mul ka enam kinni ei võta ! " </s> </p>
<p> <s> " Ma pole teie emme , kes peab teil alati üle tee minnes käest kinni võtma , " hüüatas Inga . </s> <s> " Ja te pole palganud mind mitte mingi lepinguga käest-kinni-võtjaks , vaid ma olen sellel reisil kui teie sõbratar , eesti psühholoog , feminist ! " </s> </p>
<p> <s> " Sõbratarilt ootaks ka veidi sõbralikumat käitumist , " oli mees end taas kogunud ja vajutas juba üpris ülemuslikult sajandat korda liftinuppu , kuigi kohalik inimtõstuk ei teinud viisakaid vahepeatusi nagu Viinis . </s> </p>
<p> <s> " Mina olen just nimelt sõbralik , ma ei korruta päevast päeva , et ma end teile müün , " karjatas Inga nördinult . </s> <s> " Ma olen saadaval täiesti , gratis , tasuta ! </s> <s> Ma ütlesin seda teile juba ! </s> <s> Saage ometi kord aru . </s> <s> Mulle on see teie ostukahtlustus äärmiselt solvav ja alandav . </s> <s> Kui te üldse kunagi kedagi ostnud olete , siis oma abikaasat pärast tema truudusemurdmist ! </s> <s> Just teda te ostsite kõigi oma abielupaberiste ja kindlustatud elu ja pensionigarantiidega . </s> <s> Ja tema müüs maha kogu oma suure õnne , et teie kõrval suurt prouat mängida ! " </s> </p>
<p> <s> " No kuulge , see on juba liig ! </s> <s> Te ei tea minu abikaasast mitte midagi ! " püüdis härra Ints asjatult ülemuslikule toonile pidama jääda , aga Ingat see enam ei heidutanud . </s> </p>
<p> <s> " Ma tõesti tahaksin , et ma mitte midagi ei teaks , aga ma tean tema harjumustest ja kommetest juba rohkem kui oma sõbrannade eelistustest ! " </s> </p>
<p> <s> " Ma olen teid usaldanud nagu sõpra ja teie ? ! " ajas Ingmar Ints end nüüd nii pühaliku õigluspaatosega sirgu , et Inga turtsatas . </s> </p>
<p> <s> " Sõpra ei kahtlustata kogu aeg selles , et teda ostetakse , " muigas naine õelalt . </s> <s> " Kui te tahate koos minusuguse vaese sõbratariga reisida , siis te olete tõesti sunnitud maksma ! </s> <s> Või kellegi jõukamaga sõitma . </s> <s> Oma abikaasat olete te pidevalt kindlustanud märksa suuremate summadega , kuigi see võimukas proua ei suvatsenud täita isegi abielu esmast tingimust , et teile truu olla ja teie kuldset vanadust kaunistada . </s> <s> Teie abielu on igal juhul karil ja olge tänulik , et te laevahukust sellel kaunil saarel kosuda saate . </s> <s> Minule ei paku te ju midagi peale kasina taskuraha , aga ometi olete kogu aeg püha viha täis nagu mõni isehakanud Mefisto , et ma nende paari krossi eest keeldun teile oma hinge müümast . . . " </s> </p>
<p> <s> Ingmar Ints puhkes tahtmatult naerma , aga tõsines taas , sest Inga noomituskõne oli teda mingil määral küll " ostmise " suhtes rahustanud , aga samas ka ta edevust riivanud . </s> </p>
<p> <s> " Ma ei usu , et Kanaari saartele saaks lausa mõne krossi eest sõita ! " lausus mees üpris etteheitvalt . </s> </p>
<p> <s> " Teie tahtsite siia sõita ! " oli nüüd Inga kord solvunud olla . </s> <s> " Mina tahtsin Eestisse tagasi . </s> <s> " </s> </p>
<p> <s> " Me tegeleme praegu teatavasti teie salakaubaga , " poetas mees sarkastiliselt . </s> </p>
<p> <s> " See pole salakaup ! </s> <s> Muidu poleks Tarmo Saagepera seda oma laborisse võtnud , " vastas Inga veidi kahtlevalt . </s> <s> " Ja kui see asi teile mingeid protsente ei anna , siis oleksin võinud oma kauba rahumeeli Viini viia . . . " </s> </p>
<p> <s> " Viinis ei tahetud teid vastu võtta ! " meenutas härra Ints nagu prokurör , kes ühtegi kuriteo detaili eales unustada ei kavatse . </s> </p>
<p> <s> " Ma oleksin selle paki tolle vastiku tüübi sekretäri kätte jätnud , lõppude lõpuks olen ma niikuinii vaid postiljon , kellel pole loota mingit isiklikku kasu ! " </s> </p>
<p> <s> " Kas tõesti ei ole ? </s> <s> Ma sain aru , et teist pidi varsti miljonär saama ? " muigas Ingmar . </s> </p>
<p> <s> " Nojah , loomulikult , siis on mul ometi kord võimalus teid koos teie ilusa kollase särgiga igavesti ja lõplikult ära osta ! " kuulutas Inga võidukalt . </s> <s> " Aga mina olen väga paljudele oma sõpradele raha laenanud ja pole eales küsinud , kas nad on nüüd kõik minu poolt ostetud või ei ? </s> <s> Kui oleks , siis oleks mul igatahes juba suur hulk isiklikke orje ! " </s> </p>
<p> <s> " Ja muudkui laenategi aina suuremaid summasid ? " õrritas Ingmar Ints üpris kahtlevalt . </s> </p>
<p> <s> " Te ise ütlesite , et teie palk on suurem kui tulevane eesti euroametnike kuupalk . </s> <s> Järelikult kui mina laenan viiskümmend krooni , siis see on minu sissetulekust kindlasti suurem protsent kui kogu teie heldus minu suhtes , " vuristas Inga ründavalt . </s> <s> " Mõni väliseestlane arvab küll , et iga tasuta lõunasöök on juba väeti rahvuskaaslase elupäästmine ! " </s> </p>
<p> <s> " Eks kümme aastat tagasi päästeti tõesti nii mõnegi kodueestlase elu . </s> <s> Olete mulle seda ise samuti tunnistanud . </s> <s> Nõukogude eestlastel oli veel muutusteaastailgi kindel viisatähtaeg , taskud vaid rubla- või kroonipuru täis . </s> <s> Iga eestlane , kes teist eestlast aitas , olevat siis pisara silma toonud . . . </s> <s> Nii te vähemalt hiljuti rääkisite ! " </s> </p>
<p> <s> " Just nimelt ! </s> <s> Omakasupüüdmatu abi toob nüüdki pisara silma . </s> <s> Aga teie ei väsi mind hoiatamast , et te minuga ei abiellu . </s> <s> Justkui oleks kõik Viini psühhoterapeudid teid hirmutanud , et vaeste endiste siht on üksnes silmakirjalik abielu . </s> <s> Ja samas nõuate minult , et ma teeksin igavese ja lõpliku otsuse , kas ma kolin teiega kokku elama või ei ! </s> <s> Niisugust otsust oleks teiesugusel ausal mehel õigust nõuda ainult põlvitades ja pühalikku abielutõotust andes ! </s> <s> Aga teie ei tõota muud peale viletsa taskuraha , mis teie arvates peab ühe viletsa nõukogudeaegse inimhinge ostmiseks piisama . </s> <s> Kui me oleme sõbrad , siis me ka oleme sõbrad . </s> <s> Me kumbki ei tea , kas me üldse suudame üle nädala ühes korteris vastu pidada . </s> <s> Ma aiman ainult seda , et teie abikaasa pole teiega magada tahtnud . </s> <s> Muud ma teie intiimvajadustest ei kuulegi ! </s> <s> Ma ometi pidasin teist nii väga lugu , imetlesin teid . </s> <s> Sellepärast ma olen praegu siin , mitte Tallinnas ! " ahastas Inga . </s> </p>
<p> <s> " Ah et juba minevikus ! </s> <s> Pidasite lugu ? </s> <s> Millal siis see lugupidamine otsa sai ? </s> <s> Eile ? </s> <s> Või täna hommikul ? </s> <s> Igatahes Kanaari saartele te ju minuga lendasite , " jätkas Ingmar ikka samas vaimus , nagu poleks ta Inga ahastavast hüüatusest üldse midagi aru saanud . </s> <s> " Ma elan juba oma naisest lahus , mida teie Moskva-kallim pole eales teinud . </s> <s> Ma olen teilt sada korda ausalt küsinud , kas te tahaksite minuga koos elada ? </s> <s> Teie ajate ikka mingit segast udu . </s> <s> Ma lootsin , et meil saab siin ookeanikaldal lõpuks kõik selgeks . </s> <s> Ärge jahvatage ühte ja sama ! </s> <s> Olge aus ja konkreetne ! " </s> </p>
<p> <s> " Kas ainult teie tohite kogu aeg oma abikaasast ühte ja sama jahvatada ? " purskas Inga raevukalt . </s> <s> " Just teie rikkusite kõik ära , mitte mina ! </s> <s> Algusest peale ! " </s> </p>
<p> <s> " No alustame siis uuesti algusest , " üllatas Ingmar naist taas oma lepitava naeratusega . </s> <s> " Kas te tulete Viini elama ? " </s> </p>
<p> <s> " Mu töö on Tallinnas . </s> <s> Te juba tegite kord selle vea , et teie naisest sai vaid logelev kodukana . . . " </s> </p>
<p> <s> " Mu naine oli kord väga hea õpetaja ! " sekkus härra Ints solvunult . </s> </p>
<p> <s> " Jah , just nimelt – oli kord , " ohkas Inga . </s> <s> " Tema võis seda endale lubada , et " oli kord " . </s> <s> Nagu õnneliku lõpuga muinasjutus , sest ta jääb ju teie tahtel igavesti teie abikaasaks , kõigiti kindlustatuks nagu Austrias kombeks . </s> <s> Mina ei või endale lubada oma erialal õigupoolest isegi mitte kahekuulist pausi , sest siis mind poleks lihtsalt enam olemas . </s> <s> Ja pärast kahte aastat oleksin täiesti elusalt maha maetud . </s> <s> Aga just seda suuremeelne härra Ints soovib . </s> <s> Ei mingeid teiepoolseid kohustusi , aga minu poolt olgu täielik andumine peremehele , kes mööda Euroopat hulkuvat intelligenti võib iga hetk kui tarbetut mänguasja ukse taha visata . </s> <s> Ja mina olen selle väljaviskamise juba ette kuhjaga ära teeninud – oma nipsakuse ja sõnakuulmatuse , jaah , peaaegu kõigega ! </s> <s> Halastust pole mul teilt loota ja seaduste kaitset ammugi mitte . </s> <s> Lihtsalt nõme naine , kes enam kuhugi ei kõlba , ei kellegi koju ega endisesse ametisse ! </s> <s> Lihtsalt töötu ja kodutu narts ! </s> <s> Aga teid see loomulikult ei huvita , nagu ka mitte teie poolatarist koristaja tulevik . </s> <s> See on vaid hea " must " äri , sest lääne armukesed läheksid hoopis rohkem maksma ja oleksid tunduvalt igavamad kui ida kõrgesti haritud ja ennastohverdav naissugu . . . </s> <s> Aga teie ja teie abikaasa olete ennast igasuguste kindlustustega nii ära kindlustanud , et " ida " inimeste pärast muretsemine teile lihtsalt pähegi ei mahu . </s> <s> Kuigi see on sama vana lugu nagu näidend tollest lillemüüjast , kelle üks keeleteadlane teatavasti Londonis üles korjas . </s> <s> Milleks naised pärast veel kõlbavad , ilma pensioni ja abieluhüvituseta . </s> <s> See ongi patriarhaalse maailma suurim võim naiste ja abielu üle . </s> <s> Ja see ongi minu arvates aus alatus , härra Ints , kui te tahate mind sundida niisugustel tingimustel endaga koos elama ja teid pidevalt lõbustama ! </s> <s> Odavalt ihasid üles kütma ! " </s> </p>
<p> <s> " Ah et siis summa on liiga väike ? </s> <s> Või kuidas ? </s> <s> Seda sa arvad ? </s> <s> Ja miks me ikka nii tobedalt teietame , kui me nii intiimseid asju arutame ? </s> <s> Kas see on ka hinna üleslöömine ? " pahvatas Ingmar alandatuna , aga samas kuidagi kergendatult . </s> <s> " Vähemalt sinatamise olen ma ammu ära teeninud . . . </s> <s> Ometi said sa kord olulist välja öeldud ! </s> <s> Vähemalt tean , mida mõtled . . . </s> <s> Kuigi lootsin kuulda midagi märksa romantilisemat ja ilusamat ! " </s> </p>
<p> <s> " Romantilisemat ? </s> <s> Siis olge ise romantilisem ja ärge vehkige oma rahakotiga ! " ohkas Inga . </s> <s> " Ainult soomlased ütlevad kõigile eesti tibidele sina , aga ega eesti naised neist sellepärast rohkem lugu pea . </s> <s> " </s> </p>
<p> <s> " Noh , minust te ka ju eriti lugu ei pea , nagu ma äsja aru sain , nii et läheme aga kohe sinale üle , " muigas Ingmar virilalt . </s> </p>
<p> <s> Inga ei jõudnud vastata , sest nad astusid lifti ja peatselt naeratas neile bussis vastu Dora veelgi kütkestavamaks toonitatud tulipunane naeratus . </s> <s> Ingat hämmastas , et ka moskvalanna rinnad mõjusid senisest ümaramatena , nagu oleks ta just äsja iluoperatsioonilt tõusnud . </s> <s> Või suutsid mõned rinnahoidjad niisuguseid loodusimesid korda saata ? </s> </p></div3><div3 type="peatükk"><head> 7 . peatükk </head>
<p> <s> Kanaari saarte suurim saar Gran Canaria kaotas Inga jaoks palju oma unelmasärast juba kohalikus lennujaamas , millest isegi Tallinna värskelt remonditud hoone tundus märksa euroopalikum . </s> <s> Aga siis oli ta veel õrnalt püüdnud Ingmari kaunikujulisi käsi ja igatsenud üha suuremaid erootilisi naudinguid , sest just siin pidi kogu nende kirg lõpuks väärika lahenduse leidma . </s> </p>
<p> <s> Nüüd oli Inga unelm aga lõplikult haihtumas tänu Dora pealetükkivatele naeratustele , sest Ingmar oli isegi turismibussis istunud just selle Moskva paari selja taha . </s> <s> Huviretkele sõites tõmbus Inga Ingmarist võimalikult kaugele , justkui võiks ta nii vältida kontakti ka Doraga , kes pidevalt Ingmarile teavet jagas , nagu oleks tema seda ekskursiooni juhtiv giid . </s> <s> Kräsupealine Kanaari saarte püsielanik silmitses samas arupidava tähelepanelikkusega bussiseltskonda ega kavatsenudki veel oma kõnerünnakut alustada ega varahommikuselt uniseid reisijaid liiga pealetükkiva jutuga ärritada . </s> </p>
<p> <s> Ja mida siin tõesti nii väga kuuldavale tuua oligi ? </s> <s> Varsti selgus , et ajalugu ja elu-olu oli olnud veel hullem , kui Inga oli oletanud . </s> <s> Kanaari saared müüdi turistidele innukalt maha , sest kogu olmetase oli enne seda lennukat ideed piirdunud koobastes elamisega ja just sinna nad teel olidki , sest need pärismaalased , kes polnud suutnud turiste orjama hakata , elasid endist viisi mägedesse raiutud maakeldri sarnastes elukohtades . </s> <s> Kohalik äriidee oli aga sedavõrd lennukas , et isegi koobastes elamine läks äriks , mõningaid niisuguseid tube näidati turistidele . </s> <s> Inga oli sama masendava elamuse saanud vaid viimati endisel Ida-Saksamaal koonduslaagris muuseumi külastades , kus tuhastatud inimkehadest räägiti ka sama ükskõikselt nagu seafarmi uutest ja kõige majanduslikemaist tapamoodustest . </s> </p>
<p> <s> " Eestis peaks sel kombel välja pakutama meie prügimäed ! </s> <s> Eks seal meie pudelikorjajad ju pesitsevad , " poetas Inga kibestunult . </s> <s> " Kui see oleks aga liigselt õuduste koopa moodi , siis võiks ju Tallinnas algust teha Lasnamäega ! " </s> </p>
<p> <s> " Minu arvates on siin kõik väga huvitav ! " väitis Ingmar etteheitvalt . </s> <s> " Eestis on ju täiesti testsugune ajalugu ja . . . ja olukord . </s> <s> Lõpetage see nõme võrdlemine ja ärge rikkuge teiste tuju ! " </s> </p>
<p> <s> Ja härra Ints manööverdas end osavalt Dora kõrvale , kes ilmselt ta tuju ei rikkunud , kusjuures Roman näis olevat sama mossis nagu Ingagi . </s> </p>
<p> <s> Inga heitis pilgu vaid ühte koobastuppa ja läks siis tagasi päikese kätte , et härra Intsi etteheite üle mõtteid mõlgutada . </s> <s> Jah , Eestil oli loomulikult teistsugune ajalugu , kuid Tallinna kõige viimane nõukogulik linnaosa – Lasnamäge – oli teatavasti ehitatud samavõrd uhkeldavana ja eelkõige välismaalaste tarbeks nagu umbes samal ajal Kanaari saartele püsti löödud turismilinnak . </s> <s> Järelikult olid nii Nõukogude Liitu kuulunud Eesti kui ka Hispaaniaga liidetud Aafrika saared pidanud leppima võõraste sisserände plahvatusliku tõusuga . </s> <s> Neis kõrghoonetes polnud tõelist kodusust , sest nad polnudki mõeldud ühe rahva päriskoduks , vaid pigem rändrahva okupatsiooniks , kas siis tööstuslikuks või turismialaseks . </s> <s> Igal juhul allutamiseks , vallutamiseks , kohalike sundseisu surumiseks . </s> <s> Ja ka Kanaari saarte autonoomne valitsus oli sellest lõpuks aru saanud ja võtnud paar aastat tagasi vastu otsuse , et turismihotellide üha kiirenev ehitus nende kodusaartel otsustavalt peatataks . </s> <s> Eurooplaste suurest rahast hoolimata hakkasid nad olulisemaks pidama kodutunnet , mida kahekümnenda sajandi jõukad turistid hävitasid peaaegu sama edukalt nagu kunagised sõjakad rändhõimud , kes ratsutasid kohale , laastasid kohalike hinge ja ihu ning kadusid siis taas kõrbe või stepi avarustesse . </s> <s> Uhiuut Lasnamäe linnaosa oli ju ka kunagi propageeritud kui Eestimaa pealinna suurimat uhkust ja kohalike probleemide parimat lahendust , sest kaasaegsete tööstusharude arendamine ja võõrtöölised pidid kindlustama hästi pika sammu igatsetud kommunismiparadiisi suunas ! </s> <s> Pärast iseseisvumist muundus see linnaosa aga kõige moodsamast ja uuemast äkki kõige vanamoodsamaks , räpasemaks , taunitavamaks . </s> <s> Loomulikult oli Eesti päriselanike nördimus samavõrd põhjendatud kui Kanaari saarte pärismaalaste oma , sest kiiruga püstitatud uued hooned tõid ikkagi sisse pigem rändrahva laastavat vaimu . </s> <s> Tallinna paneelmajade inetus rägastikus hakkas okupantide võõrkeelsus veel eriti hirmuäratavalt vohama . </s> <s> Inga oli just sinna nõukogude ehituskunsti " muuseumi " korteri saanud ja selle üle ometi rõõmustanud nagu paljud teisedki eestlased , sest uus kodu pealinnas oli igal juhul suur õnn ja oli seda tänase päevani , sest korterikriis polnud ka Eesti Vabariigis lahendatud . </s> <s> Vaesemad eesti pered olid tihti sunnitud isegi neist ilutuist paneelmajadest välja kolima , jah , sugugi mitte ainult võõrkeelsed , sest ka vaesunud eestlastel oli järjest vähem raha pealinna üüri maksmiseks . </s> <s> Mõningaid luksuslikke elamurajoone näidati aga välismaalastele samal kombel nagu nõukogude ajal. </s> </p>
<p> <s> Igal juhul olid Kanaari saarte põlisasukad märksa leidlikumad oma vaesust tõelise seitsmenda maailmaimena maha müüma . </s> <s> Kui Lasnamäel oleks kuulutatud sama eksootiliseks turismiobjektiks nagu siinsed koopad , siis oleks Inga kindlasti ka oma korteri turismiobjektiks pakkunud , et näete , jah , just nii roostes torud ! </s> <s> Ja vaadake vaid , kui veidrad vanad radiaatorid peavad siin talv läbi sooja andma ! </s> <s> Remont on tegemata peaaegu kakskümmend viis aastat , seepärast võite imetleda , et just nende unikaalselt räpaste tapeetidega korter anti õnnelikule omanikule üle . </s> <s> Nautige ometi , armsad eurooplased , seda rariteetset ehitusimet , sest impeerium on ju haihtunud olematusse nagu salapärane Atlantis ja seepärast saab vaid selles ainulaadses kortermuuseumis näha , kuidas nõukogude ajal viimistlus lõpetati või õigupoolest lõpetamata jäeti . </s> </p>
<p> <s> Inga Velmer harjutas just niisugust giidikõnet , kui Ingmar koos Doraga lõbusalt vesteldes oma ringkäigult tagasi jõudis ja talle viipas , et võiks minna taas veini jooma . </s> <s> Polnud veel lõunagi , aga juba nad jõid . </s> <s> Inga polnud harjunud isegi mitte igal õhtul alkoholi pruukima . </s> </p>
<p> <s> Veinist ja pikast magamatusest uimasena jätkas Inga valjusti oma arutlusi eestlaste samalaadsetest võimalustest : " Uskuge mind , eestlased pole küll hiljaaegu koobastes elanud nagu need kõrbemägede elanikud . </s> <s> Eesti Vabariigi vanaemad ja vanaisad mäletavad kahjuks veel liiga hästi seda , et kord oli eesti piim parim ja meie Tartu ülikoolis õpetasid maailmakuulsad professorid . </s> <s> Liiga hea mälu on paraku enda müümisel hukatuslik , sest just oma vaesust tuleks rariteetse turismiobjektina välja pakkuda , mitte seda häbeneda ja oma kultuursusega ülbitseda . </s> <s> Tuleks õppida väärikalt alandlikku peremehelikkust , millega hiilgavad Kanaari saare põliselanikud , kes hoolitsevad oma välisturistide nagu isikliku lüpsilehma eest . </s> <s> Sugulaslikult , armastavalt ja oma kohta teades , sest see lüpsilehm pole neile mingi tavaline eestimaine Mustik , kelle piima ja koorega võis kunagi kiidelda , vaid pigem midagi India püha lehma taolist , keda ei tohi segada isegi mitte autoteed ületamast ega lehma loomulikkusega avalikult igasuguseid füsioloogilisi tarbeid rahuldamast . </s> <s> Kanaari saarte päriselanikele on jõukas turist igal juhul püha , sest tänu temale pole kahekümnenda sajandi keskpaigast peale saartel enam ühtegi koopaperemeest , vaid kõik on alandlikud turismiteenrid , aga kui turist on püha , siis on see peaaegu rituaal ja usk , mitte aga tavaline inimväärikust alandav orjus . </s> <s> Just nii peaks ka iga idakas lääne inimestesse suhtuma . . . " </s> </p>
<p> <s> " Inga , arvesta , et meie lauakaaslane ei valda eesti keelt . </s> <s> Võiksid olla viisakas ja rääkida inglise keeles ! " lõikas Ingmar ta monoloogi pooleks . </s> <s> " Ja kui sa seda keelt piisavalt ei valda , siis . . . siis . . . nautigem lihtsalt head Kanaari saarte veini ! " </s> </p>
<p> <s> Kogu kuuldud kiidulaulust hoolimata meenutas nende viietärnihotell Ingale millegipärast tema kodust Lasnamäed . </s> <s> Sama kõledad ja kodususeta nagu vene sisserändajate jaoks ehitatud nõukogude paneelmajad , tundusid Ingale ka kohalike luksuslikeks tembeldatud hotellihooned , mille erinev arhitektuur ja igasugused moodsad kaunistused ei suutnud ometi peita seda kurba tõsiasja , et saarel puudus ajalooline areng , ka arhitektuuris . </s> <s> Kohalike esimesed isepäised katsetused sarnanesid pigem vene piiriäärsete külade arhitektuurituse kui tõelise ehituskunstina . </s> <s> Kanaari saartel olevat lõpuks niisugune isetegevus ära keelatud , et alustad koerakuuditaolisest ulualusest ja ehitad sellele muudkui juurde igasuguseid tornikesi ja kambrikesi , kuni maja on hiljem küll oma veidrustes armsalt kummaline nagu mõni arhitektuuri nali . </s> <s> Kanaari saare hotellide vahel ringi tiirutades hakkas Inga igatsema oma sajanditevanust vanalinna . </s> <s> Ta tundis äkki meeletut uhkust oma armsa Eestimaa ajaloo üle . </s> </p>
<p> <s> " Meie . . . eestlased , " ei loobunud Inga nii lihtsalt oma emakeelest selle tulnukat teeskleva moskvalanna kasuks . </s> <s> " Meie . . . me pole juba tuhandeid aastaid koobastes elanud , aga oleme säilitanud oma keele . </s> <s> Kanaari saarte kohalikud on aga üle läinud hispaania keelele , just keele kaudu allutatakse kõige enam . . . kuidas me küll oleme suutnud ? </s> <s> Meie , eestlased ? </s> <s> Läbi ristisõdade ? </s> <s> Läbi kõikide alanduste ? </s> <s> Ah , missugune rahvas . . . </s> <s> Teis , Ingmar , on ehk kindlasti ka baltisakslaste verd , teil on nii uhke hoiak , ah , teis . . . " </s> </p>
<p> <s> " Me pidime ju sinatama ! " kuuliski Inga baltisaksalikult ranget manitsust . </s> <s> " Ja rääkima keelt , mida kõik oskavad ! " </s> </p>
<p> <s> Dora hakkaski väga koketselt vadistama kohalikest hindadest ning mees unustas paugupealt Inga üleva tiraadi eestlaste vastupidavusest , keskendudes hoopis nõukogude kindralitütrega flirtimisele . </s> <s> Ah nii , kas see oligi siis abielumeeste kaaslaste igaveseks needuseks ? </s> <s> Nemad pidid alati olema teisejärgulised ? </s> <s> Nemad olid ju olemas nagu taskurätt härrasmehe püksitaskus . </s> <s> Alati puhtaks pestud ja käeulatuses . </s> <s> Neid võis hüljata ilma igasuguse taktitundeta , kui oli vaja pugeda mingile täiesti kõrvalisele daamile . </s> <s> Ja veel kellele ? </s> <s> Sellele mitmemehepidajale Dorale , kes nautis nii abielu kui ka vabaelu eeliseid , kusjuures Inga polnud osanud kasu saada ei ühest ega teisest . </s> </p>
<p> <s> Kogu tema vaimustus eesti rahva kangelasliku mineviku üle tuhmus . </s> <s> Ehk suutis Dora märksa enamatki ? </s> <s> Niisugusel kogenud võrgutajal oleks olnud lihtne Ingmari potents või impotentsus välja selgitada . </s> </p>
<p> <s> Psühholoog Inga Velmer ohkas ja kallas Ingmari imestuseks ühekorraga kurku kogu veiniklaasi sisu . </s> </p>
<p> <s> Ja tõsi see , kohe läks tal märksa lõbusamaks . </s> <s> Vallatult itsitama ajas nii Dora prouaintsilik jutt igasugustest väärt kaupadest kui ka Ingmari seltskondlik püüdlikkus okupandist kindralitütrele meele järele olla . </s> <s> Kõige naljakam oli aga Romani poisilikult turris armukadedus . </s> <s> Irina alandajale oli see igatahes päris paras õppetund ja ootamatult õiglane kättemaks . </s> </p></div3><div3 type="peatükk"><head> 8 . peatükk </head>
<p> <s> Järgmised päevad ei toonud niisiis oodatud lähenemist , vaid hoopis seltskondliku suhtlemise kahe paari vahel , kusjuures Inga ja Roman olid jäetud mõlema endise kaaslase sõnamängu vaikivateks tunnistajateks , sest kumbki neist ei teadnud midagi ei Euroopa luksustoodetest ega firmadest , mis olid Dora põhirelvaks Ingmari tähelepanu hõivamisel . </s> <s> Ja kui sellestki veel ei piisanud , leidis venelanna ikka mõne kauge riigi , mida tema oli koos oma abikaasaga külastanud nagu ka härra Ints proua Sigridiga . </s> <s> Ja see abielulik reisimälestuste vahetamine tundus Ingale sageli viimase piisana selles Ingmari pilgeni täis meenutustelaekas , mis oli teda algusest peale piinanud nagu tõeline mürgikarikas . </s> <s> Ja eriti küüniliseks muutusid need ühised koketsed meenutamised Inga jaoks veel selle tõttu , et Ingmaril polnud ikka veel aimu ei oma lauanaabrite rahvusest , kodulinnast ega omavahelistest suhetest . </s> <s> Ja ka psühholoog Inga Velmeril polnud enam mingit tahtmist ega võimalust Ingmari silmi avada . </s> </p>
<p> <s> Inga hakkas hommikuti hoopis üksinda välja hiilima , et vähemalt veidi rahulikult kohalikku loodust ja ajalugu uurida . </s> <s> Gran Canaria saare ajalugu veenis Ingat üha uuesti , et võimalus Eestis ka pärast sadu eri rahvustest vallutajaid ikka veel oma emakeeles rääkida oli ühtaegu ime , õnnistus ja needus . </s> <s> Kanaari saartest olid üle käinud põhiliselt Hispaania ja Portugali väed . </s> <s> Ristiusku pöörati neid ilmselt sama riukalikult nagu eestlasigi , sest 1481. aastal tapeti kavalust abiks võttes üks pärismaalasest kanaari kuningas , teine aga viidi vangina Hispaaniasse , et teda seal lõpuks ristida . </s> <s> Kanaari emakeelest jäädi erinevalt eestlastest ilma seetõttu , et hispaanlased andsid välja eriti salakavala seaduse , mis sundis vallutajaid kuue kuu jooksul kohalikega abielluma . </s> <s> See on veel märksa mõjuvam allutamine kui kogu eelnev verine vägivald . </s> </p>
<p> <s> Ehk jäi eestlaste maakeel alles just tänu sellele , et balti siniverelised püüdsid alati säilitada verepuhtust ? </s> <s> Maakeelsetele jäi seega suhtlemiseks alles nende emakeel . </s> <s> Baltisakslaste kõrkus kandus küll hiljem üle ka nõukogude vägede eest pagevatele eestlastele . </s> <s> Ja seegi oli saatuse tahtel eesti keelt säilitav ! </s> <s> See perede sund , tava ja komme , et eestlane abiellugu eestlasega ! </s> <s> See ei mõjunud ju mitte ainult Ingmarile Stockholmi rootslase seas , nagu Inga oli alati teadnud , vaid ka üdini venelikus Siberi keskkonnas , kus isegi oma emakeeles rääkimist peeti suure rahva reetmiseks . </s> </p>
<p> <s> Inga oli Stalini ajast märksa hilisematelgi reisidel märganud , et vene küla heasüdamlik pererahvas muutus õige tigedaks , kui külalised äkki paar sõna ka emakeeles vahetasid . </s> <s> See oli lausa atavistlik viha võõra ja tundmatu keele vastu , kuigi Baltikumist pärit elanike aktsenti võeti vastu tunnustavalt , nagu olnuks see samasugune jõukuse tunnus nagu ennevanasti hästi suur ja priske kõht , mis aitas talve üle elada . </s> <s> See oli eelkõige " hea elu " aktsent . </s> <s> Seal kusagil Baltikumis oli ju nii kohvikoort kui ka tordilõike , erinevalt neist Siberi küladest , kus piimast või kohupiimast ammu enam ei unistatud . </s> <s> Kui isiklikku lehma polnud , siis polnud poodigi mõtet minna , sest seal laiutas Ingat hirmutav ja sõjaaegu meenutav tühjus , nagu valmistutaks külakauplust kohe sulgema , sest kõik sööjad on ammu rindele läinud . </s> <s> Aga ei suletud midagi . </s> <s> Müüjanna sai palka ja näis mitte üksnes aasta-aastalt , vaid lausa päev-päevalt paksemaks paisuvat . </s> <s> Müüjad olid justkui endiste vene mõisnike manulised ja nende aseaine , vaesteks seltsilisteks olid külapoekese juurde kogunevad kõhnad , krimpsus ja hambutud joodikud . </s> <s> Just nende hambutute nälgijate saatust olid eesti küüditatud oma järglaste jaoks vältida suutnud , sest perevaist ei võimaldanud kohalikesse armuda , vaid sundis neid rändlindude kombel tagasi koju suunduma ja emakeelset kaaslast otsima . </s> </p>
<p> <s> Aga missuguse saatuse olid oma järglastele kinnistanud kas või Ingmar Intsi vanemad , kui nad ei lubanud tema bioloogilisel vaistul täiel võimsusel töötada , vaid surusid peale selle emakeele filtri , mis kõigepealt juhtis ta nii õigesse ja nii õnnetusse abiellu proua Intsiga . </s> <s> Ja nüüd , Kanaari saartel , oli see emakeele filter valmistamas Ingmarile ja Ingale uut õnnelõksu . </s> <s> Millist küll ? </s> </p>
<p> <s> Ingal oli üksinda ringi jalutades piisavalt aega välja uurida , et Portugali ja Hispaania kuningad olid Kanaari saari teineteisele kinkinud juba ammu enne nende saarte vallutamist . </s> <s> Sama võinuks öelda Ingmari kuningliku helduse kohta . </s> <s> Ta kinkis endale Inga , kes polnud ju üldse kingitav . </s> <s> Kõik vallutajad olid mingil moel naeruväärsed , aga ilmselt ei erinenud ülemusliku üksikisiku psühholoogia kuigivõrd kuninga omast , sest elati ikka endist viisi ostu-müügi ühiskonnas . </s> <s> Ingmar Ints ei tahtnudki ehk Ingat teadlikult osta , aga ta oli ülimalt hämmastunud , miks Euroopa kapitalismi poolt kinnimakstud idakas keeldus end vabatahtlikult tema omaks tunnistamast . </s> </p>
<p> <s> Miks Inga vastu sõdis ? </s> <s> Jah , miks ? </s> <s> Aga mille vastu protesteerisid Kanaari vanad kuningad ? </s> <s> Ja eestlaste vabad muistsed juhid ? </s> <s> Eks ikka selle vägivaldse ülemvõimu ja oma vabaduse kaotamise vastu . </s> </p>
<p> <s> Kui Inga jäänuks Ingmari kõrvale , olnuks ta mehest täielikult sõltuv erinevalt lääne abikaasadest , sest ta oleks kapitalismi uue võidukäigu igasuguste seaduslike õigusteta sõjasaak , mitte võrdne kaaslane . </s> <s> Ja just seda psühholoog Inga Velmer ei tahtnud , kuigi Ingmar talle meeldis . </s> <s> Aga mehelikult meeldida võisid paljud võõrad väepealikud . </s> <s> See ei takistanud kangelaslikke naisi nende päid taldrikul vastu võtmast , sest see oli ainus võimalus ühte väejuhti naiselikul kombel võita ja tema pead igaveseks oma valdusse saada . </s> </p>
<p> <s> Poolsalajane lõbuelu idakaga poleks üht võidukat lääne meest praegugi häbistanud , vaid see oleks talle olnud täpselt samuti auasjaks , nagu olid olnud alistatud printsessid eduka väejuhi haaremis . </s> <s> Härra Ints oli enda meelest igati aumees . </s> <s> Ja see oli Inga jaoks veel kõige kohutavam . </s> <s> Just euroopalikud aumehed oleksid pidanud aru saama , et ei saa käituda keskaegsete vallutajate kombel . </s> <s> Teadaolevalt pidid Kanaari saarte okupeerijad kuue kuu jooksul kohalike naistega paarituma . </s> <s> Ja see oli veel isegi õilsameelne variant alistatud naiste suhtes , sest pärismaalannadega abielludes tagati kohalikele naistele kõik seaduslikud õigused . </s> <s> " Ausal " härra Intsil abielu plaanis polnud , kuigi tsivilisatsioon oli mitme sajandi võrra edasi arenenud ! </s> </p>
<p> <s> Kui kogu seda ühemõtteliselt kasuahnet " ostujuttu " oleks rääkinud mõni võõrkeelne , poleks see Ingat nii hinge põhjani vapustanud , aga Ingmar polnud Ingale esimesest hetkest peale mitte üksnes inimlikkuse , vaid ka rahvusliku taasühinemise sümbol . </s> <s> Just see mees oli talle tõestanud , et liitsõna " väliseestlane " on täiesti tarbetu , sest tema ja Ingmari vahel näis valitsevat ürgselt eestilik kokkukuuluvus , mis ei avaldunud sugugi mitte ainult keeles . </s> </p>
<p> <s> Jah , ehk oli Eestis muistsel ajal valitsenud matriarhaat , sest Inga pidi oma jahmatuseks tunnistama , et tema eest olid välismaal täiesti omakasupüüdmatult hoolitsenud vaid eesti naised . </s> <s> Eriti muidugi vanaproua Ursula , kes sobinuks igati mõne muistse eesti hõimu juhiks nii oma headuse kui ka halastuse poolest . </s> <s> Väliseesti mehed langesid enamasti ikka iseenda seatud ostu-müügi lõksu . </s> <s> Lõksu , millest vanaproua eales juttu ei teinud , kuigi oli Inga heaks kulutanud rohkem raha kui vaimselt suursugune humanist Ingmar Ints , kes enne nende otsustavat lahkumist vaevalt kulutada oleks jõudnud . </s> </p>
<p> <s> Lisaks proua Sigridile veel proua Dora ? </s> </p>
<p> <s> See oli liig mis liig . </s> </p>
<p> <s> Ingmar Ints oli juba algusest peale muutnud nende armuloo mingiks pahupidiseks jandiks Eriti naeruväärseks muutis selle veel Dora päritolu lõputu mõistatamine , mis jätkus ka Kanaari saarte botaanikaaias . </s> </p>
<p> <s> " Ingmar , kas sa ei võiks vahelduseks uurida ka taimede päritolu , mitte ainult Dora oma ? " ei suutnud Inga ennast enam pidada . </s> </p>
<p> <s> " Jälle see rumal armukadedus ! " noomis Ingmar üleoleva enesekindlusega . </s> </p>
<p> <s> " Kui teie ise oma abikaasat armukadetsesite , kas see siis polnud nõme ? " küsis Inga tasa . </s> <s> " Olen sellest emotsionaalsest piinamisest pidevalt kuulma pidanud ! " </s> </p>
<p> <s> " Minu abikaasa puhul oli juba hoopis teine asi ! " hüüatas härra Ints punastades . </s> </p>
<p> <s> " Loomulikult , teie abikaasa puhul on alati kõik teisiti , " tegi Inga veel meeleheitliku katse avameelsuseks . </s> <s> " Aga kui te ise teisi piinate , siis on ka teistel täpselt sama valus , paha ja alandav . . . " </s> </p>
<p> <s> " Kes küll teid piinab ? " ajas mees uskumatult silmad pärani . </s> <s> " Peab ometi teiste inimestega lävima . </s> <s> Ja ise te tahtsite eraldi tube , muidu me oleksime kogu aeg koos olnud ! " </s> </p>
<p> <s> " Kui me oleksime ühes toas , oleks see olukord mulle veel alandavam , " sosistas Inga tasa . </s> </p>
<p> <s> " Te mängite mingit veidrat mängu , teietate mind ! </s> <s> Ma lihtsalt ei saa teist aru ? </s> <s> Dora on lihtsalt kena ja sümpaatne abielunaine , kellega me oleme juba ammu sina peal . </s> <s> Tema ei kekuta nagu teie ! " noomis Ingmar Ints üpris kahjurõõmsalt . </s> <s> " Kui te tahate mind päriselt endale saada , küllap te siis teate , mida üks naine peab tegema . . . " </s> </p>
<p> <s> " Kuidas ? " karjatas Inga jahmunult . </s> <s> " Mida ma pean tegema ? ! </s> <s> Öelge see juba parem otse välja ! " </s> </p>
<p> <s> " Ei , noh , iga naine teab , mida ta peab tegema , et meest endale saada , " lausus Ingmar Ints väärikalt . </s> </p>
<p> <s> " Ma arvasin naiivselt , et me sõitsime Kanaari saartele nagu kaks armunut , aga mitte selleks , et ma teeksin midagi , mida kõik naised peavad tegema , et mehi endale saada , " sõnas Inga sarkastiliselt ja tal kadus järjekordselt igasugune isu avameelsuseks . </s> <s> Lõppude lõpuks polnud sel mingit tähtsust , kas Dora oli venelane või neeger , eskimo või tulnukas . </s> <s> Ingale oli kõige tähtsam Ingmari käitumine ja see oli tõesti ülimalt hoolimatu , jah , lausa vastik , mida naine poleks varasemaid vaimseid vestlusi harrastades temalt küll oodata osanud . </s> </p>
<p> <s> Kanaari saarte botaanikaaias jäi Inga niisiis mornilt üksi kohvikusse konutama ja püüdis meeleheitlikult mitte jälgida Ingmari ja Dorat , kes koos kaktuste vahele kadusid . </s> <s> Ah , kuidas Inga igatses lehtpuude järele ! </s> <s> Mis asja oli tal Aafrika saare mingite kaktuseogadega ! </s> <s> Ja kus oli ometi Roman , kes pidanuks hoolega oma Dorakesel silma peal hoidma ja armureisi nautima ? </s> </p>
<p> <s> Ootamatult vajus Inga kõrvale pikk mehevolask , muidugi Roman , kes varem oli kindlameelselt temaga lävimist vältinud ja ainult üha süngemalt härra Intsi põrnitsenud . </s> </p>
<p> <s> " Nii palav ? " esitas tunnustatult tunnustamata helilooja Ingale retoorilise küsimuse , mis võinuks tähendada ka nendevahelises sõjas korraks heisatud valget rahulippu . </s> <s> Romanil polnud ilmselt võõrkeeled sugugi nii soravalt suus nagu iginoorel Doral . </s> <s> Ehk nautis mees võimalust lõpuks ometi veidi vene keelt rääkida , olgu kas või Ingaga … Jah , see emakeele lummus , mis ühendab isegi vaenlasi , eriti mõnes kauges eksootilises paigas . </s> <s> Pealegi olid nad Irina ja Romani segaste suhete kaudu kuidagi veidralt lähedased , peaaegu nagu igaveses tülis kauged sugulased . </s> </p>
<p> <s> " Jah , kuum tõesti , " vastas Inga sama lühidalt . </s> </p>
<p> <s> " Mis mees see teie kaaslane õieti on ? " püüdis Roman ükskõiksust teeselda . </s> <s> " Kas naistenäljas nagu kõik need eurooplastest idakate jahtijad või veidi elegantsem eksemplar ? " </s> </p>
<p> <s> " Me elame eri tubades ! " tõrjus Inga mehe abitu katse midagi teada saada . </s> </p>
<p> <s> " Eri tubades elamine näitab ainult raha üleküllust ja mõttetut laristamist , " muigas vaest boheemlast kehastav Roman armulikult . </s> </p>
<p> <s> " Kas teid huvitab rohkem härra Intsi rahaline või seksuaalne potents ? " pilkas Inga armutult . </s> <s> " Täpsustage oma küsimust ! " </s> </p>
<p> <s> " Mäletan , et nõukogude ajal reisides magasime vahel viiekesi ühes laias hotellivoodis ja uni oli ülihea . . . </s> <s> Olid alles romantilised sõidud , aga siin ainult peenutsev koogutamine ja võltsid naeratused , " otsis Roman ilmselt jutukaaslast , et oma pettumust välja valada . </s> </p>
<p> <s> " Hea , et teie Doral pole võltsi naeratust , ikka kõige siiram heatahtlikkus . . . loomulikult härra Intsi vastu ! " õrritas Inga . </s> </p>
<p> <s> " Minu arvates on ju teil suur armastus . </s> <s> Te tulite ometi koos puhkusereisile Kanaari saartele , aga nüüd konutate siin üksinda . </s> <s> Miks te teda Dorale kaela määrite ? " nõudis Roman ootamatult süngelt . </s> <s> " Pange oma õigused maksma ! " </s> </p>
<p> <s> " Mul pole talle mingeid õigusi , " ei mõelnudki Inga mehe armukadeduspiinu leevendada ja teda mingi väljamõeldud tervisehäirega lohutada . </s> <s> " Ja seda , kas Ingmar Ints on naistenäljas või mitte , ei tea ma kahjuks üldsegi mitte ! </s> <s> Aga küllap vastupandamatu Dora selle peatselt kindlaks teeb . </s> <s> " </s> </p>
<p> <s> " Kuidas ? ! " ajas Roman end ähvardavalt sirgu . </s> </p>
<p> <s> " Meie oleme härra Intsiga vaid ärireisil ! " pahvatas Inga väljakutsuvalt . </s> <s> " Ma ei saa kahjuks jagada teaduslikku informatsiooni ei selle mehe potentsi ega impotentsuse kohta , sest mul andmed lihtsalt puuduvad . </s> <s> Sorry ! </s> <s> Kui teil on mingit testi vaja , siis uurige palun Doralt ! " </s> </p>
<p> <s> " No see on juba liig ! " kargas Roman püsti nagu armunud nooruk . </s> </p>
<p> <s> " Mida siin siis nii väga liigset on ? " ei jätnud Inga . </s> <s> " Dora on abielus ja kogenud naine , tema käes on igasugune seksiinfo lihtsalt käkitegu ! " </s> </p>
<p> <s> " Te olete . . . olete vaimne ja moraalne värdjas ! </s> <s> Teiega on võimatu millestki tõsisemast rääkida ! " pahvatas hinge põhjani haavunud õilishing ja juba oligi Roman kaktuste vahele kadunud . </s> </p></div3><div3 type="peatükk"><head> 9 . peatükk </head>
<p> <s> Sel õhtul katsetas Inga isegi meeleheitlikku armukadedusstseeni ja keeldus üldse õhtusöögile ilmumast , sest Ingmar oli lisaks botaanikaaias kudrutamistele kiitnud avalikult ja Dora suureks heameeleks venelanna saledust , sest mida kõhnemad daamid , seda paremini sobivat neile kõik riided . </s> </p>
<p> <s> " Ma olen dieedil , " naeratas Inga leebelt , kui ta Ingmari jahmunud nägu nägi . </s> <s> " Ükski kõhnuja ei tohi õhtul süüa ja mina tahaksin teile ometi kord meele järele olla nagu . . . </s> <s> Dora ! " </s> </p>
<p> <s> " Jälle see Dora ! " vihastas Ingmar kohaliku haaremipidaja kombel , kelle lemmiknaised omavahel tülis . </s> <s> " Ma pean ometi teiega koos õhtustama . </s> <s> " </s> </p>
<p> <s> " Peate ? </s> <s> Milleks puhkusereisil niisugust sundi vaja on ? </s> <s> Vaba mehena võite õhtustada sellega , kellega teil lõbusam on ! " </s> </p>
<p> <s> " Inga , ärge ajage lapsejuttu ! </s> <s> Dora on siin oma kaaslasega . </s> <s> Mul pole temaga midagi tegemist , " noomis Ingmar . </s> </p>
<p> <s> " Kas tõesti ? </s> <s> See oleks siis küll esimene õhtu , kui teil temaga tegemist poleks . </s> <s> Aga arvestage , et Roman võib-olla pole dieedil ja Othello loo aine on kahjuks võetud ikkagi meie igapäevastest väikestest tegemistest , " torkas Inga ja kadus nukralt oma tuppa banaani närima . </s> </p>
<p> <s> Pärast sügavat und oli Inga hommikul taas lootusrikas ja valmis lepitust otsima , et vähemalt eelviimaselgi päeval üliseltskondliku Ingmariga kahekesi armusaarele uitama pääseda . </s> <s> Dora kondistest õlanukkidest pidi ometi kord eemale pääsema , sest erinevalt Ingmarist meeldis Ingale venelanna närtsinud ja näljutatud keha Moskvas nähtud kuulsas miniseelikus märksa paremini , kui selles alastuse astmes , mis teda pidevalt ülejäänud turistide rõivastumisstiilist eristas . </s> <s> Nii mehed kui ka naised kandsid ses spordilaagri moodi ühiselus lotendavaid poolpikki või lühikesi pükse ning õlgu varjavaid spordisärke , ikka samavõrd lotendavate varrukajuppidega . </s> <s> Ometi oli nende lauanäitaja , see kabareeteadustaja moodi administraator , juba esimesel õhtul kinnitanud , et õhtusöökidele palutakse ilmuda pidulikus rõivastuses . </s> <s> Pidulikkus piirdus sellegipoolest vaid püksisäärte pikenemise ja särgi värviga . </s> <s> Kui hommikuti eelistati halli , valget ja värvitult ebamäärast , siis õhtul lubati endale vahel isegi väljakutsuvalt punast või oranži . </s> <s> Mõni eriti kuulekas kolmanda maailma kümnendajärguline külaline oli vahel siiski ka mustas peoülikonnas . </s> <s> Dora keerutas aga uhkelt oma nabarõngast ja tema piitspeent keha ehtisid ootamatult suured rinnad , mille katteks ikka mingid sädelevad näkisoomused . </s> </p>
<p> <s> Ingmar Ints seevastu eelistas nii õhtul kui ka hommikul halli , kuigi ta Inga ülimaks imestuseks keeldus seda halliks nimetamast . </s> </p>
<p> <s> " See pole ometi hall ! " hüüatas mees nagu vestleks värvipimedaga , kui Inga otsustas kohe hommikukohvi juures lepitust otsida , sest Dora oli õnneks pika unega ja polnud veel välja ilmunud . </s> <s> Niisiis tunnistas Inga alla andes oma avalikku ja alatist imetlust , et Ingmar on väheseid mehi , kes näeb isegi ses tavalises turistlikus hallis toonis hämmastavalt elegantne välja . </s> </p>
<p> <s> " Ei , minu ülikond pole mingi tavaline hall ! " kordas Ingmar võitlusvalmilt . </s> </p>
<p> <s> " Mis värv see siis on ? " küsis Inga jahmunult ja pungitas suure palmi varjus silmi , et paremini näha . </s> <s> Aga tõesti : hall mis hall ! </s> </p>
<p> <s> " Arvake ära ! " kuulutas härra Ints armulikult , justkui annaks naisele viimase võimaluse oma andestamatut nägemishäiret heastada . </s> </p>
<p> <s> " Ma tõesti ei tea ! " hüüatas Inga . </s> <s> " Kas see on mingi nali ? " </s> </p>
<p> <s> " Asi on naljast kaugel , " selgitas Ingmar Ints väärikalt . </s> <s> " Ma olen oma abikaasaga ränkraskeid sõnasõdu maha pidanud , et mis värv see ikka täpselt on </s> . . . . <s> " </s> </p>
<p> <s> " Minu pärast olgu see kas või punane , ma ei kavatse teiega niisuguste pisiasjade pärast eales vaidlema hakata ! " ärritus Inga , sest taas pidi nende kõige tühisemassegi vestlusse sekkuma proua Intsi võimukalt nähtamatu kuju nagu mingi ennemuistne jumalanna , kes pilkavalt kusagilt kõrgelt kahe lihtsureliku abituid ponnistusi jälgis . </s> <s> Õnne ilma tema kohalolekuta polnud maailmas ilmselt üldse olemas . </s> <s> Vähemalt mitte härra Intsi omas . </s> </p>
<p> <s> " See pole pisiasi , " pomises Ingmar . </s> </p>
<p> <s> " Värvid ei ole kunagi pisiasi ! " kordas mees veel õpetlikumalt . </s> <s> " Kujutlege vaid värvifilme ja neid varasemaid must-valgeid ! </s> <s> Või värvifotosid ? </s> <s> Ilma värvideta näib maailm kogu aeg justkui mossitavat , aga päike paneb looduse särama . </s> <s> Seepärast ju Kanaari saari hinnataksegi , et peaaegu kogu aeg päike ! </s> <s> Ookeani kaldal pole ka suvekuumuses liiga palav . </s> <s> Olge õnnelik , et oleme niisuguses õndsuses pärast Müncheni 38 kraadi . </s> <s> Praegune 26 kraadi on siin vist küll aasta läbi kõige tavalisem temperatuur ! </s> <s> Meie hotell asub just selles hiljutises liivakõrbes , mis enne oli kõige vaesem kant , aga nüüd on tänu oma rannaluidetele väga hinnas , sest sellest põllumajanduseks sobimatust maatükist arendati mõnekümne aastaga turismiparadiis . </s> <s> Aastal 1959 oli sakslaste esimene suurem turismirünnak , aga 1969. aastal liberaliseeriti väliskapitali investeerimist saarte hotellimajandusse ja siis läks eriti suure hooga lahti . . . " </s> </p>
<p> <s> " . . . ja ehitatigi rutuga valmis Kanaari saarte Lasnamäe , mis ilumeelele ei paku just palju rohkem , " ei suutnud Inga enam oma mõtisklusi endale pidada . </s> <s> " Eks siinsed põnevad ja mägised kõrbesaared saksastati nende ilmetute turistidega , et vaesele maarahvale kultuuri tuua . . . </s> <s> Ja kultuuri üks ilming on kahtlematult see üleüldine hall univorm pärismaalaste vikerkaarevärvilise maitse vastu ! " </s> </p>
<p> <s> " Euroopas on hoopis homode rõivad vikerkaarevärvilised , " poetas Ingmar Ints leebelt , jälle üks omadus , mis Inga relvituks tegi . </s> <s> Mees ei tõstnud häält nagu kodumaistel tõeotsijatel enamasti kombeks . </s> <s> Mida innukamalt ta vaidles , seda malbemaks muutus , ainult põsed hakkasid kummaliselt õhetama . </s> </p>
<p> <s> " Tõesti ? " hämmastus Inga taas . </s> <s> " Meil nimetatakse neid hoopis lilladeks või roosadeks , ikka vastavalt värvile . </s> <s> Aga avaldage mulle , lihtsurelikule , ometi saladus , mis värvi teie suveülikond on , kui see mitte ha . . . </s> <s> See tähendab , mina ei ütle enam midagi . </s> <s> " </s> </p>
<p> <s> Pärast mõjuvat pausi soostus härra Ints tähtsalt vastama : " See on roheka varjundiga valge ! " </s> </p>
<p> <s> " Nojah ! " pomises Inga endamisi , kui ta saatja eemaldus , et neid Kanaari saarte pealinna Las Palmasesse sõiduks kirja panna . </s> <s> " Niimoodi proua Intsiga vaieldes nad ilmselt oma abieluõnne kihva keerasidki ! " </s> </p>
<p> <s> Pärast hiljutist sõnavahetust ei suutnud Inga enam armuküllaselt protesteerida , et Ingmar Ints oli end kirja pannud ilmtingimata just sellesse bussi , kus istusid ka Dora ja Roman . </s> <s> Innukast lootusest oma armusoovides avameelne olla jäid järele vaid riismed , sest küllap oli moskvalanna värvitesti paremini läbinud või vähemalt taibanud otsesest vastusest kõrvale hiilida , noh , mainides näiteks Ingmari suveülikonna puhul mingit pastelse tooniga fantaasiarikast värvigammat . </s> <s> Inga oli ammu täheldanud , et kõige paremini suutsid inimsuhteid ära kasutada need , kellel oma arvamus mitte üksnes ei puudunud , vaid kes selle puudumist võimalikult segase sõnavahuga katsid ja olematusse uputasid . </s> <s> Igal juhul tundus kaasvestlejale alati , et temaga ollakse väga mõistvalt ühel meelel . </s> <s> Ka Inga oli end vahel tabanud sellelt , et ta Dora hägust üminat pidas ülima poolehoiu märgiks . </s> <s> Nii oli olnud juba Irina Moskva-korteris , kus Roman oli sageli inetult häält tõstnud , Dora aga end kaastundliku lepitajana näidanud , kuigi Inga poleks suutnud hiljem sõnastada , milles see poolehoid avaldus . </s> <s> Dora mõjus mingite animaalsete vahenditega , nagu kass pugejalikult nurru lööb või koer alandlikult saba liputab , et samas õiges suunas uriseda . </s> <s> Mida kindrali tütar õigupoolest ütles või arvas ? </s> <s> Kui Dora juttu lindistada , siis selgunuks , et kogu vestlus koosnes kinnitavatest lausejuppidest : " Ojaa , just nii see ongi . . . </s> <s> Täpselt seda mõtlesin ka mina . . . </s> <s> Ma arvasin samuti . . . </s> <s> Just seda peate te talle ütlema . . . </s> <s> Korrake , see kõlas ülimalt huvitavalt . . . " </s> </p>
<p> <s> Ja seda seosetut nõustumist saatis ikka õige intonatsioon või kerge kehasurve , nii et Inga mäletas siiamaani , kuidas Dora rind Moskva esikus korraks vastu tema õlga liibus . </s> <s> Nii muuseas ja kinnitavalt , justkui löödaks sel kombel templit mingile tehingule , mis sõlmitud üksnes Dora ja Inga vahel ning millest nii Roman kui ka Irina on väheväärtuslikena ilma jäetud . </s> </p>
<p> <s> Nüüd tundis Inga neile Dora kehalistele suhtlemisrituaalidele mõeldes hingelist külmavärinat , sest moskvalanna oli sokutanud end juba eile justkui kogemata Ingmari kõrvale kõndima . </s> <s> Ja kõik see , mis armunud eestlanna puhul oli täiesti ületamatu tabu ja takistus , oli Doral õnnestunud juba esimesel päeval , kui ta botaanikaaias härra Intsi randme haaras ja seejärel temaga käe alt kinni hoides ringi jalutas , sest " ah , jah , see tee on ju nii konarlik , ma murran kohe oma kingakontsad ! " </s> </p>
<p> <s> Igatahes oli nüüd selge , miks ülejäänud naised siin kõrgetel kontsadel ringi ei taarunud . </s> <s> Hispaanlannadel polnud ei kasvatust ega julgust peaaegu võhivõõraid mehi endale jalutuskepiks paluda . </s> </p>
<p> <s> Kui nad taas ühisesse bussi astusid , pidi Inga järjekordselt üllatuma , sest </s> </p>
<p> <s> reisiks Kanaari saarte pealinna oli Dora oma väljakutsuvalt sädelevatest ribadest ootamatult loobunud ja riietunud turistide tavalisse maskeerumisrõivasse , mis paljud kesksoolisteks muutis . </s> <s> Aga isegi ilmetu hall särk ( või oli see nüüd roheka varjundiga valge , et härra Intsiga sarnaneda ? ) ei olnud tal kolm numbrit suurem nagu teistel ringireisivatel naisolenditel , vaid pigem paar numbrit väiksem ja näis nii uhiuuena , nagu demonstreeritaks igikauni Dora peal selle särgifirma reklaaminippi , mis pidanuks kõlama umbes nii : " Meie värvitus särgis pääseb teie värvikalt eatu ilu eriti erksalt esile ! " </s> </p>
<p> <s> Inga püüdis just meenutada , kui palju Dora Romanist vanem on , et selle järgi välja rehkendada , kas ta on ka Ingmarist vanem või just proua Intsi vanuses . </s> <s> Igatahes tundus , et Dora rõivastuslik muundumine oli pigem Romani teene , sest helilooja püsis nüüd nagu naelutatult oma kaaslanna kõrval . </s> </p>
<p> <s> Inga sisuka matemaatilise tehte katkestas Dora ootamatult sõbralik ja vastuvaidlemisele mitte alluv käetõmme . </s> <s> Ta oli justkui härra Intsi olemasolu täielikult unustanud ja haakis end hoopis Inga käevangu . </s> <s> Järelikult läks kohe nurja Inga lapsik kavalus , et ta püüab ise kohalikus pealinnas hästi pai olla ja üle hulga aja Ingmarile vaimukusi puistata . </s> <s> Dora käepuudutus halvas paraku Inga mõtlemisvõime lõplikult , vähe sellest , et talle midagi teravmeelset keelele ei tulnud , ta muutus täiesti kohtlaselt tummaks . </s> <s> Ja äkki meenutas naine õudusega , et ehk kunagine lennukinaaber pidas teda just selle omaduse pärast Ingmari õeks , peaaegu kaksikuks . </s> <s> Ka truu härra Ints jäi ju proua Intsi kõrval tummaks . </s> <s> Ingmar ja Inga , nad mõlemad olid võitlusvõimetud . </s> <s> Seal , kus enesekindlad abielunaised elustusid ja saaki haistsid , jahmusid nemad oma süütuis unelmais täiesti saamatuiks . </s> <s> Ingmar oli ju sageli kurtnud , et ta naine polevat üldse armukade ja see olevat teda alati nii väga häirinud . </s> <s> Inga armukadedus võis järelikult alandatud abielumehe edevust kõditada ja kõvasti tema eneseusku tõsta . </s> </p>
<p> <s> Jah , miks pidanukski proua Ints olema armukade oma eluvõõrale leiutajale või Dora oma tuumafüüsikule , keda ta Romaniga peaaegu avalikult pettis . </s> <s> Just ükskõiksetele ja sihiteadlikele abielunaistele oli voodi tihti vaid äriprojekt , milles tuli elu lõpuni osaleda , sest mingite muude projektide jaoks olnuks vaja ideid , pingutusi , ponnistusi , edasiõppimist . . . </s> <s> Truu abikaasa puhul , kes uskus teemantpulmade kõikvõimsusse , piisas vaid võimukast kooselus osalemisest ja pidevast kontrollist , et ükski tuju , ei mehe ega enda oma , ei ületaks lubatud piiri ning ei viiks ametliku lahutuseni – see tähendab , elatusraha ja pensionikindlustuse vähenemiseni . </s> <s> Ingale näis see mitte magusa elu , vaid igavese ja tüütu orjusena . </s> <s> Koduprouade jaoks oli see aga ilmselt kõige vabam ja meelelahutuslikum elulaad , kui mees oli rahaliselt piisavalt edukas ja armuelus ülimalt saamatu , et ta eales lõplikult käest ei libiseks . </s> <s> Igatahes parim variant ühele töötule kodukanale , kes võis end pühendada kõige luksuslikumatele kaubamajadele ja kõige kallihinnalisematele kultuuriüritustele . </s> <s> Erinevalt moskvalannast polnud rikkalikud esteetilised elamused proua Sigridi ilmet ega riietust kuigivõrd nauditavamaks muutnud . </s> <s> Dora väline hiilgus hellitas aga silma isegi hallis , see tähendab , roheka varjundiga valges spordisärgis , millest ta rinnanibud end sõjakalt läbi surusid , nii et Inga ei suutnud tema olemuslikku moondumist nii tõsiselt uskuda nagu väärikalt morn Roman , kes hoidis pidevalt Dora käest kinni , nagu talutaks lasteaiaonu mõnda eriti sõnakuulmatut tüdrukutirtsu . </s> </p>
<p> <s> Cristoph Kolumbuse majamuuseumis kõndisid mõlemad paarid nii tihedalt teineteise sabas , nagu oleksid nemadki mõnda uut mandrit avastamas ja kardaksid ses võõras majas pärismaalaste rünnakut , millele nad vaid neljakesi ja kokku hoides suudaksid vastu astuda . </s> <s> Ikka sellesama Kolumbuse kombel , kes siin 1492. aastal India reisiks kolm laeva ette valmistas . </s> </p>
<p> <s> Inga oli üpris kahjurõõmsalt mõelnud , et küllap oli Dora kostüümivahetus Romani armukadedushoo tagajärg , aga samas tundus helilooja nii iseteadlikult rahulolevana , et lõunasöögil hakkas Inga selles juba kahtlema . </s> <s> Ilmselt oli see igavene armastajapaar enda jaoks mingi hoopis põnevama meelelahutuse välja nuputanud ? </s> <s> Või ka mõne äriprojekti ? </s> <s> Ehk nagu Irina Moskvas Ingale näkku karjus , polevat sugugi häbi võtta vastu raha loominguliseks tegevuseks , kui nii andekas helilooja nagu tema Roman pole vääriliselt hinnatud . </s> <s> Aga kes üldse oli siinsilmas vääriliselt hinnatud ? </s> <s> Sellest paatosest lähtudes olid õigustatud ja õilsad kõik vargused alates väikestest korterivargustest ja lõpetades suurejooneliste riigivara riisumistega . </s> <s> Ja veelgi rohkem loomulikult kõik moraalitud perepettused . </s> <s> Neid , väärikaid abikaasasid , polnud vääriliselt hinnatud . </s> <s> Miks ei peaks nad siis petma ja petetu rahaga elu mõnusaks tegema , nii endal kui ka oma armukesel . </s> <s> Ingat oli Irina karjatus vapustanud just seepärast , et Irina kuulus ju ise samuti petetute hulka . </s> <s> Aga ilmselt kaitsesid just petetud , nagu Irina ja Ingmar , oma võluvaid petjaid erilise kirega . </s> </p>
<p> <s> Psühholoogina teadis Inga Velmer suurepäraselt , et tal endalgi oli vähe lootust sellest väärikalt vääritute kirgede ringmängust tõelise hingerahuga pääseda . </s> <s> Inga võinuks küll lausa vande all tunnistada , et ta tahtis kogu hingest tärkavast kirest vabaneda . </s> <s> Oli ta ju eelkõige selleks härra Intsile oma armumist pihtinud , et hingestatud ja humanistlik eurooplane võiks temagi suhtes aumehena käituda . </s> <s> Aga Ingmar haaras hoopis Ingast kui päästerõngast . </s> <s> Täpselt samuti nagu Irina , kes oli Ingaga eriti lahke just neil päevil , mil armastatud Roman reisis Doraga Krimmi suvitusranda või veelgi kaugemale , näiteks Kanaari saartele . . . </s> <s> Siis oli Ingat eriti vaja , tema osavõtlikult sõbralikku kaastunnet . </s> <s> Olid need üldse mingid tegelikud ausad ja kaastundlikud humanistid , kes sõprust või veel hullem – armastust – nii julmalt ära kasutasid ? </s> </p>
<p> <s> " Kas ma tellin veel veini ? " kuulis Inga kusagilt kaugelt Ingmari häält . </s> <s> " Te ei pidanud küll päeval jooma , aga nüüd näen , et terve kann juba otsas . . . " </s> </p>
<p> <s> " See on ravim , " hakkas Inga endalegi ootamatult lustakalt kõkutama , " hingevalu vastu ! " </s> </p>
<p> <s> " Mis siis hingel täna äkki viga on ? " tabas Inga isegi läbi veiniudu Dora ülearu tähelepaneliku pilgu . </s> </p>
<p> <s> " Ma tahtsin öelda , et peavalu vastu ! " itsitas Inga veel tobedamalt . </s> <s> " Hingevalu ? </s> <s> Jah , mis see üldse on , armas Dora ? </s> <s> Seda pole ju meie jaoks olemaski ! " </s> </p>
<p> <s> " Minu jaoks küll on , " naeratas Dora nii vagalt , et Inga purskas veel nõmedamalt naerma ega suutnud ülemeelikust naeruhoost kaua jagu saada . </s> </p>
<p> <s> " Ah , kohe läks paremaks , " kinnitas Inga , kui oli veel peaaegu terve klaasi külma veini endale kurku kallanud . </s> <s> Aga samas sai naine aru , et see oli nüüd küll liig ja siit ta ilmselt enam ei tõuse . </s> </p>
<p> <s> " Me peame kohe liikuma hakkama , et õigel ajal bussi juurde jõuda , " tuli Roman väljast teatama . </s> <s> " Kõik ülejäänud on juba lõunatanud ja ootavad ainult teid . . . " </s> </p>
<p> <s> Inga püüdis end püsti ajada , aga ei suutnud . </s> </p>
<p> <s> " Ma . . . a . . . aaa . . . istun siin veidi ja sõidan siis otse tagasi hotelli , mee . . . heeie liivaluidetele , " kogeles Inga ehmunult ja lööduna , sest ta oli küll harjunud üksi ringi rändama , aga oma armureisil uimasena võhivõõrasse linna maha jääda olnuks siiski kohutavalt alandav ja kurb . </s> </p>
<p> <s> " Mina tahan ekskursiooni lõpuni kaasa teha , " teatas Ingmar Ints otsustavalt . </s> <s> " Selleks me ju Kanaari saartel oleme . </s> <s> Inga , loodetavasti saate te üksi hakkama , see pole ju enam mingi asustamata paik , kus vaja pärismaalasi karta . </s> <s> " </s> </p>
<p> <s> Inga oli nii õnnetu , et vaid noogutas . </s> </p>
<p> <s> Kui härra Ints ei uskunud , et ta rohkem und vajas ja pidevalt magamatuse all kannatas , kuidas saanuks ta siis uskuda ka Inga praegust hädisust . </s> <s> Lõppude lõpuks oli naine tõesti oma hingehädades ise süüdi . </s> <s> Ta poleks pidanud nii palju jooma . </s> <s> Ta polnud sellega harjunud , aga Inga oli ometi harjunud , et kõige lähedasem inimene talle võõras kohas kaasa tunneb ja abitult maha ei jäta . </s> <s> Oli see nõukogulik välismaise abituse atavism , mis äkki täiesti ootamatult avaldus ? </s> <s> Võib-olla ? </s> </p>
<p> <s> Dora sai aga ruttu aru Inga meeleheite tõelisest suurusest , hindas selle üle ühe kaastundlikult hukkamõistva pilguga ja tegi kiire otsuse : " Ma jään Ingaga siia ja me sõidame koos hotelli . </s> <s> Mulle tundub , et tal on siiski abi vaja . </s> <s> " </s> </p>
<p> <s> Ingmar Ints kehitas vaid ülemuslikult õlgu ja näis olevat järjekordselt solvunud , et mõlemad tema meelt lahutanud naised ta nii ootamatult koos maha jätsid . </s> <s> Otsusekindlalt , kuigi veidi mossitavana tõttas mees Romani järel minema . </s> <s> Karistuseks ta isegi ei viibanud ukselt hüvastijätuks , kuigi Inga pilguga kaastunnet ja andestust anus . </s> </p>
<p> <s> Lohutus tuli aga täiesti ootamatust allikast . </s> </p>
<p> <s> " Pagana mehed ! " põrutas Dora ehtveneliku temperamendiga , kui meeste tagasipöördumist polnud enam loota . </s> <s> " Võiksid ju aru saada , et igaühega võib juhtuda ! " </s> </p>
<p> <s> " Ei , juhtuda võib aaa . . . aaainult meestega ! </s> <s> Nee . . . neid tuleb alati haletseda , aga nemad ei haletse naisi kunagi , sest naised on vaid salakavalad maod , " kogeles Inga hädiselt . </s> <s> Ta oleks hea meelega pea moskvalanna põlvele pannud ja nutma puhkenud . </s> <s> Nii mõjusid talle ainult vene rahvuse esindajad , ainult nemad . </s> <s> Silm läks märjaks , pisar nirises üle põse . </s> <s> Isegi oma ema rinnal ei vesistanud Inga mitte kunagi , lihtsalt ei julgenud . </s> <s> Või polnud vajadust . </s> <s> Ta ümber olid alati olnud vaprad eesti naised , kes ka ilma meesteta oma eluga hakkama said , visalt ja kohusetundlikult . </s> </p>
<p> <s> Kui nad ookeani ääres pingile vajusid , luristas Inga juba naudinguga nutta . </s> <s> Ah , küll oli alles mõnu ja Dora vääris tõesti kõiki oma mehi , sest lohutada oskas ta imehästi . </s> <s> Küllap sama hästi nagu saladusi välja pressida . </s> </p>
<p> <s> " Miks sa Ingmarile kogu aeg armukadedusstseene teed ? " noomis Dora emalikult . </s> <s> " Ta on ju ülimalt stiilne härrasmees , kõrge klass , niisugune ei võta ühte naist reisile kaasa , kui tal tõsi taga poleks . . . " </s> </p>
<p> <s> Inga püüdis veel oma saladuseriismeid päästa : " Mis . . . meie . . . me lihtsalt äripaar . </s> <s> Me ei maga ju ühes toaski . </s> <s> " </s> </p>
<p> <s> " Mis äripaar te olete , kui ühes toas ei maga ? " muigas ka Dora nagu Romangi . </s> <s> " Äri ja kokkuhoid nõuaks just seda , et makstaks vaid ühe voodi eest ! " </s> </p>
<p> <s> " Stiilsed välismaalased niiii … hi ei reisi ! " nuuksatas Inga õnnetult . </s> <s> " Ta on pealegi abielus . </s> <s> " </s> </p>
<p> <s> " Mulle jutustas küll pikalt , et olevat just äsja oma naisest lahutanud , " naeratas Dora uurivalt . </s> <s> " Võib-olla mitte veel paberlikult , aga oma hinges olevat ta abikaasast igati ja täielikult lahus . </s> <s> " </s> </p>
<p> <s> " Võib-olla tahab sind ära võrgutada ? " püüdis Ingagi kaval olla . </s> </p>
<p> <s> " Seda ma näen , jah , et sa mind armukadetsed , aga nii rikud vaid oma elu ära , " ütles Dora surmtõsiselt . </s> <s> " Kuidas sa küll võid ? </s> <s> Jah , muidugi kuluks mulle ehk ka rikas lääne mees ära , kas või Romani aitamiseks . . . </s> <s> Minu elu suur armastus oli ja on vaid Roman , ma tahan ainult teda edasi aidata . </s> <s> " </s> </p>
<p> <s> " Mäh ? " küsis Inga lambaliku nõutusega . </s> </p>
<p> <s> " Mu mees ei teeni igal juhul piisavalt , et Euroopas Romani edu kindlustada , ühele Moskva heliloojale oleks vaja tõeliselt stiilset ja mõjuvõimsat toetajat . </s> <s> " </s> </p>
<p> <s> " Määjäähmõm , " mõmises Inga veel jahmunumalt . </s> </p>
<p> <s> " Miks ei võiks mina uuesti abielluda ? " naeratas Dora usalduslikult , nagu seda suudab täielikus suhete sasipuntras vaid igati avar vene hing </s> </p>
<p> <s> " Sa oled ju abielus ? </s> <s> Kasahhi seadused vist lubasid kahte või nelja naist , aga mina pole küll kuulnud , et Venemaal oleks lubatud kahe mehe pidamine , see tähendab , kolme . . . </s> <s> Või ma ei tea ? " muutus Inga moskvalanna ootamatust avaldusest siiski lõpuks poole kainemaks ja sai oma abitust mõmisemisest üle . </s> <s> " Kavatsed sa lahutada ? </s> <s> Mõtled sa uue kandidaadina tõesti stiilset härra Intsi ? </s> <s> Ta pole ju tegelikult lahutatud , ei kavatse eales lahutada , usu mind , Dora , ei , temast pole küll selleks asja , ära teda palun puutu ! </s> <s> Ainult mitte teda ! </s> <s> Ta on võib-olla homo ! </s> <s> Võib-olla impotent ! </s> <s> Temast pole ses suhtes üldse asja ! " </s> </p>
<p> <s> " Siis oleks just eriti asja , seda äriasja nimelt ! </s> <s> Ma ei otsi ju suurt armastust nagu sina , naiivne Ingakene ! </s> <s> Missugune edukas eurooplane hakkaks idakatele tõeliselt suurt armu kinkima ! </s> <s> Ehk oled juba ise üht-teist kogenud ? " puhkes Dora vallatult naerma . </s> <s> " Mulle sobiks homo või impotent eriti suurepäraselt , sest mulle pole ju vaja tegelikku voodikaaslast , vaid . . . vaid , noh , mina hindaks just kõrgetasemelist äripaari , nagu sina ise äsja nii tabavalt väljendusid . </s> <s> Paraku poleks ei homol ega impotendil kirglikku ida naist üldse vaja , äri jääks iseenesest pooleli . </s> <s> Mina kaldun seega arvama , et Ingmar Ints pole mingi impotent , vaid väga kirglik mees , keda sina , Inga , ilmaaegu teises toas hoiad . </s> <s> Seda ma tahtsingi teada , miks küll ? " </s> </p>
<p> <s> " Sellepärast , et ma . . . ma ei tea , ma olen lihtsalt armu . . . </s> <s> Ei , jah , sellepärast , et ta tegelikult ikkagi on homo ! </s> <s> Ja … jah ! </s> <s> Ja veel on ta . . . impotent , " kogeles Inga . </s> </p>
<p> <s> " Sa vali ikka üks variant ja jää sellele kindlaks ! " tögas Dora naeru kihistades . </s> <s> " Kirglik homoseksuaal pole ju sugugi mitte impotent . </s> <s> Ja üks impotent pole enam ei see ega teine , lihtsalt kena ja vaimurikas inimene ! " </s> </p>
<p> <s> " Ah , Dora ! " lõi Inga igasugusele ettevaatusele käega , sest oli moskvalanna provotseerivatest avaldustest ja joodud veinist täielikus segaduses . </s> <s> " Kui ma vaid teaksin , mis või kes ta on ? </s> <s> Armunud või homo ? </s> <s> Impotent või tuhvlialune abielumees ? </s> <s> Seksikas ja truu ? </s> <s> Või lihtsalt naistekütt ? " </s> </p>
<p> <s> " Kas sa siis tõesti ei tea ? </s> <s> Teil pole midagi ? </s> <s> Noh , saad isegi aru ? " küsis Dora siira üllatusega ja üpris kahtlevalt . </s> </p>
<p> <s> " Venemaal vist pole niisuguseid mehi , " kukkus Inga endalegi ootamatult moskvalannale pihtima , " nii ustavaid ja saamatuid . </s> <s> Ta võrgutas oma abikaasat sada aastat tagasi , sest tulevane proua Ints oli nii konservatiivsest perest , et seks oli hirmus paha , kõlbas vaid peaaegu vanapiigana ja esimesel armuööl ! </s> <s> Sellest vooruselukust tungis Ingmar ometi kuidagi esimese armastuse kirega läbi , peaaegu oma seaduslikku naist vägistades . </s> <s> Nüüd pole enam nooruki julget jultumust ja abielu pole teda mitte oskuslikumaks , vaid veelgi saamatumaks teinud , sest naine murdis ta viimasegi eneseusalduse , kui tegi talle sarved pähe , aga jäi ometi elama kõrvalvoodisse , et aeg-ajalt mehele seksuaalseid armuande jagada . . . </s> <s> Noh , mis ei klapi algusest peale , see passib ju hiljem veelgi vähem ! </s> <s> Eks nüüd ongi härra Ints ilmselt harjunud naissoolt armuande ootama , see tähendab mitte armastust ega kirge , mis on ikka endiselt pahad , vaid just neitsilikult tõrjuvaid armuande . </s> <s> Ta ei oska mitte midagi , ta kardab kõike , on ülitundlik puudutuste suhtes ja on vist valmis kõike seda mõne võõraga tegema vaid operatsioonilaual ja narkoosi all . </s> <s> Kogu seda seksijäledust ! " </s> </p>
<p> <s> Dora puhkes nüüd nii rõvedalt naerma , et Inga lausa ehmus . </s> </p>
<p> <s> " Täiesti vaimukas , aga see on ju eluohtlik , kui nii kirglik mees end kogu aeg tagasi hoiab . </s> <s> Kas tal tõesti mingit korralikku armuelu pole ? </s> <s> Nii võib tõesti impotendiks jääda , hullemgi veel , meeste suguelundite vähk tuleb ka tihti just sellest . . . " </s> </p>
<p> <s> " Sa . . . sa ütlesid , et . . . et kirglik ? </s> <s> Kas teil on siis . . . midagi omavahel olnud ? " ei suutnud Inga jätta lihtsameelselt uurimata . </s> </p>
<p> <s> " Sa oled ikka tõesti pime armuhull ! " puhkes Dora taas naerma . </s> <s> " Ta ju õrritab sind minuga , kütab üles . </s> <s> Aga esimesel õhtul , kui me koos õhtustasime , polnud mul mingit kahtlust , et teil saab olema meeletu armuöö . </s> <s> Nii kirglik pilk ja püksid pungil , see meeste võitlusrelv igati ootevalmis . . . " </s> </p>
<p> <s> " Mis relv ? " kohmas Inga jahmunult , sest tema polnud küll midagi märganud . </s> </p>
<p> <s> " See relv , millega kured aitavad lapsi kohale toimetada ! </s> <s> Ära nüüd ikka nii tobukest ka mängi ! " torkas Dora . </s> </p>
<p> <s> " See oli . . . võib-olla . . . hoopis sinust , ma ei tea . . . ei märganud . . . ei julgenud küll vaadata , " nämmutas Inga jahmunult , et oli end koos salakavala Doraga mässinud niisuguste intiimsuste arutamisse . </s> <s> Sellegipoolest oli tal isegi riivatu venelanna kinnitustest kuidagi kergem , et ikkagi Ingmari pilk ja võitlusrelv ja . . . </s> <s> Missugune rangelt moraalse nõukogude- ja eestiseguse kasvatuse saanud naine julgeks pilku mehe jalgevahele kinnistada ja üleüldse . . . </s> </p>
<p> <s> " Mina olen Kanaari saartel koos Romani , mitte härra Intsiga " teatas Dora vooruslikult , nagu ta poleks äsja pihtinud , et vajaks just oma armukese muusikalise edu nimel uut abielu euroopaliku mehega . </s> <s> " Ma ei hakka iial sekkuma , kui ma näen , et üks mees on teisest naisest kõvasti sisse võetud ! " </s> </p>
<p> <s> " Aga kui mõni ei oleks ? " uuris Inga , sest ta uskus ikka veel , et see abielujutt on Dora võllanali , kuigi , jah , ehk oleks Dora võimeline ka tõeliselt ära armuma ja jätaks siis ometi Irina suure armastuse rahule . </s> <s> Õnn polevat ju rikkuses , vaid puhtas armastuses ja loomingus ! </s> </p>
<p> <s> " Nojah , võib-olla on sinu ärisõbral hoopis mõni vanapoisist tuttav või lõbus lesk või . . . </s> <s> See on just ringkond , mis mulle sobiks . </s> <s> Euroopa stiilse elu eliit , " selgitas Dora õhinal . </s> </p>
<p> <s> Aga Inga mõtles nina pühkides , et oli end taas lasknud alatult ninapidi vedada ja uskunud vene inimese avarat hinge . </s> <s> Nojah , avar oli see tõesti , kui Doral mahtunuks kõigi kirgede sekka veel üks euroopalikult stiilne meeski . </s> <s> Annaks jumal igale pensionieelsele naisele armukeseks truu ja andeka Romani . </s> <s> Aga näe , sellel vananeval daamil , kes Eestis oleks juba ammu pruudina maha kantud , on isegi jõukast ja heldest tuumafüüsikust vähe , nõudmised tõesti suurrahva väärilised . </s> <s> Vaja veel kolmandat eriti elitaarseks eluks ! </s> </p>
<p> <s> Inga nuuksatas viimast korda , seekord oma mõtete varjamiseks . </s> <s> Dora jultumus oli tõesti võrdne tema usalduslikkusega . </s> <s> Moskvalanna näis uskuvat , et pihtiv ja poolpurjus Inga on tal peos mis peos ja saadab kohe mõne Ingmari tuttava otse õnnetusse ehk Dora käte vahele . </s> <s> Vene hing jäi usinale ja kasinale eestlasele igaveseks saladuseks , kuigi õppida oli neilt nii mõndagi , kas või oma keha õigeaegset paljastamist nagu nukuteatri varjudemängus . </s> </p>
<p> <s> " Kas te sellepärast varjategi oma vene päritolu ? " uuris Inga . </s> <s> " Te ei saa seda ju igavesti varjata ? </s> <s> Samuti mitte oma tegelikke suhteid Romaniga . </s> <s> " </s> </p>
<p> <s> " Armunud mehe eest pole vaja enam midagi varjata ! </s> <s> Mingu ta vaid piisavalt õnge ! " teatas Dora enesekindlalt ja lisas samas hoopis teisel , ettevaatlikumal toonil : " Aga varjasime me ju hoopis sinu pärast , Inga . </s> <s> Sina ei paistnud eriti huvitatud olevat , et me ühistest Moskva tuttavatest räägiksime . </s> <s> Eestlased on ju vene küsimuses eriti hellad . . . " </s> </p>
<p> <s> " Väliseestlased mitte ! " lõikas Inga , sest nii lihtsalt ei lasknud ta end siiski provotseerida . . " Ingmar Ints hindab venelasi ja teab mu minevikust kõike . </s> <s> " </s> </p>
<p> <s> " Siis on ju suurepärane , kui ta venelasi vääriliselt hindab , " naeratas Inga õelalt , " minuga vesteldes oli ta tõesti üpris vaimustunud . </s> <s> Kõigest , mida ütlesin või tegin . . . </s> <s> Ma suutsin teda suurepäraselt lõbustada . </s> <s> Ja tema pihtimused oma abielust lõbustasid jälle mind . </s> <s> Kui mees elab naisest lahus , on tegeliku lahutuseni vaid üks samm . </s> <s> Kõik sõltub vaid uue armastatu võlumiskunstist . </s> <s> " </s> </p>
<p> <s> Ja taas tundis Inga end alaarenenu ja odavalt mahamüüduna , sest temal oli võlumiskunsti asemel pakkuda vaid meeleheitlikult naiivset armumist ja Ingmar Intsi vaimsuse imetlemist . </s> </p></div3><div3 type="peatükk"><head> 10 . peatükk </head>
<p> <s> Armureis oli läbi , pakkudes armu asemel vaid rikkalikult armukadedust , Ingmari provotseerivaid õrritusi ja Dora oskuslikku koketeerimist . </s> </p>
<p> <s> Pärast unikaalse kosmosekauba üle piiri viimist leidis Inga Velmer end Tallinnas ometi täielikus hingelises ja majanduslikus nullseisus . </s> <s> Ta oli nii masendatud , et uus vapustav uudis teda õieti enam rabadagi ei suutnud . </s> <s> Nimelt oli tema eraülikool pankrotis , kahe kõrgkooli liitumisest teatati õppejõududele alles viimasel hetkel ja niisiis võis ka psühholoog Velmer alates sügisest täielikult rahata jääda , kui ta endale kibekähku uut töökohta ei leidnud või siis salakulleri mängimise eest mingit hilinenud tasu välja ei kaubelnud . </s> <s> Kui mitte miljoneid . siis vähemalt paarsada tuhat , no antaks vähemalt paarkümmendki ! ? </s> <s> Kas või paar tuhat rubla . . . </s> <s> Olnuks ju nõme Fellini ennastohverdavalt naiivsete kangelannade vaimus oma igati kindlustatud armsamatele veel suuremaid varandusi kokku ajada . </s> <s> Ise sendita jäädes . </s> </p>
<p> <s> Aga vahendustasu tuli loota ikkagi vaid Moskvast , sest Ingmar Ints oli Ingat Tallinna lennukile saates väärikalt öelnud , et olgu naine õnnelik kerge pääsemise üle ! </s> <s> Härra Ints ei tahtvat edaspidi sellest kahtlasest ärist midagi kuulda ja ka naisel olevat vedanud , et ta vaid lihtsameelselt venelaste palvet täitis . </s> <s> Õnneks kiitis Müncheni sõber leiutise heaks ja kõik lahenes suuremate probleemideta . </s> <s> Saagepera olnud veel Ingmarile siiralt tänulik , et sõber aidanud Moskvaga väga kasulikud äri- ja teadussuhted sisse seada . </s> <s> Inga olgu aga õnnelik oma lihtsameelse vahendaja rolliga , sest kui naine mingit otsest rahalist kasu ei saavat , siis olevat see igatahes rahvusvahelises kohtuski süüd kergendav asjaolu . </s> <s> Ingmar Ints kavatsevat selle hämara ja veidra tehingu igatahes võimalikult ruttu unustada . </s> </p>
<p> <s> " Mina ei taha küll midagi unustada ! </s> <s> Ja sõber Saagepera peaks pigem mulle tänulik olema ja oma tänu ka rahas väljendama ! </s> <s> See on vaese idaka röövimine kõige tsiviliseeritumal ja peenutsevamal kombel . . . </s> <s> Niisuguseid asju juhtub lääne ja ida suhetes kahjuks pidevalt . </s> <s> Lääne-Euroopa isandad laulavad muudkui oode oma aususele ja teevad su ülimalt ausalt purupaljaks ! " oli Inga tookord protesteerida püüdnud . </s> <s> " Ma ei riskinud mitte seepärast , et te mulle moraali loeksite . </s> <s> Igatahes oleksin ma parem aus salakaubavedaja kui mingi autu Traviata , kelleks te mind kogu aeg teha olete tahtnud ! </s> <s> Te teate väga hästi , et kosmoseteadlased müüsid isiklikku avastust , muidu poleks München seda ostnud ! </s> <s> Üks kahest , kas on ka teie sõbrad alatud salakaubitsejad või see polnudki salakaup ! </s> <s> Aga igal juhul tahavad nad seda omandada ja järelikult vääriksin ka mina vahendustasu ! </s> <s> Tasu , mis õigusega mulle kuulub ! </s> <s> Teie eraelulisi intiimpakkumisi vastu võttes oleks minu olukord palju ebakindlam ja ka naeruväärsem . </s> <s> Teie ausus on umbes nagu pantvangi võtja ausus . </s> <s> Jah , oma võimuga lehvitades te võite loomulikult " ausalt " teatada , et kavatsete inimorjusega tegelema hakata ja mind igati kinni maksta ka ilma lahutamata . </s> <s> Tõeliselt aus mees nimelt lahutaks ja hakkaks alles siis teisele naisele mingeid ettepanekuid tegema . </s> <s> Te ei suuda leppida mõttega , et olete autu ja hoolimatu egoist ! </s> <s> Mina kui psühholoog olen aga sunnitud seda taipama , et olen armunud just ühesse niisugusesse kasuahnesse lääne härrakesse , kes nii mu armumist kui ka mu vaesust ilma igasuguse südametunnistusepiinata püüab ära kasutada ja mind mingis Lääne-Euroopa luksuskorteris täiesti enda rahast sõltuvaks teha , kusjuures mul oleks igavene kohustus tänulik olla ja ei mingeid õigusi nagu ametlikul abikaasal . . . " </s> </p>
<p> <s> " Naeruväärseks teete te end ise , kui te haisvat vene vanglat minu mugavale Viini korterile eelistate , " pahvatas Ingmar Ints väga solvunult . </s> <s> " Ka teie armukadedus on lihtsalt naeruväärne , isegi Dora suhtes , muust rääkimata ! </s> <s> Ma olen teid oma helduse ja hoolitsusega kohutavalt ära hellitanud . </s> <s> Mõni teine oleks tõesti ülimalt tänulik , sest on , mille eest tänada ! " </s> </p>
<p> <s> " Siis võtke see mõni teine , näiteks Dora ! </s> <s> Ja hellitate te tegelikult vaid iseennast . . . </s> <s> Minu kohaloleku ja minu armastusega , millele te ei suuda aumehelikult vastata ! " hüüdis Inga sama nördinult vastu ja sellega oli nende trotslikult jahe hüvastijätt lõppenud . </s> </p>
<p> <s> Sergei ja Ingmar – enda meelest mõlemad nii truud ja ausad . </s> <s> Lausa kangelaslikud oma ustavuses nii abikaasadele kui ka tööle . </s> </p>
<p> <s> Ja mõlemad nii ebaaumehelikud suhetes Ingaga . </s> </p>
<p> <s> Küllap oli Inga ise süüdi , sest et ta patriarhaalsele elukorraldusele ei allunud ja ei ihanud saada mõneks kodukanaks . </s> <s> Järelikult uskusid tihti kõige ausamadki mehed , et feministlikud naised on end ise lindpriiks kuulutanud ja nende suhtes meestemaailma aureeglid igal juhul ei kehti . </s> </p>
<p> <s> Pärast eraülikooli pankrotti ei jäänud Ingal tõesti muud üle kui oma petisest kangelasele Moskvasse helistada , et Sergei Sakarovile tema lubadusi meenutada ja veel viimast korda tema ustavust proovile panna . </s> <s> Ehk siiski ? </s> </p>
<p> <s> Inga häält kuuldes kiitis Sergei teda väga reipalt : " Sa oled tõesti fantastiline ! </s> <s> Lihtsalt kullatükk . </s> <s> Seadsid Münchenis sisse uue turukanali ja see töötab laitmatult . </s> <s> Esimene saadetis võeti tänu sinule väga tulusalt vastu ! </s> <s> München on veel palju parem variant kui see silmakirjalik ja salakaval Viini labor . </s> <s> " </s> </p>
<p> <s> " See polnud tänu mulle , noh , olgu tänu mulle ! </s> <s> Ja kui suur on siis minu osa ? " </s> </p>
<p> <s> " Kuidas ? " hüüatas Sergei jahmunult . </s> <s> " Sa olevat ju kõigest keeldunud , et sina ei tahtvat sellesse sekkuda ja . . . </s> <s> Aga olgu , see pole telefonijutt ! " </s> </p>
<p> <s> " See on telefonijutt , sest mul on kohutavalt raha vaja , " raius Inga otsustavalt . </s> </p>
<p> <s> " Nüüd on juba hilja ! " ehmus Sergei . </s> <s> " Niisuguseid asju ei aeta tagantjärele . . . " </s> </p>
<p> <s> " Aga sina oled ju praegu ja mitte tagantjärele ! " ahastas Inga . </s> <s> " Mul oli leping sinuga ! " </s> </p>
<p> <s> " Meil polnud mingit lepingut ! " teatas Sergei rangelt ja leebus siis , " ma ei saanud ju ise ka peaaegu midagi , kõik läks vett vedama tänu mu venna matustele . </s> <s> Neil Moskva ärimeestel peab ju kogu aeg silma peal hoidma , sest mis läinud , see läinud ! </s> <s> Aga edaspidi oled sa kindlasti targem ja nõuad kohe Münchenis oma osa välja . </s> <s> " </s> </p>
<p> <s> " Ma nõuan oma osa sinult ! " hüüdis Inga , kuigi teadis juba ette , et see on mõttetu appikarje . </s> </p>
<p> <s> Sergei puhkes Inga üllatuseks aga hoopis naerma , nagu oleks naine maha saanud mingi eriti vaimuka naljaga : " No siis tule kohale , raiu mu pea otsast ! </s> <s> Tule , ma ootan ! </s> <s> Arutame edaspidiseid saadetisi . </s> <s> Tule võimalikult ruttu ! " </s> </p>
<p> <s> Inga ei saanud midagi parata , et see naerupahvak talle siiski rohkem meeldis kui Ingmar Intsi hädaldamine . </s> <s> Jah , mõlemad mehed olid tal stiilselt naha üle kõrvade tõmmanud . </s> <s> Küllap tehti nii mehelikus ärimängus päevast päeva . </s> <s> Kes istus Eesti Vabariigi pangaskandaalide pärast vanglas ? </s> <s> Ainult üks suhteliselt tundmatu naisterahvas ! </s> <s> Ingal polnud mingit soovi sama saatust jagada ja hakata tegusaid mehi ähvardama . </s> <s> Olgu Eestis , Austrias või Venemaal . </s> </p>
<p> <s> " Millal tuled ? </s> <s> Ma ootan , igatsen ? " sosistas Sergei telefonitorusse . </s> </p>
<p> <s> " Ma ei tea , raha ju pole , isegi mitte rongipiletiks ! " </s> </p>
<p> <s> " Laena , küll Moskvas mõtleme midagi välja ! " </s> </p>
<p> <s> " Kellelt ? </s> <s> Mitte keegi ei laena enam mitte kellelegi ! </s> <s> Ainult mina mõnikord , kui mõni ikka väga palub . . . " </s> </p>
<p> <s> " No näed , laenatakse , kui sina veel laenad ! </s> <s> Ootan ! </s> <s> Igatsen . . . " </s> </p>
<p> <s> Ja sellega oli vestlus Sergei jaoks igati optimistlikult lõppenud . </s> </p>
<p> <s> Psühholoog Inga Velmer tundus endale aga sama tobedana nagu ühe Fellini filmi kangelanna , kes oli valmis kõike oma armastatule ohverdama . </s> <s> Ja armastatu võttis tõesti uuele eluteele kaasa kõik , kogu raha , ainult mitte ohverdajannat ennast , kes pidi ikka ja jälle otsast alustama . </s> </p>
<p> <s> Nii ka Inga . </s> </p>
<p> <s> Sergei Sakarovi küüniline optimism ületas seekord temagi taluvuse piiri . </s> <s> Võib-olla oli Ingmar Intsist vähemalt niipalju kasu olnud , et Moskvasse ei kavatsenud Inga enam sõita . </s> <s> Vähemalt mitte Sakarovi lubatud rahapatakat manguma või veel hullem – uusi saadetisi üle piiri tassima . </s> </p>
<p> <s> Tal oli ometi eriala , kogemused . </s> <s> Tuli hakata uuesti tegutsema . </s> </p>
<p> <s> Inga Velmeri eraülikool ühendati kõrgkooliga , kus juhiks ta ammune tuttav . </s> <s> Mees , kes püüdis ülikoolipäevil isegi Ingaga abielluda , aga oli nüüd õnnelikult abielus , nagu ta vähemalt hiljaaegu televisioonis pihtis . </s> <s> Õnnelikud inimesed pidid ju eriti lahked olema ja ehk oli ometi kord Ingalgi mingitest ühistest noorusmälestustest kasu . </s> </p>
<p> <s> Näis , nagu oleks uus juht , Ants Veering , Inga kõnet lausa oodanud . </s> </p>
<p> <s> " Jah , loomulikult , peame asja arutama . </s> <s> Ma tean suurepäraselt , et ka sina töötasid just selles eraülikoolis . </s> <s> Kes sinusugust unustada saab ! " </s> </p>
<p> <s> " Ma saadan sulle siis e-mailiga oma eluloo ja artiklid ja kõik oma saavutused , " püüdis Inga meeleheitlikku õhinat asjalikkusega varjata . </s> </p>
<p> <s> " Mis maili ? </s> <s> Mul ongi täna saunas poissmeeste õhtu , võtan su kaasa , eks seal arutame ! </s> <s> Ma tean sind ka ilma selle paberliku jampsita ! " </s> </p>
<p> <s> " No kuule , siis ma võin äkki arvestada ? </s> <s> Ma olen tõesti endale juba Euroopaski nime teinud , mu artikleid on palju avaldatud , sa ei kahetse oma valikut , üliõpilased armastavad mind , " oli Inga niisugusest lahkusest ja kiirest edust rabatud . </s> <s> " Ma ei tule mingeid poissmehi loomulikult segama ! " </s> </p>
<p> <s> " Mind ei huvita , kas üliõpilased sind armastavad või ei . . . </s> <s> Mina armastan sind ! " praalis kunagine ontlik ülikoolikaaslane üpris iseteadvalt . </s> <s> " Meil on just alasti segasaun nagu nüüdsel ajal kombeks . . . </s> <s> Kompleksivaba , eks minagi olen edasi arenenud , pole enam selline mammapoeg , keda sa kunagi ninapidi vedasid ! </s> <s> Mõikad ? </s> <s> Kui sa tahad asja arutada , siis sa just nimelt tuled , sest homme võib hilja olla ! " kuulis naine Ants Veeringu enesekindlat häält . </s> <s> " Mina tahan kohe algusest peale meie tehingust veidi isiklikku rõõmu saada ! </s> <s> Arved ikka lõpuks klaariks ! </s> <s> Olen seda hetke ammu oodanud . . . </s> <s> Jah , ülbe kaunitar , sul on mulle puha vanad armuvõlad maksmata ! " </s> </p>
<p> <s> " Ants , kas see peab nali olema ? " küsis Inga tasa . </s> </p>
<p> <s> " Mis nali ? </s> <s> Ma pole kunagi tõsisem olnud ! " kinnitas mees mõnitavalt . </s> </p>
<p> <s> " Ja kus su armastav abikaasa siis on ? </s> <s> Ise alles rääkisid hiljaaegu ühes telesaates , kui õnnelik abielu teil on , " pomises Inga vapustatult . </s> </p>
<p> <s> " Ära mängi süütukest ja minu naist pole mõtet siia segada ! " põrutas Ants Veering ülemuslikult . </s> <s> " Abielu on abielu ja lõbu on lõbu . </s> <s> Või kus maailmas sina oled elanud ? </s> <s> Meil on Eestis ammu uued kombed . </s> <s> " </s> </p>
<p> <s> " Mina olen elanud Euroopas ja lävinud akadeemiliste ringkondadega , " vastas Inga vapralt . </s> <s> " Kas sa tõesti teed samasuguseid ettepanekuid kõigile naisõppejõududele ? </s> <s> Või äkki ka üliõpilastele ? " </s> </p>
<p> <s> " Mis ettepanekuid ? </s> <s> Sinuga on mul vana armastus , mis teatavasti ei roostetavat , " irvitas Ants . </s> <s> " Ma kutsusin lihtsalt vana sõpra sauna , aga kui sa tahad tobukest mängida , siis kärva kas või mõne plangu ääres ! </s> <s> Kah mul psühholoog väljas . </s> <s> Just sinusugust silmakirjatsejat ei tohiks üliõpilastele ligigi lasta . </s> <s> Nii vaga ja variserlik sa nüüd ka pole ! </s> <s> Ja välismaale võetakse sind niikuinii rohkem kena näolapi ja säärejooksu pärast . </s> <s> Seal sa oma nõukogudeaegse kasvatusega eputada ei saa . </s> <s> Näe , mind ei kutsuta kuhugi ! </s> <s> Miks just sind ? </s> <s> Ma olen ka psühholoog , igati teenekas ja edukas , aga mehed ei saa oma tissidega väliskarjääri teha nagu sina . </s> <s> Mind sa oma pirtsutamisega ei peta ! </s> <s> Meie käime siin ka ajaga kaasas . </s> <s> Kui sa mulle ei helista ja sauna ei tule , siis arvesta , et sa pole töövestlusele ilmunud ja võid kohast suu puhtaks pühkida ! " </s> </p>
<p> <s> Ja härra Ants Veering lõpetas järsult kõne . </s> </p>
<p> <s> Nüüd oli siis Inga täiesti tööta . </s> <s> Nagu viimati Andropovi ajal. </s> <s> Ja naist haaras peaaegu kabuhirm . </s> <s> Kõik kindlad ja toetavad talad olid äkki ta ümber kokku varisenud . </s> <s> Lihtsat inimlikku abi tulnuks nii siin- kui ka sealpool piiri tasuda iseendaga , mingi madala intiimorjusega . </s> <s> Ja veel tema eas ? </s> <s> See olnuks isegi naljakas , kui kõik need tingimised poleks olnud kohutavalt alandavad . </s> </p>
<p> <s> Niisiis tuli otsida midagi muud . </s> </p>
<p> <s> Aga mida ? </s> </p>
<p> <s> Ja kus ? </s> </p>
<p> <s> Tallinnas ? </s> <s> Viinis ? </s> <s> Moskvas </s> . . . . </p>
<p> <s> Inga Velmer ei kavatsenud ju lihtsalt oodata , kuni ta pealinnakorterist välja tõstetakse nagu paljusid teisi töötuid saatusekaaslasi . </s> <s> Tuli juba enne lõplikku krahhi otsida , vahetada , kuskile odavamasse linnakesse kolida . </s> <s> Kuhu küll ? </s> </p></div3><div3 type="peatükk"><head> 11 . peatükk </head>
<p> <s> Midagi tuli teha ? </s> </p>
<p> <s> Kas või midagi mõttetut , et mitte päriselt paanikasse sattuda . </s> </p>
<p> <s> Ja Inga otsis välja kõik vanad telefonimärkmikud , lausa algkoolipäevist peale . </s> <s> Algatuseks oli ehk rahustav uurida , kuidas siis sõpradel ja tuttavatel uues elus läinud on . </s> <s> Võib-olla saavad isegi aidata ? </s> <s> Ja kui ei , siis õnnestub vähemalt vastastikku murekoormat kergendada . </s> </p>
<p> <s> Inga silmitses kaua numbreid ja nimesid ega suutnud ometi kellelegi helistada . </s> <s> Ta oli juba loobumas , kui ühe märkmiku vahelt kukkus põrandale üksik paberileht , millel viis numbrit juba maha tõmmatud ja kuuendana suurelt kirjas : " Merle – kõige uuem ! " </s> <s> Arvestades kriipselduse vanust polnud küll seegi Merle telefon just " kõige uuem ! " </s> <s> Ja polnud ka pinginaaber Merle Malvik üldsegi mitte psühholoog , vaid hoopis füüsik . </s> <s> Õigupoolest oli ta Inga Velmeri esimene tõeliselt lähedane sõber , kelle kireks füüsika , kuni lisandus Sergei Sakarov ja seejärel Ingmar Ints , kelle unustamisega Inga ikka veel usinalt ametis oli , sest kogu neetud lugu ei tahtnud kuidagi vaid kauniks mälestuseks muutuda . </s> </p>
<p> <s> Inga püüdis end lohutada , et nii oli ju varemgi olnud . </s> <s> See oli pakitsevale hambavalule sarnanev tunne , mis hinge piinas . </s> <s> Iga painav lugu tuli lihtsalt kannatlikult läbi põdeda ja seni polnud Inga jaoks olnud lausa surmavat armutõbe . </s> <s> Ikka olid kuud ja aastad toonud loodetud paranemise ja hingelise tasakaalu . </s> <s> Ka Sergei oli lõppude lõpuks muutunud peaaegu elavaks mälestuseks nagu mõni kallis foto , millelt ammu lahkunud lähedane igavesti armastavalt vastu naeratab . </s> <s> Kosmosefüüsik Sakarov oli kadunud teise aega , Venemaa omasse . </s> <s> Ja nüüd teadis Inga juba päris kindlasti , et see aeg oli tema jaoks möödas . </s> <s> Endised kosmoseunistused olid ootamatult muutunud liigagi leidlikeks äriideedeks , sest omakasu nimel ei tuntud halastust ühegi endise sõbra või armastatu vastu . </s> <s> Suurtele ideaalidele ja tunnetele pühendumine oli universumisse auranud Nõukogudemaal igal pool otsa saamas . </s> </p>
<p> <s> Inga ohkas ja kirjutas veidra igatsussähvatuse ajel kooliaegse sõbratari numbri puhtalt oma töömärkmikku ümber , kuigi ühelt füüsikult võis vaevalt tööalast abi leida . </s> <s> Merle meenutamine muutis ta aga lootusrikkamaks , sest kooliplikana oli ta just koos Merlega õppinud varakult seda tarkust , et inimese hilisemat elu kujundab tema unistuste värvigamma . </s> <s> Vähesed täiskasvanud suutsid oma noorpõlveunistusi luitumast hoida , aga füüsik Merle Malvik pani Eesti Vabariigi seadused oma unelmate vankrit vedama . </s> <s> Pealegi äärmiselt edukalt . </s> <s> Tal oli erafirma , kus ta tegi mingeid kummalisi katseid , millest Inga isegi pärast üksikasjalisi seletusi suurt midagi aru ei saanud . </s> <s> Merle oli talle küll viimasel kohtumisel järjekordselt naerdes kinnitanud , et vähemalt Nobeli preemiast saaks ehk psühholoog aru . </s> <s> Või õigemini preemia psühholoogilisest mõjust eesti rahvale . </s> <s> Igal juhul olnuks parem võita see rahvusvaheline maiuspala enne leedulasi ja lätlasi . </s> <s> Niisiis oli Merle veel üks neist paljudest , kes igatses saada Nobeli preemiat . </s> <s> Sõbratariga seoses ei tekitanud see soov masendust nagu Sergei puhul , kuna see seostus otseselt tema venna mõrva ja praeguse veidra äriga . </s> </p>
<p> <s> Vastupidi , Merle nimi tõi Inga mällu kogu selle imede maailma , mis pärast kooli lõppu pidi neile avanema . </s> <s> Üksnes kunagise õnnelootuse meenutamine oli juba iseenesest õnnestav . </s> <s> See oli küll ammu , liigagi ammu , aga praegu tuli Ingal uuesti leida just kõige õigem teeots ja sobivaimat algust aidanuksid taas leida need kõige õigemad unelmad . </s> <s> Mitte unistused rahast , vaid millestki hoopis helgemast . </s> <s> Tööst , mis pakuks rahuldust , annaks midagi nii hingele kui ka südamele . </s> </p>
<p> <s> Unelemisrohkete koolipäevade meeleolu olid Euroopa praegused karjäärimehed ammu unustanud ja neile oli kõik lapsik , kas või seegi , et härra Ints oli oma karjääri praegu pigem lõpetamas . </s> <s> Inga oli seda aga üha uuesti alustamas nagu paljudki ta kaasmaalased . </s> <s> Ikka oli kedagi kusagilt välja visatud , kedagi koondatud , töösuhe lõpetatud . </s> <s> See oli kohutav , aga see võimaldas säilitada ka " igavese nooruse " . </s> <s> Kes ei tahtnud tänavale sattuda , nende prügikastide juurde , kus Tallinnas võis näha pudeleid otsimas palju intelligentseidki hädalisi , need pidid iga hinna eest suutma uuesti unistama õppida , kuigi õpipoisivanus ammu möödas . </s> <s> Ingmar ei pidanud praegu oma kunagisi lapselikke unelmaid meenutama , sest Euroopas polnud mingeid suuri muutusi olnud , seal ei valitsenud mitte igavene tuulepäine ja kindlustamata noorus , vaid stabiilsus ja rahu . </s> </p>
<p> <s> Ingmar käitus ju küll noore armununa , aga samas oli ta harjunud end varakult pensionieaks , mitte pahupidiseks õpipoisiajaks ette valmistama . </s> <s> Igal juhul oli härra Ints olnud ülimalt hämmastunud , et Inga reisis Viini ilma reisikindlustuseta . </s> <s> Mees pidas seda ülimaks riskiks , sest tal polnud aimu oma rahvuskaaslaste tegelikest riskidest . </s> </p>
<p> <s> Eks pidid ju tema vanemadki riskima , kui nad ilma igasuguse reisikindlustuseta Eestist Rootsi põgenesid , aga see oli jäänud vanema põlvkonna tundemällu , millest Ingmarit oli säästetud . </s> <s> Kuidas saaksimegi kannatada teise inimese eest nende keha- või hingevalu ? ! </s> <s> Loomulikult oli perekond Intsil Eestis sugulasi , kõigil väliseestlastel oli , aga igale hädaldamisele vastati ruttu looga põgenemisjärgseist pagulasaastaist , külmast veest ja toidupuudusest . </s> <s> Niisuguste meenutustega pandi ka kõige häbematumad kurtjad lõpuks häbenema . </s> <s> Väliseestlaste jaoks oli õiglus jalule seatud , nõukogude kord hävitatud ja kui ses kahjutules hävis süütuid hingi , siis polnud nende asi pidevalt kaastunnet avaldada või ohvrimeelselt appi tõtata . </s> <s> Kasuahnuseta toetust , tõsi küll , pakuti , aga seda tehti väga lühiajaliselt , nii et tuntavat abi said kahjuks oma sugulastelt ja lähedastelt siiski vaid vähesed . </s> <s> Inga Velmer pidas vanaproua Dohrmanni seetõttu peaaegu pühakuks . </s> <s> Ometi võis vanaproua vaid korraks Viini külalise elumuresid leevendada , mitte neid olematuks muuta . </s> <s> Praegusel hetkel aitas psühholoog Velmerit üksnes oma unistusoskus , mis tuli vanast koolikotist välja õngitseda . </s> <s> Ja seepärast silitaski Inga kortsus paberilehte algkooliaegse sõbratari numbriga nagu hinnalist talismani . </s> </p>
<p> <s> Just tänu kooliaegsete unistuste realiseerimisele vilksatas Merle Malviku nimi üpris tihti ajakirjanduses . </s> <s> Tema erafirma oli mingite keeruliste füüsikainstrumentide maaletooja , pealegi väga edukas , sest ta laboratoorium ja töötajate arv üha kasvasid . </s> <s> Inga pinginaaber oli kooli füüsikalaboriski alailma midagi katsetanud . </s> <s> Merle oli nende kooli uhkuseks ja võitis füüsikaolümpiaadidel pidevalt esikohti . </s> </p>
<p> <s> Algkooliaegsed sõbrad polnud aga ammu kohtunud , sest uuest elust läbimurdmine võttis kogu energia . </s> <s> Ning oli veel üks lõpuni sõnastamata põhjus . </s> <s> Merle polnud kunagi otseselt nõudnud , et sõbratar Sergei Sakaroviga lävimise lõpetaks , aga ta suhtus kogu kosmosetööstusse sama vaenulikult nagu enamik eestlasi . </s> <s> Varem oli see nördimus põhjendatud sellega , et universumi uurimine neelas tohutuid rahasummasid . </s> <s> Merle nõukogudeaegseteks eksperimentideks eraldati raha aga vaid siis , kui ta soostus ka kosmoseteemalisi katseid tegema , kuigi neil tema teadustööga õigupoolest midagi pistmist polnud . </s> <s> Paraku töötas Merle Malvik nagu paljud andekad teadlased ühes " postkastis " ehk kinnises tehases , mille laboris pidi nuputatama teatud riistu ka kosmoselaevadele , seega justkui Sergei Sakarovile . </s> <s> Ja nõnda oligi Merle nimetanud Sergeid vereimejaks , kes rikastuvat kogu Nõukogudemaa teadlaste ühiste jõupingutuste arvelt . </s> </p>
<p> <s> " Seda võiks ju ka nimetada kogu inimkonna ühiseks huviks universumi vastu , " oli Inga aastaid tagasi üpris solvunult vastanud , aga Merle nähvas vaid lühidalt : " Minul seda huvi pole ja kuni sinu Sergei Sakarovit ei sunnita minu teadustöö hüvanguks eksperimente tegema , siis võiks ta päris vait olla ! " </s> </p>
<p> <s> " Ta ongi ju vait , ei tohi midagi rääkida , sest neil on kõik salastatud ! " pomises Inga jahmunult , et igati leebe ja heatahtlik Merle äkki kosmost nii raevukalt ründab , " Sergei Sakarov on vait ja eksperimenteerib palehigis , neil pole öö ega päeva vahet , pidevalt probleemid . . . " </s> </p>
<p> <s> " Mind lihtsalt tema probleemid ei huvita ! " lõikas Merle jäiselt ja pärast seda sõnavahetust jahenesid nende suhted tunduvalt . </s> <s> Seda enam , et Merle Malvik töötas Tartus , Inga aga pealinnas . </s> <s> Kui üleminekuaja alguses korraldati suurejooneline kooli kokkutulek , siis olid nad seal mõlemad aukülalisteks nagu kaks edukat karjääri teinud naist . </s> </p>
<p> <s> " Kahju , et vabadus ei tulnud kümme aastat varem , siis oleksin ma ehk suutnud meie koolile juba praegu Nobeli preemia kinkida , " oli Merle Malvik oma kõnes naljatanud . </s> <s> See lause võeti vastu nii marulise aplausiga , et Inga mõistis : kool ootab sellegipoolest just Merlelt olulist rahvusvahelist tunnustust , suuri tegusid , kõiki tähtsamaid füüsikapreemiaid nagu kooliajalgi . </s> </p>
<p> <s> Inga silmitses kulmu kortsutades väikest paberitükki ja valis endalegi ootamatult just selle numbri . </s> </p>
<p> <s> Kohe kuulis ta telefonis tuttavat häält : " Merle Malvik ! " </s> </p>
<p> <s> Võib-olla oli enesekindel nõudlikkus füüsikutest ülemuste puhul tavaline . </s> <s> Igatahes aimus nii Merle kui ka Ingmari toonist mõlemat . </s> <s> Nad näisid teadvat , et telefonihelin ei too neile halbu uudiseid nagu Ingale nii sageli . </s> <s> Aeg-ajalt ta lausa kartis telefoni . </s> <s> Psühholoogist tuttavale või tuttavate tuttavale helistati ju ikka enamasti siis , kui häda kõige suurem ja kõne lausa eluküsimus . </s> <s> Inga telefon polnud salastatud ja talle kurtsid pikalt oma elumuresid isegi poolvõõrad . </s> <s> Psühholoog Inga Velmeril polnud sajaeurolisi kõnetunde nagu Ingmari psühhoterapeudil , ta oli oma kodus lihtsalt niisama saadaval – gratis . </s> <s> Kuidas ikka kogu aeg telefoni välja lülitada või enesetapumõtetega kurtja pihtimusi mitte kuulata ? ! </s> <s> Iga võõras õnnetus jättis aga masendava jälje ka Inga hinge . </s> </p>
<p> <s> Seekord otsis aga hoopis Inga ise lohutust ja oli enda jaoks üpris tavatus hädalise rollis . </s> </p>
<p> <s> " Mi . . . naaaa . . . maaa . . . aaa . . . </s> <s> Lihtsalt koristasin . . . sinu number sattus näppu , lähedase inimesega muret jagada ja . . . ja . . . pole ammu helistanud , " nämmutas Inga ja taipas segasest halast , et on siiski omadega märksa rohkem puntras , kui ta karta oskas . </s> </p>
<p> <s> Seda märgates jäi naine kohkunult vait , et end mitte enesekindla sõbratari silmis lõplikult alandada . </s> </p>
<p> <s> " Inga ! " hüüatas Merle veelgi reipamalt . </s> <s> " Küll ma olen sind otsinud . </s> <s> Kohe , kui kuulsin , et teie eraülikool ühendatakse . </s> <s> Ja veel kellega ? </s> <s> See Ants oli ju su kõige tüütum peigmees ? " naeris õnnelik kolme lapse ema veidi üleolevalt . </s> </p>
<p> <s> " Kogu maailm ei saa olla nii õnnelikus liidus nagu perekond Curie ja sinu füüsikupere ! " hakkas Inga end veidi koguma . </s> <s> " Kõike sa ka mäletad , Inga , isegi seda talumatut Antsu ! " </s> </p>
<p> <s> " Oletasin kohe , et sa ehk ei taha tema alluvuses töötada . </s> <s> Otsin juba ammu oma firmasse psühholoogi . </s> <s> Tänapäeval on sellel kõigel äärmiselt raskepärane nimi – suhtekorraldaja . </s> <s> Noh , mäletad , vanasti olid sa klassipidude korraldaja ja hing ning kõigi hädaliste vabatahtlik pihiema . </s> <s> Nüüd olen mitmelt poolt kuulnud , et sa esined väga edukalt rahvusvahelistel konverentsidel . </s> <s> Mul oleks just vaja inimest , kes ka saksa keelt oskaks , välismaalastega mesimagusat juttu ajaks . </s> <s> Inglise keele valdajaid on mul küllalt , aga austerlaste ja šveitslastegagi oleks kena kodusemalt vestelda . </s> <s> Emakeel avab ikka uksi ja südameid . </s> <s> Eriti veel sinusuguse sündinud psühholoogi suus , " üllatas firmaomanik Ingat pika kõnega . </s> </p>
<p> <s> " Miihiina ? " iitsatas Merle hädiselt . </s> <s> " Sul on minust õige hea mälestus . </s> <s> " Mu praegune kokutamine kinnitab pigem , et olen vahepeal kõnedefekti saanud . </s> <s> " </s> </p>
<p> <s> " Sa oled hädas , eks seepärast saame sind ka odavamalt osta nagu nüüd kombeks väljenduda . </s> <s> Nii et loe oma varbad ja kulmukarvad kokku , aga pea silmas , et esialgu maksame sulle keskmist palka ! </s> <s> Hea tööseltskond on ju meie ajal olulisemgi ! " naeris Merle . </s> <s> " Loodan , et sa oled endist viisi idealist ja maailmaparandaja ? </s> <s> Ehk võtad mu kesisevõitu pakkumise siiski vastu . </s> <s> Eks su Ants maksaks sulle loomulikult rohkem , aga kui sa juba ise helistasid . . . " </s> </p>
<p> <s> " Miiisss ? " jahmus Merle . </s> <s> " Sa pakud mulle tõesti kohe kohta ! </s> <s> Kuigi odavat . . . </s> <s> Nii lihtsalt , et muudkui võta ja naudi ? " </s> </p>
<p> <s> " Jah , aga rohkem me tõesti maksta ei saa ! " muutus Merle toon veidi jahedamaks ja ettevaatlikumaks . </s> <s> " Ei anna kahjuks tingida ! " </s> </p>
<p> <s> " Kuule , Merle , sa oled mu sõbratar , seepärast ei hakka ma narri mängima , vaid ütlen otse , et eraülikoolis maksti mulle loomulikult rohkem ja makstaks ehk mujalgi Euroopas , aga see pakkumine on mulle igal juhul unelm ja pääsemine , sest nüüd , kus ma jäin ootamatult töötuks , olen ma kuulnud nii alatuid soove . . . </s> <s> Eriti meestelt . . . " </s> </p>
<p> <s> Inga nuuksatas ja kuulatas imestusega seda haledalt piiksuvat heli , mis sugugi Merle antud iseloomustusega kokku ei sobinud . </s> </p>
<p> <s> " Noh , kõik pole veel kadunud , kui inimeste alatus sulle uudisena tuleb , " pilkas Merle leebelt . </s> <s> " Aga meie erafirma eelis on see , et mehed ei pääse siin üldse naisi ahistama . </s> <s> Me oleme jõudnud saada kümne aastaga rahvusvaheliselt nii tuntuks , et võime kogu eesti meesülemuste ülbitsemise lihtsalt välja naerda . </s> <s> " </s> </p>
<p> <s> " Eks nad ülbitsevad Euroopas ka , " ohkas Inga südamepõhjast . </s> <s> " Niipea , kui naine on veidigi hädas , püütakse teda odavalt . . . ära osta . </s> <s> Isegi need kõige õilsamad ja ausamad , sest see on liiga suur kiusatus , et idakatega võib igasugust musta äri teha ja kaevata ei saa need inimorjad tegelikult mitte kellelegi . </s> <s> Ise tahtsid , ise tulid , ise tegid . . . </s> <s> Euroopa elegantsed härrasmehed on ikka puhtad poisid ! </s> <s> Ses suhtes pole meeste psühholoogia kameeliadaami ajast peale kuigivõrd muutunud . </s> <s> " </s> </p>
<p> <s> " Noh , äraostmatu kameeliadaam , suurte lõbude linnast Tallinnast pead sa nüüd siis küll provintsi kolima . </s> <s> Aga eks Tartus ole korterid odavamad , nii et ehk saad vahetades veidi raha ka oma seksikasse sukasäärde ! " lõpetas rahvusvahelise kuulsusega füüsik kunagist kooliaega meenutava lõõpimisega . </s> </p>
<p> <s> Kõik oli muutunud ja ometi oli midagi jäänud muutumatuks – see tunne , et vanale sõbrale võis endiselt kindel olla , sest nende kunagised ühised unistused kuulusid pigem viirastuslikku teispoolsusse ega allunud seega hävimisele ja kulumisele nagu reaalse maailma materiaalsed asjad . </s> </p>
<p> <s> Und ei tulnud sellegipoolest , Inga oli liiga õnnetu ja õnnelik üheaegselt . </s> <s> Naine jälgis ümmarguse kuukera ilmumist tumedasse öötaevasse ja pidi üle hulga aja taas imestama , et see kera oli tõesti ikka nii päratult suur , fantaasiat ja unistusi ergutav . </s> <s> Inga jälgis tunni , siis veel teise ja kolmandagi valguskera liikumist taevakaarel ja mõtles lummatult , miks küll ei viitsi inimesed lasta end inspireerida ja lohutada just kuuloojangust , mis on varahommikul vähemalt sama kaunis kui päikeseloojang hilisõhtul . </s> </p>
<p> <s> Kuu minema saatnud , vajus Inga alles hommiku eel raskesse unenägudeta unne . </s> </p></div3></div2><div2 type="alaosa"><head> EPILOOG </head>
<p> <s> Korterivahetus Tallinnast Tartusse venis kogu suve . </s> <s> Pealinna kolija imestas vaid , et tuntud psühholoog Inga Velmer vabatahtlikult Lõuna-Eestisse maapagendusse läheb . </s> </p>
<p> <s> " Tallinnas on meie tulevik , " kinnitas pereisa uhkelt , " mu lapsed vajavad kõige paremaid õppeasutusi ja pealinnas on võrreldamatult suuremad võimalused elus läbi löömiseks ! " </s> </p>
<p> <s> " Oleneb , mis elu see on ? " poetas Inga . </s> <s> " Tartu sarnaneb vanale heale Euroopale kõige rohkem . </s> <s> Seda on vaimustunult väitnud kõik väliskülalised . </s> <s> Õhkkond sama intellektuaalne kui näiteks Heidelbergis või teistes väikestes ülikoolilinnades . </s> <s> Kes tahab tabada Euroopa kultuurivaimu , peaks kõigepealt õppima tabama Tartu oma . </s> <s> Te teete oma sünnilinnale ülekohut ! " </s> </p>
<p> <s> " Kas see peab nali olema ? " muigas karjääritegija üpris üleolevalt . </s> <s> " Lugege ajalehti , isegi ülikool kängub . </s> <s> Küll te veel hakkate siin igavlema ! " </s> </p>
<p> <s> " Ülikoolilinnades loetakse raamatuid , igavletakse hoopis ajalehtede pealiskaudset sõnavahtu lugedes , " naeratas Inga sama armulikult vastu . </s> <s> " Aga see on tore , et me mõlemad oma valikut ülistame . </s> <s> Soovin teile ja teie lastele igal juhul jõudu pealinna konkurentsis vastu pidada . </s> <s> " </s> </p>
<p> <s> Vana kodu oli selle sõnavahetusega maha müüdud . </s> </p>
<p> <s> Uues kodulinnas ringi jalutades ei märganud Inga esialgu mitte mingit " kängumist " . </s> </p>
<p> <s> Tartus rabas teda hoopis see , mis ammustel õpingupäevadel oli tundunud iseenesestmõistetavana , jah , ülikoolilinnas olid " võrreldamatult suuremad võimalused " näha hingestatud nägusid . </s> <s> See hingestatus oli isegi hallipäistel õppejõududel , tudengitest rääkimata … Ja siin olid ka " võrreldamatult suuremad võimalused " vältida võõrkeelse elanikkonna võltsilt üleolevaid naerupahvakuid , kui julgesid kogemata riigikeeles kõnetada mõnda umbkeelset kohalikku , kes Sergei Sakarovi algatatud uuest vene kosmoseprogrammist teadis kahtlematult märksa rohkem kui oma sünnimaa rahvuskultuurist . </s> <s> Ligi viiskümmend protsenti Eesti Vabariigi pealinna elanikest vaatas vaid Vene riigi televisiooni . </s> <s> See oli sama harras protseduur nagu tallinlaste kunagine võimalus näha Soome Vabariigi telekanaleid . </s> <s> Eestlaste hardus oli iseseisvuse ajal asendunud kibekiiresti soomlaste pilamisega . </s> <s> Põhjanaabrite jooma- ja seksinäljas alamkiht , kes Eestis ülemkihti mängis , andis Tallinnas tõesti " võrreldamatult suurema võimaluse " end põlgama õppida kui näiteks Tartu ülikoolis , kuhu saabusid Soomest vahetuse korras vaid erudeeritud lektorid või avalalt rohmaka naeruga üliõpilased . </s> </p>
<p> <s> Inga adus ses Lõuna-Eesti intellektuaalses linnakeses , kus tihti Tallinna rahalisi võimalusi alla kriipsutati , mingit erilist unelemise õhkkonda , mis oli täielik vastand pealinna omale , kus aretati erilise kirega vastastikust põlgust , konkurendi ja naabri alavääristamist . </s> <s> Ei venelasi ega soomlasi tohtinud seal niisiis enam austada , veelgi vähem rohkearvulisi prügikastide juures õngitsejaid . </s> <s> Kibestumise ja tigeduse eluohtlikku protsenti ei tahtnud loomulikult märgata need , kes sõitsid linnas päevast päeva vaid autodega ringi . </s> <s> Aga isegi autosõitjate hingerahu oli hävitamas eluohtlikult suur kadedusprotsent . </s> <s> Nemad teadsid , keda või mida Lääne-Euroopas kadestada . </s> <s> Tundsid täpselt Brüsseli palku ja kõigi suurlinnade luksushotelle . </s> <s> Just seepärast ei väsinud nad halvustamast bussides trügijate ehk alamrahva mannetust , sest tegelik õnn oli ju hoopis kusagil mujal ja tänu nii viletsale vabariigile , kus nemad võimutsesid , polnud lootagi päris aadli hulka pääsemist , nagu nende siniverelistelt parunitelt päritud kõrkus nii väga ihkas . </s> <s> Seda kõike võinuks nimetada ka Euroopa sohilapse kompleksiks , sest valitsevate võimu- ja ärimeestena nauditi küll lõunasööke koos selle mandri eliidiga , aga tõeline sinivereliste elulaad oli kadetsejatele ometi juba päritolu tõttu kahjuks täiesti kättesaamatu . </s> <s> Jah , neil tuli elada siin , nende viletsate plebeide seas , keda isegi autoaknast oli vastik vaadata . </s> <s> Need armetud olid ise oma vaesuses süüdi , nad oli naeruväärsed . </s> <s> Just niisuguseid kaudseid ja otseseid hinnanguid anti vaesunud eestlastele , sest venelasi ei vaadeldud juba ammu enam ei ülem- ega alamkihina , nad polnud ka kartmist väärt " viies kolonn " . </s> <s> Võõrpassiga või hoopis passita inimvared olid autos kihutavate juhtfiguuride jaoks sama nähtamatud nagu kiirtee äärne võsa , sest eks virelevad eestlasedki olid piisavaks ristiks kaelas ja nood teised võis ju rahumeeli " okupandina " maha kanda . </s> </p>
<p> <s> Jah , pärast Tallinna , kus võõrkeelsed turistid otsisid odavat lõbu , et end oma kindlustatuses veidigi rohkem elusana tunda , ja võõrkeelsed endised lihttöölised , need ainsad ametlikud " okupandid " meie endise parteieliidi asemel , otsisid suurte tehaste sulgemise järel kõikjalt odavat prügi või prügitööd , et ellu jääda , tundus ülikoolilinn psühholoog Inga Velmerile tõepoolest Eesti Vabariigi vaimsuse keskpunktina , täiesti teistsuguse Eestina . </s> <s> Räuskavad soomlased ja nukrad venelased ei kuulunud siin tavakohasesse tänavapilt , linna täitsid hoopis tavatult noored , rõõmsad ja kütkestavad näod . </s> <s> Inga ei suutnud neid naeratuseta vaadata ja varsti hakkasid täiesti võõrad noored talle kohvikutes ebalevalt tere ütlema . </s> <s> Võib-olla peeti teda uueks õppejõuks ? </s> <s> Võib-olla aeti kellegagi segi ? </s> <s> Ehk ta enda näopildiga psühholoogiaartiklite kõrvalt ? </s> <s> Aga Inga tundis neis noortes või nooruslikes silmades ära iseenda kunagise maailmaavastaja ilme . </s> <s> Ülikoolilinn elas tulevikust uneldes ja mis võinuks olla veel kaunimat , kui nii palju unistajaid korraga enda ümber askeldamas , õppimas ja tulevikuplaane tegemas näha . </s> <s> Jah , mis võinuks olla veel kaunim ? </s> <s> Ei miski . </s> <s> Isegi mitte Nobeli preemia , mille Merle Malvik võinuks siiski kas või ülbitsevate pealinlaste ninanipsuks kord Tartusse tuua . </s> </p>
<p> <s> Inga oli niisiis Tallinna kibestumise ja põlgamise õhkkonnast sattunud ülikoolinna vaimsesse atmosfääri ja teda ei pannud seepärast imestama , et ta hakkas varsti peaaegu igas pikakasvulises ja intelligentses mehes kaugelt ära tundma ülikooli vaimuhiiglaste sekka nii sobivat viirastuslikku Ingmar Intsi . </s> <s> Härra Ints oleks lihtsalt nii väga neisse Tartu kohvikutesse sobinud , sest siin loeti erialaseid raamatuid isegi kohvi juues , siin vaieldi salatit süües tuumafüüsika , filosoofia , universumiteooriate , lõpmatuse ja kõige uuemate geeniavastuste üle . </s> <s> See oli sama tavapärane seltskondlik vestlus nagu pealinna kohvikuis arutlused välisärist , kasumist ja viimastest turismireisidest . </s> </p>
<p> <s> Tartu polnud tõesti mitte unelmate linn kosmeetika- või moefirma rajajatele . </s> <s> Ehk polnud ülikoolilinn üldse mitte kellegi unelmate linn , aga see oli linn , kus oli võimalik mõelda tulevikust , olgu ülikoolis , kus omandati euroopalikku haridust või ka laboris , kus loodeti jõuda kogu maailma rabava avastuseni . </s> <s> Salamisi ikka , kuigi see polnud igapäevaseks kõneaineks , sest keegi ei suudaks pühenduda päevast päeva igavale eksperimenteerimisele , kui ta ei oskaks unistada . </s> </p>
<p> <s> Ingale meenutas see kõik suuresti ka Sergei Sakarovi elulaadi , tema pidevat innustumist , teadlaste öövahetusi , vaimustunud pilke , kui uuriti mingit udukogu teleekraanil , mis tavainimesele oli vaid mõttetu sigrimigri , kosmosekeskuse töötajatele aga üks samm nende unelmale lähemale . </s> </p>
<p> <s> Tartu oli hea auraga linn , aga seepärast ka Inga hingerahule üpris ohtlik paik , sest põlgus siia ei sobinud ja seega ei suutnud ta enam põlata isegi mitte Sergei Sakarovi palavikulist soovi kosmosekeskusele võimalikult rohkem raha teenida , et Kremli ja NASA korraldustest vähem sõltuda . </s> <s> Jah , ta oli Inga oma salapärase leiutisega ohtu seadnud , aga siiski , tänu Ingmari abile olid nad oma raha saanud ja sugugi mitte kriminaalsel teel . </s> </p>
<p> <s> Loomulikult oli Inga oma tasust ilma ! </s> </p>
<p> <s> Aga kes tohiks siis loota , et talle unistamisvõimaluse eest veel ka raha makstakse ? </s> <s> Ja Sergei suurim väärtus Inga elus oli olnud just see , et kõigi unelmate moondumise , riknemise ja mädanemise ajal oli Inga unistamisvõime säilinud justkui mingis erilises ja hävimatus sügavkülmutis . </s> <s> Nii rikaste kui ka vaeste , nii riigi- kui ka umbkeelsete unelmaid asendas ülemineku ajal sageli rõve ja julm küünilisus . </s> <s> Kuid Inga oli suutnud oma unistustest tiivustatuna isegi Freudi kodulinna Viini jõuda , sest ka kosmoseteadlane Sergei Sakarov oli õhutanud teda psühholoogina eksperimenteerima , otsima , ikka ja uuesti nullist alustama , reisima , rändama ja maailma tundma õppima , nagu ta ise õppis tundma kõike uut universumist . </s> </p>
<p> <s> Ja ometi ei kummitanud Ingat enam mitte Sergei Sakarovi , vaid hoopis Ingmar Intsi kuju . </s> <s> See mees oli ta unelmad muutnud veelgi intensiivsemaks , säravamaks , euroopalikumaks ja . . . siis äkki kõik unistused tavalise ostu-müügi sogaga üle kallanud . </s> <s> Inga sai aru , et mees oli hirmul , sest kogu vaesunud ida intelligents pidavat ju ostetav olema . </s> <s> Jah , loomulikult ihaldasid nemadki oma teadlase- ja leiutajaandele vastavat head palka ! </s> <s> Eks see oli kapitalistliku arengu üks tõukejõude , see suur raha , nagu kinnitasid nii majanduslikud analüüsid kui ka kodanluse kriisi kajastavad kunstiteosed . </s> <s> Ometi polnud see ju mitte alati räpane raha , mis tuleb hingede ja kehade sutenöörluselt ja prostitutsioonilt . </s> <s> See võinuks olla ka heade ideede teenistuses . </s> </p>
<p> <s> " Ah , kui näotuks muutuvad küll inimsuhted , kui loosungiks jääb see praegune pealinna küüniline moto , et tasuta lõunaid pole olemas ! </s> <s> Seepärast ka nii vähe lapsi , sest missugune tõeline ema pajataks oma imikule , et tasuta tissi ei saa ? </s> <s> Maksku ette ! </s> <s> Või kui iga armunult suudleja paneks suudlusedki hoiuarvele ! ? " mõtles Inga ülikoolikohvikus üksi kohvi juues . </s> <s> " Juba ülikoolilinna õhkkond on parim tasuta lõunasöök . </s> <s> Ah , tasuta lõunaid on olemas ja kuidas veel ! " </s> </p>
<p> <s> " Kas võiks teile ka ühe lõuna välja teha ? " kuulis Inga nagu oma mõtete jätkuks . </s> <s> Ja ta õlga ei puudutanud seekord mitte üks paljudeist unelmakujudest , vaid Ingmar Intsi enda lihast ja luust käsi . </s> </p>
<p> <s> Inga võpatas nii jahmunult , et Ingmar naeris laginal oma kõige võluvamat naeru : " Mind te vist küll ei lootnud siin väikelinnas näha ? " küsis mees uhkelt , nagu oleks saanud hakkama reisiga inimsööjate juurde džunglisse . </s> </p>
<p> <s> " Just teid olen ma siin iga päev ja igasugusel kujul kummitamas näinud , " vastas Inga avameelselt . </s> <s> " Seepärast tundubki mulle nii uskumatu , et te siiski ka lihalikul kujul ses provintsis ringi hõljute . </s> <s> " </s> </p>
<p> <s> " Varem pidin ma olema ainulaadne ja haruldane . </s> <s> Mis ajast siis minusarnased teisikud provintsis kummitavad ? " ironiseeris härra Ints veidi üleolevalt ja asus hoolikalt söögikaarti uurima , sest toitumine oli loomulikult välismaalaste püha rituaal . </s> <s> Tudengikohvikus käidi aga paraku rohkem kohvi joomas , vestlemas ja lugemas , söögilõhnu polnud esialgu kusagilt tunda ja ka menüü valmistas Ingmari Intsi peenele maitsemeelele ilmselt pettumuse . </s> </p>
<p> <s> See , mis varem oleks pannud Ingat kohe püsti hüppama ja meest alandlikult mõnda linna esindusrestorani juhtima , tõi nüüd naise näole vaid andeksandva naeratuse , nagu täiskasvanu jälgib lapse ponnistusi ehitada mererannale innukalt liivalosse , neid lainetega merre uhutavaid . </s> <s> Peen lõunasöök oli ju Lääne-Euroopa jõukate täiskasvanute kõige enam levinud " liivaloss " , seda vormiti ja mäluti tundide kaupa , aga siis tulid maohappe lained . . . </s> </p>
<p> <s> " Süüa pole selles provintsikohvikus tõesti peaaegu midagi , " pomises härra Ints pettunult . </s> </p>
<p> <s> " Muide , viirastused ei söögi ! " narris Inga , sest mehe nördimus tegi talle praegu ainult nalja . </s> <s> " Kui te tulite siia mingi rootsi-saksa-eesti luupainajana , siis on lausa teie aukohus nälgida . </s> <s> Nagu , muide , on näljapajukil suur osa eestimaalasi ! " </s> </p>
<p> <s> " Olgu , ma joon valget veini , " soostus Ingmar Ints , justkui oleks ülik siiski armulikult nõus koos alama rahvaga mõisapidu pidama , sest eks nemadki ole inimesed oma kaerakördist hoolimata . </s> </p>
<p> <s> " Kuulge , Ingmar Ints , teie olete kindlasti mõisniku sohilaps , kui teil menüüd vaadates äkki tühi kõht meelest läheb ja te eelistate näljastreiki lihtsale , aga toitvale maarahva lõunasöögile . </s> <s> " </s> </p>
<p> <s> Ingmar puhkes taas enesekindlalt naerma , sest ta paistis hoolimata menüü kesisusest ülimalt heas tujus olevat . </s> </p>
<p> <s> " Olgu , te saite oma tahtmise ! " kuulutas mees pidulikult . </s> <s> " Ma lahutasin ja olen nüüd vaba mees , et teiega abielluda . </s> <s> Enam pole mingeid takistusi , et te ei võiks kas või homme Viini kolida ! " </s> </p>
<p> <s> " Ei ole takistusi ! " hüüatas Inga vapustatult . </s> <s> " Te tulete taas pool aastat hiljem , ma ei tea teist midagi , teie ei tea minust . . . </s> <s> Aga Dora ? " </s> </p>
<p> <s> " Dora ei puutu üldse asjasse ! " punastas Ingmar Ints veidi pettunult , et Ingalt polegi kuulda mingeid rõõmuhõiskeid . </s> <s> " Aga just see vene naine tegi mulle selgeks , miks endisele nõukogude naisele on abielu eneseväärikuse säilitamiseks siiski nii tähtis . </s> <s> Ta õpetas mulle üldse daamide hingeelust nii mõndagi ! " </s> </p>
<p> <s> " Mina pole daam ! </s> <s> Ja minu hingeelu erineb täielikult Dora omast ! " karjatas Inga ja tundis taas , kuidas lääne müügimaailm ründab vägagi otsustavalt ta unelmate maailma . </s> <s> " Ma ei istu kodus ega pea oma tuumafüüsikust abikaasa kõrvalt armukesi , mul on uus töökoht , mis mulle väga meeldib . . . " </s> </p>
<p> <s> " Ja te saate elada selles linnas , mis teile ka loomulikult väga meeldib ? " viipas Ingmar väga põlglikult akna taga kõrguva räämas ja üpris räpase vastasmaja suunas , mille uksenikerdusi oli Inga äsja imetlenud ja soovinud , et nii ilus hoone ometi kord ka restaureeritaks . </s> </p>
<p> <s> " Jah , mulle meeldib siin ! " vastas Inga väljakutsuvalt . </s> </p>
<p> <s> " Jätke ometi eputamine ja valetamine , see linn ei saa kellelegi meeldida . </s> <s> Mitte keegi ei valiks elukohaks Viini asemel Tartut , kui ta poleks just eriti jultunud väljapressija ja ei loodaks erilist kasu . </s> <s> Noh , ma olen tõesti valmis abielluma . </s> <s> Olete nüüd oma saavutusega rahul ? " </s> </p>
<p> <s> " Ah nii ! </s> <s> Just selliseid väiteid Tartu elanikud ei kasuta ja see on tohutu eelis kõigi nende ilulinnade ees , kus iga elanik hakkab sulle viis korda päevas põlgust avaldama , et tuled mingist mannetult näotust maailmast . </s> <s> Ometi kuulub Tallinn UNESCO tahtel just maailma 130 kõige huvitavama linna hulka , " ei tundnud Inga nüüd enam mingit kahetsust , et Ingmar Ints oma kosimisega hiljaks oli jäänud , sest veel pool aastat tagasi oleks sama ettepanek naise üliõnnelikuks teinud . </s> </p>
<p> <s> " Ma pean meenutama , et te kolisite Tallinnast Tartusse . </s> <s> Ilmselt vaid rahapuudusel , sest saite siin mingi tööotsa ja provintsielu on odavam . </s> <s> Milleks küll kogu see tsirkus ? </s> <s> Kas siis kõik oli vale ? </s> <s> Te pole minusse kunagi armunud olnud ? " ohkas Ingmar Ints kaastunnet otsides . </s> </p>
<p> <s> " Olen ju veel praegugi ! " vastas Inga sama meeleheitliku avameelsusega ja oleks kohe need hingepõhjast tulevad sõnad tagasi võtnud , sest mehe nägu lõi taas liigagi jultunult särama . </s> </p>
<p> <s> " Jätke siis kogu see loba ! " lausus härra Ints mõisahärraliku otsustavusega ja haaras Inga käest . </s> <s> " Sõidame praegu kohe Tallinna ! </s> <s> Eesti pealinn kuulub hoolimata oma vaesusest tõesti 130 maailma ilusama linna hulka ja seal saab ka kenasti süüa , andku kõik linna nälgijad see meile andeks , sest meil on täna põhjust tähistada ! " </s> </p>
<p> <s> " Ma ei tule Tallinna , ma ei tule kuhugi ! </s> <s> Ah , ma olen nii õnnetu , " hüüatas Inga ahastades . </s> <s> " Kuidas te ometi aru ei saa ? </s> <s> Mida ma teeksin Viinis ? </s> <s> Kes ma seal oleksin ? </s> <s> Millega ma oma päevi täidaksin . </s> <s> Teie teete igati huvitavat tuumafüüsiku tööd , iga päev . . . </s> <s> Aga mina ? </s> <s> Kas mina polegi inimene ? </s> <s> Kas mul pole hinge ja unelmaid ? </s> <s> Tartu töö aitab . . . " </s> </p>
<p> <s> " Teie unelmaks peaksin olema mina , kui te pole mulle kogu aeg valetanud . </s> <s> Nagu ei saaks Viinis psühholoogiaalaseid artikleid kirjutada , " kõrgendas härra Ints solvunult häält . </s> <s> " Viinis esinevad igal õhtul maailmakuulsused , seal on sadu teatrietendusi , kontserte , näitusi . . . </s> <s> Ah , juba see linn ise ! </s> <s> Talvelgi , tulede säras . </s> <s> Mis on Eestis talvel ? </s> <s> Viimasel ajal on siin nii külm , et varsti ärkavad mammutid uuesti ellu . </s> <s> Mida küll kõledas provintsis talvel tehakse ? </s> <s> Kuidas see pime aeg üle elatakse ? " </s> </p>
<p> <s> " Tartu ülikoolis on õppinud maailmakuulsused . . . </s> <s> Teadlased , kelle avastused on muutnud inimkonna ajalugu . </s> <s> Nemad siin , muide , ära ei külmunud , vaid õppisid , õpetasid ja leiutasid . </s> <s> Üks Nobeli preemia laureaate kinnitas televestluses , et kõige paremini inspireerivat teda luuletusi kirjutama igav elu . </s> <s> Just nimelt – igav elu ! </s> <s> Mitte kannatused ega elamused ega Viini-sugused linn-kaunitarid , päris kaunitaridest rääkimata . </s> <s> Nii et ehk tuleb Tartusse veel ka Nobeli preemia ! " </s> </p>
<p> <s> " Nojah , igavust on siin tõesti piisavalt ! " nähvas Ingmar Ints nii halvustava tooniga , et Inga end taas alandatuna tundis . </s> </p>
<p> <s> " Siin pole piisavalt igavust , vaid unelmaid ! " vastas naine tasa . </s> <s> " Vaadake ringi , kui palju noori ja hingestatud nägusid , aga teie näete ainult remontimata maju ja tänavaauke . </s> <s> Eks igaüks näeb seda , mida näha tahab ! " </s> </p>
<p> <s> " Ja teie näete Viinis ainult kohalike üleolevat suhtumist ! </s> <s> Ometi on Viin kuulus oma külalislahkuse poolest ! " ei tahtnud Ingmar millestki aru saada . </s> </p>
<p> <s> " Teie ei saa eales teada , kuidas austerlased suhtuvad türklastesse , sest teie olete jõukas rootslane , " vastas Inga . </s> <s> " Teie ei saa ka teada , kuidas ennast humanistiks pidavad eestlased suhtuvad kohalikesse venelastesse . </s> <s> Mul on sellest kõigest kõrini , vihkamisest , halvustamisest , põlgusest ! </s> <s> Ma tahan töötada . . . </s> <s> Just psühhoterapeute on Eestis praegu kõige rohkem vaja , nii rikastele kui ka vaestele . </s> <s> Me oleme end kinnistanud mingisse rahaliste luulude süsteemi ega suuda enam üldse inimväärselt , heldelt , sõbralikult ja kaastundlikult õnnelikud olla , sest Euroopa-naabrite elulaad aretab eestlastes muudkui neid vastikuid kadedusekatku levitavaid pisikuid . . . " </s> </p>
<p> <s> " Kes seda usuks ? !! " katkestas Ingmar teda nukralt muiates . </s> <s> " Tunnistage parem , et olete siin leidnud mõne unelmate nooruki ja mina olen teile liiga vana . </s> <s> " </s> </p>
<p> <s> " Ma pole kedagi leidnud , " ohkas Inga . </s> <s> " Te armusite minusse ju seepärast , et ma huvitun kõigest sellest , millest naised tavaliselt ei huvitu . </s> <s> Seepärast , et minuga on huvitav vestelda . </s> <s> Miks te siis arvate , et ma oma huvitavast elust loobun vaid Viini luksuskorteri toanurgas konutamiseks ? " </s> </p>
<p> <s> " Kui minu armastus on teile vaid toanurgas konutamine , siis muidugi , " oli Ingmar Ints juba ülimalt haavunud . </s> </p>
<p> <s> " Ka teie võiksite armastuse pärast tööst loobuda ja Tartusse elama kolida , aga see ei tule teile pähegi ? ! " küsis Inga lootusrikkalt . </s> </p>
<p> <s> " Loomulikult ei tule see mulle pähe ! " pahvatas Ingmar Ints . </s> <s> " Minu palgaga saaksime Viinis mõlemad ära elada , aga siin jääksin ma tööta . </s> <s> " </s> </p>
<p> <s> " Nojah , siis võiksin mina teile veidi taskuraha anda , nagu teie mulle Viinis annate ja teie võiksite mind koju oodata . </s> <s> Aga sellist elu te ilmselt ei taluks ? </s> <s> Te ei suudaks tegelikult tööta olla ei Viinis ega Tartus ? </s> <s> Teie tahate leiutada , uurida ? </s> <s> Kodus istuja roll pole teie jaoks ? </s> <s> Kas pole ? " </s> </p>
<p> <s> " Jah , tõesti mitte ! " oli Ingmar Ints sunnitud tunnistama . </s> <s> " Aga see pole üldse võrreldav . . . " </s> </p>
<p> <s> " On küll võrreldav ! " pahvatas Inga . </s> <s> " Mulle on see vägagi võrreldav . </s> <s> Mul on elukutse ja see pole mitte koduperenaise ega prostituudi ega koristaja oma . </s> <s> Mul on amet ja ma tahan oma vaimu arendada ! </s> <s> Viinis ja töötuna hakkaksin ma teile kohe närvidele käima . </s> <s> Ja asi pole ainult selles ! </s> <s> Te tulete pool aastat hiljem , räägite jälle ainult rahast ja palgast . </s> <s> Arvate , et kõik on otsustatud ! </s> <s> Aga kuhu jäävad tunded ? </s> <s> Teie suhted Doraga ? " </s> </p>
<p> <s> " Ma õrritasin teid meelega , et te näeksite , kui nõme ja ohtlik teie armukadedus on , " vastas mees vihaselt . </s> </p>
<p> <s> " Ohtlik tõesti , " pomises Inga . </s> </p>
<p> <s> " Pealegi olen mina teile kõik suhted andestanud ! " </s> </p>
<p> <s> " Mul polnud teiega lävides mingeid teisi suhteid ! " hüüatas Inga . </s> </p>
<p> <s> " Kes tassis kosmosekeskuse salakaupa üle piiri ? " </s> </p>
<p> <s> " See polnud salakaup ! " </s> </p>
<p> <s> " Tegelikult on iga niisuguse saladuse oma riigist välja sehkendamine riigireetmine . </s> <s> See teie Moskva teadlane on igavene reetur ! </s> <s> Aga teie eelistate ikkagi teda ! " purskas Ingmar Ints nördinult . </s> </p>
<p> <s> " Ma ei eelista teda ja see polnud salakaup , aga ka see pole praegu olulisim , " ohkas Inga . </s> <s> " Te näete ainult seda , mida te ise tahate , aga ei näe mind , ei näe inimest . </s> <s> Ma olen teile nagu füüsikalabori katse , mis tuleb edukalt lõpetada . </s> <s> Aga iga edukas lõpp pole armastusele ilmtingimata edukas . </s> <s> Miks te üldse lahutasite ? </s> <s> Kas hilinenud armastusest minu vastu ? </s> <s> Südametunnistusest ? </s> <s> Miks ? </s> <s> Te pole isegi sellest ausalt rääkinud . </s> <s> " </s> </p>
<p> <s> " Noh , niikuinii saate kunagi teada , " otsustas Ingmar Ints lõpuks kaardid avada . </s> <s> " Mu naine nõudis lahutust , sest tema kunagine kallim , see alatu petis , kellega ta mulle truudust murdis , oli teda kõik need aastad oodanud . </s> <s> Mu naine on väga konservatiivne , hindas esimese kirikliku laulatuse pühadust ja igavikulisust . </s> <s> Noh , nüüd otsustas ta lõpuks selle suli mangumistele järele anda ja temaga abielluda ! " </s> </p>
<p> <s> " Nii et hoopis teie naine ? " hüüatas Inga löödult . </s> </p>
<p> <s> " Jah , Sigrid Ints on tõesti väärt naine . </s> <s> Temasugust oodatakse , näete , aastaid ! </s> <s> Teil oli temast täiesti vale arvamus . </s> <s> " </s> </p>
<p> <s> " Mul oli tema suhtes alati täiesti õige arvamus , " ahastas Inga . </s> <s> " Ta on teie elus kõige väärtuslikum olend ! " </s> </p>
<p> <s> " Oli , sest meie suhted on nüüd ametlikult läbi ja teil pole vaja enam keerutada ja valetada , et meie suhteid vassida . </s> <s> Ka meie võime õnnelikuks saada . </s> <s> " </s> </p>
<p> <s> " Ma kardan , et meie suhted suutsid tõeliselt õnnelikus teha vaid ühe isiku . </s> <s> " </s> </p>
<p> <s> " Kas minu , " muigas Ingmar virilalt , " et ma näägutavast naisest lahti sain ? " </s> </p>
<p> <s> " Ei , Sigridi ! </s> <s> Eks see oli meile ilmselt jumalik karistus . </s> <s> " </s> </p>
<p> <s> " Te ei pidanud ju jumalat uskuma ? " </s> </p>
<p> <s> " Jumala karistust ja saatusehoope siiski , " ohkas Inga . </s> </p>
<p> <s> " Mina ei kannata Viini korteri tühjust igatahes enam välja ja nõuan , et te lõpetaksite vigurdamise ja minuga kaasa tuleksite ! " </s> </p>
<p> <s> " Meile kahele oleks märksa parem , kui te lõpetaksite praegu selle nõmeda kosimise ja lihtsalt ootaksite . . . " </s> </p>
<p> <s> " Mina ei oota enam midagi ! " kargas Ingmar Ints püsti . </s> </p>
<p> <s> " Ah et oodata võib ainult väärtuslikku proua Intsi ? " küsis Inga nukralt . </s> </p>
<p> <s> Ingmar peatus veel korraks , et sama kurvalt vastata : " Ma sõidan kohe tagasi Tallinna . </s> <s> Ja nüüd teie viimane sõna , Inga ! </s> <s> Kas te tulete kohe praegu või ei ? </s> <s> Ma pean tõttama otse bussilt lennujaama , sest homme on mul tööpäev . </s> <s> Tulge ja kogu Euroopa on teie ees lahti ! " </s> </p>
<p> <s> " Ei , " sosistas Inga piinatult . </s> <s> " Minu ees on lahti vaid alandlik armuleivasööja ja koduperenaise elu , mis on ka tõeline kunst , aga mina olen kogu elu õppinud teisi elukunste , mul on hilja end muuta . </s> <s> " </s> </p>
<p> <s> " Ja ometi te muudate end kogu aeg ! </s> <s> Lisaks sellele , et olete isiksusena tabamatu , muudate veel ka oma elukohta . </s> <s> Miks siis mitte Tartu asemel Viin , Inga , jätke see lapsik jonn ! " </s> </p>
<p> <s> " Ma tulen , kui ka teie sedavõrd muutute , et te mu soove enam lapsikuks jonniks ei pea ja mulle lõpuks enne kosimist armastust avaldate ! " naeratas Inga lootusetult . </s> </p>
<p> <s> " Kui ma vaid aru saaksin , mida te soovite , " ohkas Ingmar Ints , püüdes sügavat solvumist nalja taha varjata . </s> <s> " Ma lahutasin ja tormasin kohe Eestisse , aga teie ainult targutate . </s> <s> " </s> </p>
<p> <s> " Ma pean saama Eestis töötada ! " </s> </p>
<p> <s> " Niisiis te tahate külastusabielu , et vabalt mehi võrgutada ? " pahvatas Ingmar Ints . </s> <s> " Kui juba minusugune truu abielumees teie pärast lahutas , siis küllap on teil sadu ohvreid silmapiiril . </s> <s> " </s> </p>
<p> <s> " Ma pole mingi vamp , kui te seda loodate , siis kosite täiesti valet isikut ! " hüüatas Inga nördinult . </s> <s> " Ja te ei lahutanud mitte minu pärast , nagu just ise praegu väitsite ! </s> <s> Ma olin armunud , ma olin täiesti vabalt saadaval , saage sellest ometi kord aru ! </s> <s> Aga see , mis on gratis , pole teie jaoks justkui täisväärtuslik . </s> <s> Ei unelmad , väikelinnade intellektuaalne atmosfäär ega . . . armastus ! </s> <s> Te jätsite mind pikkadeks kuudeks omapead , et abikaasaga suhteid klaarida . </s> <s> Meil polegi olnud õiget armulugu , vaid teie poolt pidev rünnak , et kas ma ikka olen ostetav või ei ! </s> <s> Siis jälle kaote , et kusagil lahutada või abielluda . . . </s> <s> Aga mis see teie lahutamine või abiellumine õieti minusse puutub ? ! </s> <s> Ma ei julge teilt enam kohvigi vastu võtta , et äkki olen siis end igaveseks maha müünud . </s> <s> Saatanale piisavat ju kolmest veretilgast . </s> <s> Teile aitab ehk kolmest higipiisast , mida me koos Gran Canaria koobastes valasime . . . " </s> </p>
<p> <s> " Nüüd olen ma siis lausa saatan ? " ütles Ingmar Ints selle sarmika jahmatusega , mis Ingale endiselt haiget tegi , sest kord oli selle naeratuse nägemine või mittenägemine tundunud talle eluküsimusena . </s> <s> Millal ? </s> <s> Igavik tagasi . </s> <s> Siis , kui ta veel uskus , et tuleb vaid meeleheitlikult pingutada ja mees keskendub kordki ainult temale , Inga Velmerile , ja nende tärkavale armastusele . </s> </p>
<p> <s> " Ma ei tea , kes te olete . </s> <s> Võib-olla ei tea te ise samuti ja see ongi kõige hullem , " ohkas Inga . </s> <s> " Teate , meie metsades kasvavad mürgised valged kärbseseened kõrvuti valgete söögiseentega . </s> <s> Ainult altpoolt on näha , kas on toitev ja maitsev seen või mitte ! </s> <s> Tänavu on ülimalt hea seeneaasta ja ma juba uskusin , et suudan Lõuna-Eesti metsades kärbseseeni eksimatult eristada . </s> <s> Virutasin siis ühele eriti suurele ja ilusale jalaga . </s> <s> Ja mida ma altpoolt nägin . </s> <s> See oli ikkagi just see parim maiuspala söögiseente seas ! </s> <s> Võib-olla olete ka teie parim maiuspala meeste seas ja saate minult teenimatult muudkui jalahoope . </s> <s> Aga eks kannatajaks jään lõppude lõpuks ikkagi rohkem mina ise . </s> <s> Teie olete endiselt parim ja söödavaim ja kogu maailm on täis minust palju nooremaid ja kaunimaid pruute , kes ihkavad endale saada just teiesugust parimat peigmeest ! " </s> </p>
<p> <s> Ingmar puhkes tahtmatult naerma ja ütles siis pead vangutades : " No on teil alles jultumust ! </s> <s> Kord olen ma saatan , siis seen ! </s> <s> Võib-olla lausa saatanaseen ? </s> <s> Ma annan teile kolm kuud mõtlemisaega , aga siis tahan konkreetset vastust ! " </s> </p>
<p> <s> " Ma pole arvuti ega teaduslik eksperiment , minult ei saa te kunagi konkreetsemat vastust ! " püüdis Inga meeleheitlikult selgitada , meest kinni hoida , nende suhet päästa , iseennast päästa , sest pärast seda kohtumist oli karta jälle pikki unetuid nädalaid . </s> <s> " Ah , Ingmar , saage ometi aru , et ka teised peaksid teie kõrval õnnelikud ja rahul olema , ainult teie enda õnnest selles paradiislikus kultuurilinnas Viinis on vähe ! " </s> </p>
<p> <s> " Andke ainult võimalus ja ma teen teid õnnelikuks ! " ütles Ingmar Ints . </s> </p>
<p> <s> Ja siis oli kaunis viirastus taas kadunud , ikka lehvides nagu esimeselgi kohtumisel . </s> <s> Lehvimas nii püksisääred , mantel kui ka juuksed . </s> <s> Kahele poole lehvimas ka võluvad naeratused ja provintsilinna uudistavad pilgud . </s> </p></div2></div1>
    </body>
  </text>
</TEI>
</teiCorpus>
</teiCorpus>
