<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Mitu juttu </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> Mitu juttu </head>
        <div2 type="alaosa"><head> LET'S GO ! </head>
<p> <s> Nad olid just Poisi poolt tulnud . </s> <s> Nyyd seisid nad Tydruku trepikojas ; mõlemad , Tydruk ja Poiss . </s> </p>
<p> <s> " See oli wiimane kord , kus ma yle sinu maja läwe astun , " ytles Tydruk . </s> </p>
<p> <s> " Nojah , tuleb siis leppida trepikojaromantikaga , " arwas Poiss . </s> <s> Ta ei mõelnud seda tegelikult tõsiselt . </s> </p>
<p> <s> " Tuleb wõtta mõni muu wõimalus , " arwas Tydruk . </s> <s> Poiss mõtles mõnd uut pinda , Tydruk lahkuminekut . </s> <s> Ta pidi Poisist lahkuma , ta ei tohtinud end Poisiga pikemalt siduda . </s> </p>
<p> <s> " Tead , ma kardan tõesti , et rikun su ära , " ytles Tydruk . </s> <s> Nii oli öelnud ka Poisi ema . </s> </p>
<p> <s> " Ah , lõpeta , " ytles Poiss . </s> </p>
<p> <s> Poisi ema arwas , et Tydruk muudab Poisi samasugusex " ebakorralikux " nagu ta ise . </s> <s> Poiss pidaski seda ainsax rikkumise wõimalusex , aga kumbki , ei Tydruk ega Poiss , ei uskunud sellisesse wõimalusse . </s> <s> Tydruk teadis , et just siis rikubki ta Poisi ära , kui ta ei pyyagi teda rikkuda . </s> <s> Ta teadis , et kord tuleb aeg , mil nende wahel kõik läbi on . </s> <s> See oli möödapääsmatu . </s> <s> Tydruku teha jäi ainult haawade suurus , mis Poisisse jääwad , aga seda Tydruk ei osanud . </s> <s> Ta teadis , et mida wäixemax ta pyyab neid haawu teha , seda suuremax nad weniwad . </s> <s> Ja see oli jube . </s> <s> Haawades ju rikkumine seisneski . </s> </p>
<p> <s> Tydruk pesi pesu . </s> <s> Oli laupäewa hommik ja ta oli kodus . </s> <s> Wannituba oli mõnusat sooja auru täis . </s> <s> Tydruk elas koos Isaga ja Tydruk armastas koos Isaga kodus olla . </s> <s> Isa oli hea , ta ei käi-nud kunagi Tydrukule närwidele . </s> <s> Tydruk tundis alati mingit imelist rahu , kui ta oli koos Isaga . </s> <s> Siis , kui ta Isaga juttu ajas , ja siis , kui nad toimetasid omi asju teineteisest wälja tegemata . </s> <s> Isa oli inimene , keda Tydruk tegelikult wäga austas , olgugi , et Isa seda ei teadnud , ja kui olexki teadnud , polex uskunud . </s> </p>
<p> <s> Tydruk ei teadnud , kas B on poiss wõi mees , B oli noor , kuid juba abielus . </s> <s> B ytles : " Tule , lähme , " ja Tydruk läx . </s> <s> Tal oli B-ga hea olla , nad magasid tihti koos . </s> <s> B-l oli naine haiglas , ootas last ja mingi widina pärast oli ta juba warem sinna pandud . </s> <s> Naine ei teadnud midagi Tydruku ja B suhetest . </s> <s> Ta ei pidanudki midagi teadma . </s> <s> Tydrukul oli hea - ta leidis , et nii peabki olema - on keegi , kellega wõib magada , nii et haigusi pole karta . </s> </p>
<p> <s> Tydruk helistas Sõbrannale . </s> <s> Sõbranna oli , mis ta oli , aga ta kuulas alati ära , mis Tydrukul öelda oli . </s> </p>
<p> <s> " Tead , mida ma mõtlesin , " ytles Tydruk , " ma mõtlesin , et kui ma suurex saan , siis hakkan wanatydrukux . " </s> </p>
<p> <s> " Lollakas , " ytles Sõbranna . </s> <s> Tydruk ei lasknud end häirida . </s> </p>
<p> <s> " Siis olex mul yx tuba . </s> <s> Tapeete ei olex ja walgete seinte peal , otse lae all , olexid wäixed walged kapid . </s> <s> Ja keset põrandat olex woodi , millel pole jalgu all . </s> <s> Ja siis olex mul kodus yx paxux-söödetud kohikass , ja seinte ääres põrandal olex hästi palju kaktusi . </s> <s> Ja kui mind siis jälle maailm wihastab wõi kui mul on meestenälg , siis ma roomax mööda seinaääri ja torgix end kaktustega . " </s> </p>
<p> <s> " Sa oled segane , " ytles Sõbranna . </s> </p>
<p> <s> " Ei , " ytles Tydruk . </s> <s> " Ma tahan lihtsalt sulle kylla tulla . " </s> <s> Sõbranna naeris . </s> </p>
<p> <s> Tydruk ei teadnud , mix ta Poisi siia oli toonud . </s> <s> Neil lihtsalt polnud kohta , kuhu minna . </s> <s> Tydruk ytles : " Mina tean , kuhu me nyyd lähme , " ja tõi Poisi siia . </s> <s> Siin oli Tydruk waremgi olnud . </s> <s> Nad sumpasid läbi lume majakese poole . </s> <s> Siin oli hiljuti käidud . </s> <s> Tuhk kaminas oli weel soe . </s> <s> Nad tõid õuest puid tuppa ja syytasid kaminas tule . </s> <s> Tydruk torkas ka elektriradika sisse ja peagi wõisid nad mantlid maha wõtta . </s> <s> Tydruk syytas suitsu . </s> <s> Ta teadis , et see Poisile ei meeldi , aga mis siis . </s> <s> Ta lihtsalt tahtis praegu suitsu ja teda ei huwitanud , meeldib see mõnele wõi mitte . </s> <s> Tydruk oli solwunud kogu maailma peale . </s> <s> Ta oli syydi selles , et Poiss oli korralik , tark , musikaalne ja nii edasi , ja kuigi Tydrukulgi mõningane andekus ei puudunud , ei olnud ta korralik ja ei wõinud selle Poisi sõbranna olla . </s> <s> Oli siis Tydruk syydi , et ta ei armastanud kleite ega seelikuid , et alati pidi tal kaelas olema mõni kett , et segamini juuxed meeldisid talle palju rohkem kui silutud . </s> <s> Ju siis oli ta selles syydi , ju siis oli selline olek ebanormaalne , normaalsele mõistusele nii wastu-wõtmatu , et ta pidi Poisist lahkuma . </s> <s> Ausalt öeldes hakkas Poiss Tydrukul wiimasel ajal yle wiskama , sest Poisiga käies oli alati olemas mõningane riskimoment ja see muutus pikapeale tyyta-wax . </s> <s> Jah , Tydruk ei käinud koolis , kuigi pidi , ta oli wahetanud juba kax töökohta ja oli nyyd teist kuud töötu . </s> <s> Mis siis ? </s> </p>
<p> <s> Ja järsku hakkas talle kõik wastu . </s> <s> Mix oli ta siia toonud Poisi , kes temaga magamise pärast ei sõbrustanud nagu need , kellega ta siin warem oli käinud ? </s> </p>
<p> <s> Wõttis aega , kuni ta oli suutnud Poisile selgex teha , et tahab praegu siin yxi olla . </s> <s> Poiss pani mytsi pähe ja hakkas astuma . </s> <s> Yldiselt oli ta juba weidi harjunud Tydruku meeleolumuutustega , ja kartis , et kui ta ei kuuletu , wõib Tydruk jälle ropendama hakata . </s> <s> Seda ta sel hetkel kyll ei tahtnud . </s> <s> Tydruk silmitses eemalduwat Poissi ja mõtles , et lähex õige tagasi wanasse seltskonda , joox ennast korralikult täis , unustax mõnex ajax mõtlemise , - isegi magax korralikult terwe öö kellegi meesisiku kaisus . </s> <s> Tõepoolest , tänu Poisile ei olnud ta pikka aega yhtki noormeest " proowida " saanud , ainult B-d , kuid tema ei tulnud praegu arwesse . </s> </p>
<p> <s> Tydruk ronis kõige kõrgema lumehunniku otsa ja sylitas . </s> <s> Mõtles ise , et huwitaw , kui kaugele Poiss oskab sylitada . </s> <s> Ja samas ta ohkas . </s> <s> Ka sylitamine oli asi , mis Poisi wanematele ei meeldinud . </s> </p>
<p> <s> Ei , kõige targem on siiski tagasi minna , arutas Tydruk oma-ette . </s> <s> Wanas seltskonnas oli lihtsam , wanas seltskonnas polnud nii palju waja mõelda . </s> </p>
<p> <s> Tydruk ja Sõbranna istusid Sõbranna pool . </s> <s> Sõbranna Laps tatsas mööda tuba ringi ja westles oma mänguasjadega . </s> <s> Laps oli õppinud yxinda mängima . </s> </p>
<p> <s> " Ma ei wiitsinud täna hommikul yles ärgata , sellepärast ta polegi lasteaias , " ytles Sõbranna . </s> </p>
<p> <s> " Ta ei sega ju meid , " ytles Tydruk . </s> </p>
<p> <s> " Siis on ju hästi , " naeratas Sõbranna . </s> <s> " Mul on alati hirm , et ta segab kedagi . " </s> </p>
<p> <s> Tydruk teadis , et kui kedagi Sõbrannal kylas pidu panemas ei ole , siis on ta Lapsele maailma parim ema . </s> <s> Tydrukule tundus wahel , et Sõbrannal on midagi wiga , sest ta tundis nagu mingit walehäbi , ja seepärast surus ta tihtipeale oma ematunded maha . </s> </p>
<p> <s> " Tead , wahepeal ma mõtlen , et täitsa hea , et ta mul olemas on . </s> <s> On , keda kallistada ja paitada , kui maailm wastikux muutub , hea on tunda , et keegigi on päriselt minu oma . " </s> </p>
<p> <s> Tydruk ja Sõbranna said tihtipeale nendelt raha , kes Sõbranna pool pidu panemas käisid . </s> <s> See oli tihti tulusam kui tööl käia . </s> <s> Ja Sõbranna sai kyllaltki kopsakaid alimente . </s> </p>
<p> <s> Tydruk tuli koju . </s> <s> Isa toa poolt kostis tasast hingamist . </s> <s> Tydruk keeras uxe nii waixelt lukku kui weel sai ja hiilis oma toa poole . </s> <s> Äkki komistas ta millegi otsa . </s> <s> Ta kummardus ja nägi wõõraid kõrge kontsaga naistesaapaid . </s> <s> Tydruk tundis sydames imelikku torget , midagi armukadeduse ja põlguse wahepealset . </s> <s> Trotsist pani ta tule põlema ja kõndis täisjalale toetudes mööda tuba . </s> <s> Siis jäi ta äkitselt seisma . </s> </p>
<p> <s> " Issand , kui tobe ma ikkagi olen , " mõtles ta , kustutas tule ja läx magama . </s> </p>
<p> <s> Hommikul ei olnud ei Naist , saapaid ega ka Isa . </s> </p>
<p> <s> Wäljas oli jubedalt kylm . </s> <s> Tydruk keeras tagawarawõtmega garaažiuxe lahti ja käiwitas pisikese kruwikeerajaga auto . </s> <s> Uhke oli sõita ilusa punase null-kuuega , mis siis , et öösel ja keegi ei näinud . </s> <s> Wõibolla oli nii paremgi . </s> <s> Olex Isa teadnud , et Tydruk öösiti tema autoga sõitmas käib ! </s> </p>
<p> <s> Tydruk sõitis Sõbranna maja ette . </s> <s> Sõbranna juba ootas teda . </s> </p>
<p> <s> " Sul läheb alati nii kaua , waata , palju kell juba on , " ytles Sõbranna . </s> </p>
<p> <s> " Jäi ta kenasti magama ? " kysis Tydruk Lapse kohta . </s> <s> Sõb-ranna noogutas . </s> <s> Nad sõitsid linnast wälja yhele maapeole . </s> <s> Tydruk ootas autos , kuni Sõbranna tagasi tuli . </s> <s> Temaga oli kaasas kax Noormeest . </s> <s> Tydruk oli solwunud . </s> </p>
<p> <s> " Ma ju ytlesin , et ainult " torni " on waja , " ytles ta . </s> </p>
<p> <s> " Saab , " ytles Sõbranna . </s> </p>
<p> <s> Nad sõitsid umbes kilomeetri kaugusele kultuurimajast , Sõbranna andis yhele Noormehele 20 rubla ja Noormehed läxid autost wälja yhe maja poole . </s> <s> Sõbranna ytles , et tuleb kaa-sa . </s> <s> Aga kui Noormehed wastu olid , wõttis Sõbranna yhel käest kinni , ytles , et " sina jääd ju minuga " , ja tõmbas ta autosse tagasi . </s> <s> Teine näitas midagi kätega . </s> </p>
<p> <s> " Muidu ei saa ju , " ytles Sõbranna ja istus Noormehele sylle . </s> <s> " Mina teid ei tunne , mine tea , kuhu te mu rahaga põrutate . " </s> <s> Sõbranna andis Noormehe põse peale plaxuwa musi . </s> </p>
<p> <s> Tydruk pani autos maki mängima , keeras akna weidi lahti ja syytas suitsu . </s> <s> Sõbranna tegeles Noormehega . </s> <s> Tydrukule hakkas asi kahtlasena paistma . </s> <s> See teine Noormees oli juba imelikult kaua ära olnud , aga see sal tagaistmel ei wõtnud wedu . </s> <s> Tawaliselt kasutasid kõik mehed juhust , kui Sõbranna end ise pakkus . </s> </p>
<p> <s> " See teine kult tuleb ikka tagasi ka wõi ? " kysis Tydruk Noormehelt . </s> <s> See oli kuidagi närwilise olekuga , tõukas äkki Sõbrannat ja nihkus uxe poole . </s> <s> Tydruk wajutas uxe nupu alla . </s> </p>
<p> <s> " Ei , nii kyll ei lähe , " ytles Sõbranna . </s> <s> Tema meelisklew toon oli kadunud . </s> <s> Sõbrannal oli kunagi olnud kutt , kes talle enesekaitset oli õpetanud . </s> <s> Nyyd tegi Sõbranna kiire liigutuse ja Noormees oli poolenisti selili tagaistmel , jalad põrandal . </s> <s> Sõbranna hoidis tema käsi oma põlwede all . </s> <s> Tydruk ronis yle oma seljatoe ja istus Noormehele põlwede peale . </s> </p>
<p> <s> " Noh , dawai , " ytles Sõbranna . </s> <s> " Otsi ta läbi . </s> <s> Kui tal raha ei ole , siis ise teab . " </s> </p>
<p> <s> Tydruk tõmbas Noormehel jopiluku lahti . </s> <s> Noormees pyydis end wabax rabeleda , kuid see tal ei õnnestunud . </s> </p>
<p> <s> " Nonoh , kullake , " naeratas Tydruk . </s> <s> Ta soris läbi kõik Noormehe taskud ja , midagi leidmata , awas pyxiluku . </s> </p>
<p> <s> " Nigelalt esinete , noormees , " ytles Tydruk . </s> </p>
<p> <s> " Jah , nyyd peate oma tembu eest natuuras maxma , " lisas Sõbranna . </s> <s> Tydruk kiskus Noormehel pyxid nii alla kui sai . </s> <s> Noormees oli juba natukene erutunud . </s> <s> Sõbranna silitas Noor-mehe põske . </s> </p>
<p> <s> " Sul on tore riist , " ytles ta . </s> <s> Tydruk wõttis " riista " enda kätte , silitas õrnalt kottide alt ja suudles siis Noormehe kõhtu . </s> <s> Noor-mees rabeles jälle . </s> </p>
<p> <s> " Ei maxa , " ytles Tydruk ja hakkas hõõruma . </s> </p>
<p> <s> " Kurat , " pigistas Noormees läbi hammaste . </s> <s> Ta oli näost tulipunane . </s> </p>
<p> <s> " Pole wiga , poisu , " ytles Sõbranna . </s> <s> " Nyyd siis tead , et wõõ-rastele tyngapanemine pole ilus . " </s> </p>
<p> <s> Kui Noormees oli juba täielikult ära wäsitatud , imesid Tydruk ja Sõbranna talle kõhu peale yxteise wõidu " maasi-kaid " . </s> <s> Noormees oli omadega täitsa audis , sellele aitas kaasa ka see , et juba enne autosseistumist oli ta weidi purjus . </s> <s> Tydruk kobis ta põlwedelt maha , pyhkis oma käed talle jopi sisse , awas uxe ja nad lohistasid Noormehe autost wälja . </s> <s> Lõpetusex , igax juhux , wirutas Sõbranna talle weel jalaga kõhtu , nii et ta lamama jäi . </s> <s> Tydruk sylitas . </s> <s> Tuju oli rikutud . </s> <s> Nad istusid autosse ja sõitsid tagasi kultuurimaja poole . </s> <s> Sõbranna läx wälja , tagasi tuli kahe pudeli wiinaga . </s> <s> Tydruk teadis , et Sõbrannal rohkem raha ei olnud , aga teda ei huwitanud , kust Sõbranna need wiinad sai . </s> </p>
<p> <s> " Sõida kiiremini , äkki keegi weel kytab järele , " ytles Sõb-ranna . </s> </p>
<p> <s> Tunni aja pärast olid nad mõlemad purjus . </s> </p>
<p> <s> Wannitoal ei olnud aknaid . </s> <s> Mõnikord , kui Tydruk hambaid pesi , oli tal selline tunne , et kohe , nyydsama praegu , lykkab yx suur masin nende maja ymber , rusudex . </s> <s> Ja kõik suudawad ära põgeneda , sest nad näewad aknast , et see suur masin tuleb , aga tema ei näe , sest wannitoal ei ole aknaid , ja nii ta jääbki rusude alla . </s> </p>
<p> <s> Tydruk laulis . </s> <s> Tal ei olnud eriti ilus hääl , aga talle meeldis laulda . </s> <s> Ta laulis end ilusax ja heax ning läx õue . </s> <s> Õues oli juba pime , aga kell ei olnud weel palju . </s> <s> Tydruk tahtis igale inimesele midagi head öelda . </s> <s> Talle tuli wastu Plika , kes kandis pea kohal punast kelku . </s> <s> Plika tuli kelgutamast ja läx nyyd koju . </s> <s> Ta kindad ja ninaots olid märjad . </s> <s> Kelgu jalased - kui nii wõib nimetada , oli see ju salwokas - olid tumepruunid . </s> </p>
<p> <s> " Kas su kelk on ära tõrwatud ? " kysis Tydruk Plikalt . </s> </p>
<p> <s> " Ähäh , " ytles Plika . </s> <s> Tydruk tahtis weel midagi öelda , aga ei osanud . </s> <s> Ta kartis , et selle mitteoskamise pärast läheb tal tuju yle , aga juhtus hoopis wastupidi - Tydrukul hakkas naljakas . </s> </p>
<p> <s> Makk oli põhjas . </s> <s> Ime , et Laps yldse sedasi magada sai . </s> <s> Tyd-ruk istus põrandal ja kiskus suitsu . </s> <s> Diiwanil magasid kax Koha-likku Kamakat , weidi eemal ameles Sõbranna kolmandaga . </s> <s> See oli Tydruku meelest kyllalt kena Kamakas , aga Tydruk ei tahtnud seda ega ka kedagi teist , praegu mõlkus tal meeles Yx Poiss . </s> <s> Aga tema oli omaette ooper . </s> </p>
<p> <s> Tydrukul oli natuke imelik waadata , kuidas Sõbranna mõnuleb ja Kamakast wiimast wälja pyyab pumbata . </s> <s> Tydruk ei wiitsinud tuld ära kustutada , ta keeras waid teisele kyljele , kustutas suitsu tuhatoosi ja pyydis magama jääda . </s> <s> See polnud kuigi raske , sest Tydruk oli purjus . </s> <s> Kõik selles seltskonnas olid purjus . </s> </p>
<p> <s> Kassett sai läbi ja hetke walitses täielik waikus . </s> <s> Siis kuulis Tydruk , kuidas Kamakas hingeldades põrandale wajus ja keegi , nähtawasti Sõbranna , tule ära kustutas . </s> </p>
<p> <s> Jälle sai Tydruk B-ga kokku . </s> <s> Nad " magasid " natuke ja pärast " seda " tundis Tydruk , et eluisu hakkab tagasi tulema . </s> <s> Wäljas paistis päike , katuseräästad tilkusid ja tihased laulsid . </s> <s> B suud-les Tydrukut hellalt põsele ja nad istusid B autosse . </s> <s> Yle hulga aja ei mõelnud Tydruk kogu masendawusele , mis teda ymbritses . </s> <s> Seda kõntsa sel hetkel lihtsalt ei olnud . </s> </p>
<p> <s> Kui Tydruk jõudis koju , läx päike pilwe taha . </s> <s> Tuba oli warjusid täis ja ylemisel korrusel kukkus tool ymber . </s> <s> Myrtsatus laes tõi kõik tagasi . </s> <s> Just selle , mida Tydrukul sel hetkel kõige wähem waja oli . </s> </p>
<p> <s> Tydruk pesi juuxeid . </s> <s> Ta seebitas , õigem olex kyll , et šampoonitas pea sisse ja wiskas pilgu peeglisse . </s> <s> Pilk jäi peeglisse kinni ja Tydruk mõtles , et kui teda praegu keegi näex , nii nagu ta on - pea vahune ja silmaalused wärwist mustad - nii ei tahax teda mitte keegi . </s> <s> Läbi weesolina kuulis Tydruk , et Isa tuli koju . </s> <s> Ja mitte yxi . </s> <s> Tydruk ei teadnud , kellega Isa läbi käib , Tydruk elas ju tegelikult rohkem Sõbranna juures kui kodus . </s> <s> Ta kuiwatas pea ära ja awas wannitoa uxe . </s> <s> Koridoris seisis yx wõõras Naine . </s> </p>
<p> <s> " Tere , " ytles Naine ja naeratas Tydrukule . </s> <s> Tydruk kohendas juuxeid . </s> </p>
<p> <s> " Tere , " wastas ta waixelt , waatas korrax Naisele uuriwalt-imestunult otsa ja läx siis oma tuppa . </s> </p>
<p> <s> Isa tuli sinna järele . </s> </p>
<p> <s> " Selline asi on , et " alustas ta , kuid Tydruk katkestas teda . </s> </p>
<p> <s> " Kas see ongi su uus pruut ? " kysis ta . </s> <s> Isa waatas sõnu otsides kõrwale , Tydruk oli liiga otse kysinud ja ajas sellega jutujärje segi . </s> </p>
<p> <s> " Mina Ema juurde ei lähe , " ytles Tydruk . </s> </p>
<p> <s> " Seda ma ei mõelnudki , sa jääd siia , kui sa seda waid ise tahad . </s> <s> Ainult et Meie lähme kuux ajax siit minema . </s> <s> Mul on puhkus ja Muud nagu midagi polnudki . </s> <s> Ah jaa , sa pyya kuskile ikka tööle saada , mul hakataxe muidu preemiat maha wõtma . </s> <s> Sa käid ju ikka weel minu wastutuse alla , kuigi oled juba täitsa suur " </s> </p>
<p> <s> " Isa , kuule , " katkestas Tydruk teda jälle . </s> <s> " Ytle , kas siis , kui mind polex praegu kodus olnud , kas sa siis polexki mulle head aega öelnud ? " </s> </p>
<p> <s> Isa kallistas Tydrukut . </s> </p>
<p> <s> " Oh sind , " ytles ta . </s> <s> " Sa oled siiski weel pisike . </s> <s> Ma olex sind ju oodanud . " </s> </p>
<p> <s> Korter tundus kuidagi tyhi ja kõle , kuigi Tydruk oli waremgi yxi kodus olnud . </s> <s> Kuid nyyd oli teada , et tykk aega ei ela siin kedagi peale tema . </s> <s> Imelik wärin käis Tydrukul sabaluust roiete alla . </s> <s> Tydruk imestas , et tal ei olegi sellist tunnet , et ta on maha jäetud . </s> <s> Isegi siis ei olnud , kui Ema kolm aastat tagasi koos Tydruku noorema wennaga Mehe juurde läx . </s> <s> Isa oli hea . </s> <s> Ema oli ka hea , aga nad lihtsalt ei sobinud . </s> </p>
<p> <s> Tydruk wiskas mantli selga ja läx wälja . </s> <s> Kuigi nyyd wõis ta kodus teha , mis tahtis , pidas ta targemax wälja minna . </s> <s> Miski nagu ängistas teda . </s> </p>
<p> <s> Tydruk otsis mööda oma taskuid raha . </s> <s> Ta ei saanud mitte yhtegi rubla , kõik puha kopikad . </s> <s> Tydruk lippas yle hoowi poodi ja wahetas kopikad paberrahax . </s> <s> Kokku sai täpselt kolm rubla . </s> <s> Tydrukul hakkas raha taskus sygelema nagu alati ja ta otsustas restorani lõunastama minna . </s> <s> Oli ta ju eelmise päewa lõunast saadik söömata . </s> </p>
<p> <s> Tydruk sai laua otse wasaku seina äärde . </s> <s> Kelnerinna , kes teda teenindas , oli wastikult ylbe . </s> <s> Tydruk tellis endale kolme-käigulise eine . </s> <s> Kwaliteet oli hea , hind samuti . </s> <s> Tydruk istus wasaku kyljega peaaegu wastu seina , ta sai waadata ainult paremal pool istuwat rahwast . </s> <s> Sein polnud suurem asi waatamiswäärsus . </s> <s> Tydrukule tundus , et tal on otsas poolik pea , ainult parem pool ongi . </s> <s> Tydruk lõpetas söömise ja jälgis kelnerinnat . </s> <s> Too tundus Tydrukule järsku jubedalt jälk ja Tydruk mõtles , et selle topaka käest kysib ta kyll kopikad tagasi . </s> <s> Ja järsku jõudis talle kohale , et see on tal ju wiimane raha , et niipea pole ju kuskilt kopikat loota , ja tal hakkas sees miski kriipima . </s> <s> Wäljas tuiskas , ilm oli pilwes ja restorani saal hämar . </s> <s> Tydruk pani kolmeka lauale ja jäi mõtlikult silmitsema lawakest , kus õhtuti mängis ansambel . </s> <s> Kelnerinna tuli , wiskas arwe lauale , wõttis kolmeka ja kadus . </s> </p>
<p> <s> Tydruk ja Sõbranna kõndisid linnas . </s> <s> Kell oli juba yle sydaöö . </s> <s> See oli wist esimene kord , kui Sõbrannal ei tulnud jalutades pidupanemise isu . </s> <s> Nad jalutasid Tydruku maja suunas . </s> <s> Eespool seisid kax kutti . </s> <s> Nad waatasid Tydruku ja Sõbranna poole . </s> <s> Kui neid lahutas yxteisest waid mõni meeter , terwitas yx kuttidest neid . </s> </p>
<p> <s> " Tere-tere , " ytles Sõbranna ja naeratas . </s> </p>
<p> <s> " Ilus öö , eks ? " lisas Tydruk . </s> </p>
<p> <s> Kutid muigasid . </s> </p>
<p> <s> " Kuhu jalutate ? " kysis yx . </s> </p>
<p> <s> " Koju loomulikult , " wastas Sõbranna . </s> </p>
<p> <s> " Wahest pole weel mõtet ? " arwas teine . </s> </p>
<p> <s> " On kyll , mul laps magab , " ytles Sõbranna . </s> </p>
<p> <s> Kutid naersid . </s> <s> Teine neist päris : </s> </p>
<p> <s> " Ja mees ka muidugi ? " </s> </p>
<p> <s> " Loomulikult , " wastas Sõbranna . </s> </p>
<p> <s> " Ja sinul on ka kodus mees ? " kysis yx Tydrukult . </s> </p>
<p> <s> " On kyll , aga ma nimetan teda isax . " </s> </p>
<p> <s> " Aga pidu ei taha panna ? " </s> </p>
<p> <s> " Ei , " ytles Sõbranna . </s> </p>
<p> <s> Yx kutt waatas Tydrukut kawalalt naeratades . </s> </p>
<p> <s> " Koju saata ikka wõib ? " </s> </p>
<p> <s> Tydruk kehitas õlgu . </s> </p>
<p> <s> " Mind pole waja , " ytles Sõbranna . </s> <s> " Ma läxin . " </s> </p>
<p> <s> " Oota , " ytles Tydruk . </s> </p>
<p> <s> " Ah , lähme laiali , " arwas Sõbranna ja astus oma kodu suunas . </s> </p>
<p> <s> " Mix su sõbranna nii torssis on ? " kysis teine kutt Tydrukult . </s> </p>
<p> <s> " Ah , kust ma tean , " wastas Tydruk ja läx oma kodu poole . </s> <s> Yx kutt tuli talle järele . </s> </p>
<p> <s> " Kas sa elad siit kaugel ? " kysis ta . </s> </p>
<p> <s> " Ma pole palunud end saata , " ytles Tydruk . </s> <s> Nad astusid mõ-ne meetri waikides . </s> </p>
<p> <s> " Anna andex , et ma kysin , " alustas Kutt . </s> <s> " Ega sul suitsu ei juhtu olema ? " </s> </p>
<p> <s> " Ei , kahjux , " ytles Tydruk ja waatas Kutile otse silma . </s> <s> Ta teadis , et ta on kena . </s> </p>
<p> <s> Tydruku trepikoja uxe juures jäid nad westlema . </s> <s> Jutt klappis kenasti , hiljem Tydruk ei mäletanud , millest nad rääkisid , aga jutt klappis ja kuna Tydrukule ei meeldinud trepikojas seismine ja Isa ka kodus polnud , kutsus ta Kuti enda poole , hetkex juttu ajama . </s> </p>
<p> <s> Mõnekymne minuti pärast istusid nad waixe makimuusika saatel Tydruku elutoas diiwanil , põrandalamp heitis hämarat walgust , nad suitsetasid , jõid kohwi ja Kutil kaasasolnud konjakit . </s> <s> Nad rääkisid elust . </s> </p>
<p> <s> " See on wist romantika ? " sähwas Tydrukul äärmiselt naiiw-ne mõte läbi pea . </s> <s> Ta turtsatas waixelt , nii , et Kutt ei kuulnud , ja waatas siis Kuti nägu . </s> <s> Kutt oli tegelikult kyllalt kena , peaaegu Tydruku maitse . </s> <s> Tal olid pikad ripsmed , mis Tydrukule hästi meeldisid . </s> <s> Kutt tabas Tydruku pilgu ja istus Tydrukule lähemale . </s> </p>
<p> <s> Kui Kutt Tydrukut kobama hakkas , oli Tydruk wastu . </s> </p>
<p> <s> " Ma tean ju sind , " ytles Kutt . </s> <s> " Eriti lahke sa selles suhtes jah pole , aga millex , kellele sa end hoiad ? </s> <s> Sul ju pole oma poissi . " </s> </p>
<p> <s> " Kas sa arwad , et ma wõixin igayhega magada ? " </s> </p>
<p> <s> " Noh , aga äkki leiad selle kaudu endale sobiwa , kõik räägiwad , et sinust wõix hea naine saada , aga sa ei pea ju kellegagi yle nädala wastu . " </s> </p>
<p> <s> " Sa pakud ennast wõi ? " kysis Tydruk õelalt . </s> <s> Kuti haare lõdwenes . </s> </p>
<p> <s> " Anna andex , läxin wist liiga kaugele , " ytles ta . </s> </p>
<p> <s> " See konjak wist , " muigas Tydruk solwunult . </s> </p>
<p> <s> Nad leidsid uue teema ja warsti polnud Tydruku solwumi-sest enam jälgegi järel . </s> </p>
<p> <s> Nad olid Kuti pool . </s> <s> Oli juba õhtu . </s> <s> Aga kuna Tydrukut keegi ei oodanud , oli ta nõus Kutiga kaasa minema . </s> <s> Kutt ei paistnud eriti murdja kah olewat . </s> <s> Kutil oli ilus korter . </s> <s> Näha oli , et ta ei ela siin yxi , näha oli , et ta oli selles majas laps , mitte mees . </s> </p>
<p> <s> " Kus su wanemad on ? " kysis Tydruk . </s> </p>
<p> <s> " Mul on ainult ema , aga seegi tõmbas mingi mehega yxpäew minema . </s> <s> Ytles , et sellest pidawat mulle uus isa saama . " </s> </p>
<p> <s> " Sa tunned ka toda meest ? " kysis Tydruk . </s> <s> Tal hakkas midagi koitma . </s> </p>
<p> <s> " Yx kord eemalt nägin , tal on punane sigull , null-kuus . </s> <s> Tal olewat tytar ka , ema ytles , et kena plika , aga et kergemeelne . </s> <s> Keegi olewat rääkinud . </s> <s> Ega sina ei tea , kes see tots wõix olla , huwitaw olex uute sugulastega tuttawax saada . " </s> </p>
<p> <s> " Ei oska öelda , " ytles Tydruk ja kehitas õlgu . </s> </p>
<p> <s> Kutt oli oma mõtetega liialt ametis , et tähele panna , et Tydruk millegipärast wäga närwiliselt põrandat waatab . </s> </p>
<p> <s> Käes oli öö . </s> <s> Tydruk oli Kutiga terwe ööpäewa koos olnud . </s> <s> Tõesti , Kuti seltskond teda ei häirinud , aga miski temas ei meeldinud tydrukule . </s> <s> Yldse meeldis talle waid Yx Poiss , aga temast ei julgenud Tydruk kaine peaga mõeldagi . </s> <s> Yx Poiss oli kaugel , ja nende wiimasest kohtumisest oli möödunud juba palju aega . </s> <s> Nad polnud tylis , aga kuna Yx Poiss pidi kaugel olema , oli selge , et wähemalt niipea nende wahel midagi tulla ei saa . </s> <s> Kuigi Tydrukul lipsasid wahel selleteemalised killud läbi pea . </s> <s> Ja wõibolla Yhel Poisil samuti . </s> <s> Wähemalt warem kyll , seda Tydruk teadis . </s> </p>
<p> <s> Laps magas rahulikult ja Tydruk ning Sõbranna otsustasid wälja jalutama minna . </s> <s> Wäljas oli sula . </s> <s> Tydrukule meeldisid sulailmad , ta olex tahtnud , et sulailmast kylmemax ei lähexki , mitte kunagi . </s> </p>
<p> <s> Juba paar päewa oli soe ja kuiw olnud , nii et pingid olid kuiwad . </s> <s> Tydruk ja Sõbranna istusid yhele tänawaäärsele pingile ja panid suitsud ette . </s> </p>
<p> <s> Sõiduteel sõitsid autod . </s> <s> Nooremad kutid , kes sõitsid , aeg-lustasid neist möödudes sõitu . </s> </p>
<p> <s> " Sul on uued tossud , " ytles Tydruk . </s> </p>
<p> <s> " Ah , need on juba ammu , " ytles Sõbranna . </s> <s> " Mäletad toda Tallinna ärikat , kes yxwahe minu juures elas ? - Too andiski . " </s> </p>
<p> <s> " Wedas . </s> <s> Kuradi kahju , et ta sõber tagasi pidi minema . " </s> <s> Tyd-rukul oli olnud plaan seda sõpra hoowi tõmmata . </s> </p>
<p> <s> Yx auto sõitis neist juba kolmandat korda aeglaselt mööda . </s> <s> Neljandal korral ta peatus . </s> <s> Sees istusid kax tyypi . </s> </p>
<p> <s> " Nad wist tahawad meiega juttu ajada , " ytles Sõbranna Tydrukule waikselt , ise sellise näoga , nagu ei märkaxki tyype . </s> </p>
<p> <s> " Lähme kysime suitsu , muidu äkki sõidawad weel minema , " arwas Tydruk . </s> </p>
<p> <s> Sõbranna tõusis pingilt , sirutas end ypris sexikalt ja läx siis aeglaselt , unistawal sammul auto poole . </s> <s> Juhi kõrwal istuw tyyp tegi uxe lahti . </s> </p>
<p> <s> " Wabandage , ega teil juhuslikult suitsu ei leidu ? " </s> </p>
<p> <s> Suitsu kysimine oli kõige syytum kysimus lähenemisex . </s> </p>
<p> <s> " Leidub ikka . </s> <s> Kas su sõbranna ka suitsetab ? " </s> </p>
<p> <s> " Jah , " wastas Sõbranna . </s> </p>
<p> <s> " Kutsu siis tema ka siiapoole , " ytles Yx Tyyp . </s> <s> Tydruk astus lähemale . </s> <s> Neile pakuti suitsu , tuld ja pilke . </s> </p>
<p> <s> " Wäljas kylm ei ole wõi ? " kysis Teine Tyyp . </s> </p>
<p> <s> " Natukene on , " ytles Tydruk . </s> </p>
<p> <s> " Istuge siis sisse , " pakkus Yx Tyyp . </s> <s> Tydrukud istusidki autosse . </s> <s> Tyypidel oli kaasas neli šampat . </s> <s> Sõbranna pani ette minna tema poole . </s> <s> Tyybid polnud nähtawasti kohalikud . </s> </p>
<p> <s> Kui kolmas šampa oli poole peal , helises uxekell . </s> <s> Sõbranna waatas ärewalt Tydrukule otsa . </s> </p>
<p> <s> " Mine sina , ytle , et mind pole , " ytles ta . </s> <s> Tydruk läx . </s> </p>
<p> <s> Uxe taga seisid Kohalikud Kamakad , Sõbranna iganädalased kylalised . </s> </p>
<p> <s> " Oled yxi wõi ? " kysis yx neist . </s> </p>
<p> <s> " Ei , " ytles Tydruk . </s> <s> Tal kästi kutsuda Sõbranna . </s> </p>
<p> <s> " Teda pole , " ytles Tydruk . </s> </p>
<p> <s> " Kellega sa siis oled ? " </s> </p>
<p> <s> " Ah , on yx noormees . " </s> </p>
<p> <s> " Jebi edasi . " </s> </p>
<p> <s> Tydruk läx tagasi Sõbranna ja Tyypide juurde . </s> <s> Neil wedas , et Kohalikud Kamakad ei hoolinud eriti Tydruku seltskonnast , neile meeldis rohkem Sõbranna , sest ta oli lahkem . </s> </p>
<p> <s> Hommikul läxid Tyybid minema . </s> </p>
<p> <s> " Kehwad mehed , " arwas Sõbranna . </s> <s> " Midagi ei andnud . </s> <s> Arwasid wist , et šampaga ostawad ära . " </s> </p>
<p> <s> " Wahepeal wõid sa ikka jube naiiwne olla , " ytles Tydruk . </s> <s> " Kui ei anta , siis wõetaxe ise . " </s> <s> Ja Tydruk tõmbas padja alt kahekymnewiielise . </s> </p>
<p> <s> " Tal jäi neid weel mitu tykki , " ytles Tydruk . </s> </p>
<p> <s> Sõbranna hakkas naerma . </s> <s> Osad olid wahetunud . </s> <s> Warem oli ikka tema wõtnud , aga seekord ei olnud see pähegi tulnud . </s> <s> Wõibolla oli selles syydi ka hiljutine kingitusteperiood . </s> </p>
<p> <s> Tydruk nägi jälle B-d . </s> <s> B polnud tykk aega teda kuhugi kutsunud . </s> <s> See tundus imelik . </s> <s> Nyyd kutsus B Tydruku oma autosse ja nad sõitsid linnast wälja yhte erakohwikusse . </s> </p>
<p> <s> " Tead , ma olen sinus pettunud , " ytles B. </s> </p>
<p> <s> " Millepärast ? " imestas Tydruk . </s> </p>
<p> <s> " Ma olin yxpäew yhel synnipäewal , seal oli wähe naisi ja keegi ytles , et tulex sind ja su sõbrannat kutsuda . </s> <s> Hea wähemalt , et sul mõnd haigust polnud , aga seda ära tule kyll ytlema , et mina sul wiimasel ajal ainuke olen olnud . " </s> </p>
<p> <s> Tydruk ei pyydnudki wastupidist tõestada , kuigi mõne arwamuse olex ta saanud kummutada . </s> </p>
<p> <s> " Let's go ! " kirjutasin 17aastaselt . </s> <s> Siinse teksti aluseks on 1989. aasta novembris Vikerkaares ilmunud variant , päris esimest ei ole enam olemas . </s> <s> X-d , Y-d ja W-d on nimelt sisse jäetud , sest tol ajal tundus nii kirjutada millegipärast moodne . </s> </p>
<p> <s> K.R. </s> </p></div2>
        <div2 type="alaosa">
          <head> KALEVIPOEG </head>
          <div3 type="alaosa"><head> I </head>
<p> <s> Võiks kanda ka pealkirja " Soovituseks " ( selgitatakse asja ) . </s> </p>
<p> <s> Arvan , et õige intertekstuaalsus on selline , kus igaühel on võimalik aduda algset teksti , ilma et keegi kriitikutest või muidu tarkadest sellele näpuga osutama peaks . </s> <s> Paraku on meie riigis nende tarkadega kehvad lood - ei taibanud ju ükski Eesti nimekamatest arvustajannadest Helen Fieldingi " Bridget Jonesi päevikut " väga heaks naistekaks kiites , et seda raamatut on siis tunduvalt lahedam lugeda , kui oled eelnevalt lugenud Jane Austini raamatut " Uhkus ja eelarvamus " ... </s> <s> Kurb , et neil seetõttu lõbus äratundmisrõõm tundmata jäi . </s> </p>
<p> <s> Et vältida väärarusaamu , ütlebki käesoleva loo pealkiri ära , mis teosest on selle loomisel snitti võetud . </s> <s> Võibolla pole ta omaette ka nii hea naistekas ... </s> </p>
<p> <s> Minu jaoks on peamine , et mul oli seda asjandust lõbus kirjutada . </s> <s> Ja lõbus lugeda on seda ehk neil , kes " Kalevipoega " läbi ja lõhki tunnevad , kuid seda siiski " pühaks lehmaks " ei pea . </s> </p>
<p> <s> Ja üleüldse - Kalevipoeg , olgugi , et ta oli üsna tühm tegelane , on ju kogu aeg väga moodne ! </s> </p></div3>
          <div3 type="alaosa"><head> II </head>
<p> <s> On tegelikult sissejuhatus . </s> </p>
<p> <s> Ei teagi , millest peaks alustama . </s> <s> Võibolla , kui tsiteerida klassikuid , alustada algusest ja siis , kui lõpuni jõuda , kinni pidada ? </s> <s> Kus on algus ? </s> <s> Kas eile ? </s> <s> Üleeile ? </s> <s> Või aasta eest ? </s> <s> Või hakkab õige lugu peale alles homme ? </s> <s> Kes teab . </s> </p>
<p> <s> Võibolla alustada lihtsalt esimesest asjast , mis pähe tuleb ? </s> <s> Võibolla ma jutustangi nii , nagu asjad mulle meenuvad , ja sel-lepärast pole mõtet oodata pedantset ja korralikku kronoloogilist järjekorda . </s> <s> Võibolla saab niiviisi kõik oluline räägitud , võibolla jääb midagi mainimata ja võibolla ei raatsigi ma pikantsemaid lugusid avalikustada , võibolla jutustan rohkemgi kui tarvis oleks - inimese mälu on ju lühike ja petlik . </s> </p></div3>
          <div3 type="alaosa"><head> III </head>
<p> <s> Ausalt öeldes hoopis viies ( räägitakse otsingutest ja kättemaksust ) . </s> </p>
<p> <s> Võibolla tuleks alustada millestki erilisest , näiteks mu esimesest ( ja siiamaani viimasest , kuna olen laisk ) välisreisist , mis sai teoks üsna naljakal põhjusel - nimelt läksin ma oma ema otsima . </s> <s> Nagu muinasjutus minnakse õnne otsima . </s> <s> Ja eks ma tegelikult õnne lootsingi leida , mis see ema siis lapsele muud olema peaks . </s> </p>
<p> <s> Ma ei olnud küll kaugeltki enam laps . </s> </p>
<p> <s> Kui tiiburile ronisin , tundsin , et mingi muutus hõljus õhus , ei tea , oli see tingitud merest või millest . </s> <s> Igatahes pidi see reis mingisugusegi selguse tooma . </s> <s> Nii möödaminnes - ma polnud oma ema ligi kümme aastat näinud , alles paar kuud tagasi teatas üks vana tuttav mulle , et on olemas inimesed , kes võivad midagi teada . </s> <s> Ja nii ma otsustasingi minna . </s> </p>
<p> <s> Helsingis ronisin rongile . </s> <s> Istusin akna all ja vaatasin terve tee aknast välja . </s> <s> Ilus oli , septembri keskpaik . </s> <s> Eesti metsad veel nii kollased ei olnud . </s> <s> Peaaegu kodune tundus see maastik , ja läbi pea käisid toberomantilised unistused , kuidas ma leian oma ema üles ja kuidas tal on mingid suured jamad olnud , et ta pole saanud minuga ühendust võtta , aga nüüd on kõik korras , väga korras , ja me võime koos minna tagasi Eestisse . </s> <s> Või hoo-pis kolin mina Soome ... jne , jne. </s> </p>
<p> <s> Vaasa pidavat olema üks vanemaid Soome linnu . </s> <s> Kuna aadressil , mis mulle anti , kell kaks päeval kedagi kodus ei olnud , seiklesin seal ringi . </s> <s> Täitsa kena linnake oli . </s> <s> Kas mu ema oli tõesti siin ? </s> <s> Kujutlesin , kuidas mu ema omal ajal esimest korda siin jalutas , missuguse mulje siinne puhtus ja kargus võrreldes nõukogude-aegse jälkusega talle jätta võis jne. </s> <s> Mingi kõrvataguse kiiksuga tundsin end Vaasat koguni uue koduna vaagimas . </s> </p>
<p> <s> Siis sai kell viis . </s> <s> Tööpäeva lõpp või mis . </s> <s> Läksin taas juhata-tud aadressil . </s> </p>
<p> <s> Seisin maja ees ja vajutasin uksekella . </s> <s> Mingi vanamutt , kes teisel pool teed juba enne oli mind passinud , jõllitas nüüd eriti mõrvarliku näoga . </s> <s> Kaalusin juba , kas mitte visata mõnd rumalat kildu , kuid loobusin sellest , kui kuulsin valjuhääldist seosetut krõbinat . </s> </p>
<p> <s> " Onko Jussi kotona ? " küsisin . </s> </p>
<p> <s> Vastuseks susises miski ja uks avanes , kui lingile vajutasin . </s> </p>
<p> <s> Korterit polnud mul vaja kaua otsida , uks oli lahti ja mingi jube kämbu ( tüüpiline Kadaka turu klient ) seisis uksel . </s> <s> Maani täis . </s> </p>
<p> <s> Mingi aeg passisime teineteist lihtsalt niisama . </s> <s> Olen väga oma ema nägu , lootsin , et see mõjub . </s> <s> Võibolla mõjuski , tüüp tegi imelikke grimasse , et oma miimikat kontrolli alla saada , ja kutsus mu sisse . </s> </p>
<p> <s> Sees polnud asi palju kergem edenema . </s> </p>
<p> <s> " Tunnetko äidini ? " küsisin ja panin ema foto lauale . </s> <s> " Ni-mensä on Linda . " </s> </p>
<p> <s> " Joo , küllä , " ümises mees . </s> </p>
<p> <s> " Tunnetko ? " </s> </p>
<p> <s> " Kaunis nainen . " </s> </p>
<p> <s> " Missä hän on ? " </s> </p>
<p> <s> " Joo , Linda , kaunis nainen . </s> <s> Ihan kaunis . </s> <s> Mutta kuka sä o'ot ? </s> <s> O'tko sä Linda ? " </s> </p>
<p> <s> Mida sellisega teha ? </s> <s> Õnneks olin võtnud , nagu kuulsin inimesi tegevat , Eestist kaks pudelit viina kaasa . </s> <s> Kavatsesin nad küll oma Helsingis elavale sõbrale , Kaupole , kinkida - tema ju selle aadressi mulle andis - kuid otsustasin ühe pudeli ürituse heaks ohverdada . </s> </p>
<p> <s> Pakkusin seda mehele . </s> <s> Et äkki tuleb tal midagi meelde või lihtsalt lähevad keelepaelad lahti . </s> <s> Mehe silmad hakkasid pudelit nähes lausa särama . </s> <s> Mida meest , mõtlesin ma . </s> <s> Sellisega mu ema poleks küll tohtinud jalga lasta . </s> <s> Aga - ajad olid teised , kes teab , mis ja kuidas . </s> </p>
<p> <s> Lasime koos kaks pitsi , tüüp pakkus mulle pealevõtmiseks paljast leiba , va kade konn . </s> <s> Mul hakkas miski vahva ja kaval end ajukäärude vahel liigutama . </s> <s> " Vaata siin pisut ringi , " ütles see miski . </s> <s> Ja kui tegelane end kempsu seadis , olin ma kärme tüdruk : silmatilgad olid mul kaasas sellepärast , et mul on hoolimata normaalsest nägemisest väga õrnad silmad , kuid ka selleks , milleks ma neid nüüd kasutasin , sobisid nad ideaalselt . </s> </p>
<p> <s> Tüüp tuli tagasi , viskas pitsi hinge alla ja vajus . </s> <s> Pilk , mis ta enne ööbikute riiki siirdumist mulle heitis , polnud küll kuigi meeldiv - liiga palju imestust ja etteheidet - aga täiesti allaneelatav . </s> </p>
<p> <s> Igaks juhuks panin mehele mingi kuhvti , mis sealsamas põrandal vedeles , näo peale , ja hakkasin ringi vaatama . </s> <s> Tehke mis tahate , mu ema oli siin olnud . </s> <s> Sellist teist sõrmust maailmas olla ei saa - mäletasin seda oma lapsepõlvest : selle kinkis mu isa mu emale näärideks , kui ma olin viieaastane . </s> <s> Kullast , eritellimusel tehtud . </s> <s> Mingi vahkviha haaras mind : tuustisin läbi kõik sahtlid ja sopid , ning võtsin kõik , mis silma jäi : kokku kaheksateist kuldsõrmust ja viis kaelaketti , lisaks veel seitse sõrmust ja kolm paari kõrvarõngaid , mis võisid olla kullast , aga ei pruukinud . </s> <s> Raputasin raamatuid ja sain saagiks kuuskümmend kaheksa tuhat marka . </s> <s> Vahepeal võtsin kaasatoodud pudelist kosutust ja julgustust , ehk olin liigagi julge , sest leidsin lõpuks , et mulle kuulub ka auto , mille võtmed ja dokumendid peegli peal ootasid . </s> <s> Enne minekut otsustasin vaadata külmutuskappi , kõht oli viinavõtuga tühjaks läinud . </s> <s> Kuradi Jussi , kirusin , mulle pakkus paljast leiba , endal kapp head-paremat täis . </s> <s> Tegin mõned võileivad ja läksin . </s> </p>
<p> <s> Alles mõned kilomeetrid enne Tamperet mõistsin , millega olen hakkama saanud . </s> <s> Äkki vana viskas üldse lusika nurka ? </s> <s> Oi mai kaad . </s> <s> Kobisin autost välja , pühkisin kõik kohad , mida ma olin puudutanud või arvasin end puudutanud olevat , taskurätikuga üle ja kõmpisin linna poole . </s> <s> Meenus mõrvarliku pilguga vanamutt . </s> <s> Kas ta nägi , kui autoga hoovist välja sõitsin ? </s> <s> Kurat seda teab . </s> </p></div3>
          <div3 type="alaosa"><head> IV </head>
<p> <s> See sobiks kuuendaks ( jutustatakse olulise asja ostust , liikudest ja tülist ) . </s> </p>
<p> <s> Kolme tunni pärast olin Helsingis Kaupo ukse taga . </s> </p>
<p> <s> " Ei midagi , " ütlesin tema pärimise peale . </s> <s> Kaupo vaatas mind pikalt . </s> </p>
<p> <s> " Sa Jussit ikka nägid ? " </s> </p>
<p> <s> " Oli jah üks täiesti kabi vanamees . " </s> </p>
<p> <s> " Noojah , tsüklis jälle . </s> <s> Kas ta ei öelnud sulle , et ta vend tahtis kunagi Rootsist Ameerikasse minna ja ... " </s> </p>
<p> <s> " Ja minu ema oli kaasas ja ... " </s> <s> Kaupo ei pannud mu iroonilist tooni tähelegi . </s> </p>
<p> <s> " Jah , ta vend oligi see mees olnud , kes su ema salaja Soome smugeldas ja siis läksid nad siit edasi kohe Rootsi . </s> <s> Keegi teadis rääkida , et nad olid poolel teel Ameerikasse ära kadunud , ja ... " </s> </p>
<p> <s> " Ufod viisid nad kindlasti ära , " lõpetasin jutu . </s> <s> Olin tegelikult kurb ja vihane . </s> <s> Mõttetu reis - mingi joodikuga mehkeldada . </s> <s> Ka enda peale olin tige , sest enam ei saanud ma ju Vaasasse tagasi minna , et küsida , kuidas asi tegelikult oli . </s> </p>
<p> <s> Vaatasime Kaupoga telekat , trimpasime viinakest ja läksime välja jalutama . </s> <s> Hoolimata sellest , et oli päris öö . </s> </p>
<p> <s> Üsna Stockmanni lähedal sõitis meist mööda üks vana Toyota , Ameerika-variant . </s> </p>
<p> <s> " Kus on auto , " ütlesin ma , tunnustus hääles . </s> </p>
<p> <s> " Sulle meeldivad Ameerika autod ? " </s> </p>
<p> <s> " Jaa . " </s> </p>
<p> <s> " Osta ei taha ? " </s> </p>
<p> <s> " Nalja teed ? " </s> </p>
<p> <s> " Ei , mul üks tuttava tuttav müüb autosid . </s> <s> Ja mure on , et Ameerika omi viimasel ajal eriti ei taheta . " </s> </p>
<p> <s> Vau , mõtlesin ma , miks ka mitte . </s> <s> Mul polegi praegu autot . </s> <s> Vaataks vähemalt . </s> </p>
<p> <s> Nii me läksimegi järgmisel hommikul selle " tuttava tuttava " poole . </s> <s> See elas Espoos . </s> <s> Mis tore maa , mõtlesin ma , kõik kohad on kaardistatud , kõik sõiduplaanid on õiged . </s> <s> Eesti oludes oleksime küll lootusetult kauaks õiget kohta otsima jäänud . </s> <s> Niigi otsisime . </s> </p>
<p> <s> Nii kui ma nägin hoovis helesinist Oldsmobile'i , teadsin , et see on minu auto . </s> <s> Vana tuli välja ja üritas mulle teisi kaela määrida , aga ma jäin endale kindlaks ja kauplesin veel hindagi alla . </s> </p>
<p> <s> Kehä III peal tegime proovisõitu . </s> <s> Auto istus nii kätte kui jalga . </s> <s> Vana oli lausa hingetu , ütles , et tema polevat selle autoga kunagi nii palju sisse võtnud . </s> </p>
<p> <s> - Minu auto ju , mõtlesin ma . </s> </p>
<p> <s> Sõitsime Helsingisse , andsin Mattile , sellele automüüjale , raha ( aitäh , Jussi ! ) ja me registreerisime auto minu nimele . </s> <s> Kaupo kontrollis , et kõik saaks ikka nii , nagu peab . </s> <s> Mis ma küll temata teinud oleks ! </s> <s> Ja siis otsustasime väiksed liigud teha . </s> </p>
<p> <s> Kõigepealt ostsin endale laevapiletid ära ja siis läksime mingisse pubisse . </s> </p>
<p> <s> Pärast neljandat õlut tundsin end maailmavalitsejana . </s> <s> Mul oli oma auto , ma olin elus esimest korda välismaal , mul oli lahe sõber Kaupo ja Mattigi oli hoolimata oma vanusest täitsa kobe poiss . </s> <s> Naersime nagu loomad , isegi mu " puu-soome keel " polnud enam takistuseks . </s> </p>
<p> <s> Üks tibi passis mind . </s> <s> Kui kempsu läksin , tuli mulle järele . </s> <s> Lesbi või mis , mõtlesin mina . </s> <s> Ei saanud arugi , mis ta tahtis ; kui kabiinist välja tulin , seisis mu ees , käed puusas , ja jõllitas lihtsalt . </s> <s> Mul ei tulnud sel hetkel midagi tabavat pähe , ei soome ega eesti keeles , ja läksin tast niisama mööda . </s> <s> Aga tibi oli karm , ja kui mõnikümmend minutit hiljem Matti mulle lõõbi käigus käe ümber õlgade pani , oli ta platsis , käed õieli . </s> <s> Tahtis vist juukseid rabada või mis . </s> <s> Hüppasin baaripukilt püsti ja andsin talle lihtsalt ja labaselt vastu lõugu . </s> <s> Tibi nähtavasti ei oodanud seda , igatahes lendas ta ootamatult suure kaarega ( ma ei ole tugev , ausõna ) ühele lauale selili . </s> <s> Pea maandus õlleklaasidesse , õlut , kilde , verd ja kisa oli korraga kogu pubi täis . </s> <s> Vahtisin töllaka näoga toimuvat , ei jaganud ööd ega mütsi . </s> <s> Mitmed käed hoidsid mind kinni , aga ma ei püüdnudki kedagi lüüa või kuhugi põgeneda - olin lihtsalt hämmeldunud . </s> </p>
<p> <s> Siis aga tuli välja , miks see tibi minuga nii hüsteeriliselt käitunud oli - nimelt oli ta Matti tütar . </s> <s> Ja Matti , va roju , kelle kombekust kontrollima tütar saadetud oli , ei saanud mulle seda öelda ! </s> <s> Persse need põdrad , mõtlesin , ega kuulanud , mida Matti mulle lisaks " saatana kusipää " -dele karjus . </s> <s> Nüüd oli jah hea karjuja , papp taskus ja tütar pikali . </s> </p>
<p> <s> " Ära pane tähele , ei loe need sõnad midagi , " lohutas mind Kaupo , kui koos autoni kõmpisime . </s> </p>
<p> <s> " Mis sõnad ? " </s> </p>
<p> <s> " Ta soovis , et sa selle auto läbi surma saaksid . " </s> </p>
<p> <s> " Persse mingu . </s> <s> Nimelt ei saa . </s> <s> Nimelt hakkan ilgelt õnneli-kuks . </s> <s> Mida ta siis nüüd kisendas , sellel hüsteeritseval vitul pold ju sittagi viga . " </s> </p>
<p> <s> " Saa sa neist aru . </s> <s> Ma olen alati öelnud , et eestlasel on venelasega kergem asju ajada kui soomlasega , olenemata hõimusugulusest või millest iganes . " </s> </p>
<p> <s> - Miks sa siis Venemaal ei ela , mõtlesin , aga ei öeld midagi . </s> </p></div3>
          <div3 type="alaosa"><head> V </head>
<p> <s> Näiteks seitsmes ( kus sõidetakse koju ja ollakse kurb ) . </s> </p>
<p> <s> Sõitsime koos Kaupoga sadamasse , ta saatis mind ja lehvitas veel hüvastijätuks . </s> <s> Parkisin auto kenasti autotekile ja ronisin üles . </s> <s> Äkitselt oli väga tühi tunne . </s> <s> Seisin ja külmetasin reelingu ääres ja mõtlesin elu üle järele . </s> <s> Mis oli minuga juhtunud ? </s> <s> Soomes olles olin ma äkki pätt mis pätt : varastasin ja kaklesin . </s> <s> Vodehell , nii ei saa ju . </s> <s> Ema ma ei näinud , midagi kasulikku - kui auto ost välja arvata - ma ei teinud . </s> </p>
<p> <s> Hakkasin järjest kindlamini tundma , et mu ema on surnud . </s> <s> Muidu ta ju oleks minuga ühendust võtnud ! </s> <s> Tont teab , mis temaga juhtus , viimati müüdi veel kuhugi haaremisse . </s> <s> Ta oli ju kena naine . </s> <s> Jutud sellest , kuidas tal omal ajal kavalere oli , on ju minunigi jõudnud - mu isa , kes oli rikas kui kröösus ja väga intelligentne , sai ta lõpuks endale , kuigi oli emast kakskümmend aastat vanem - ja ma mäletan , et kui koos emaga väljas käisin , vahtisid mehed meid lausa varjamatult . </s> <s> Ei , ärge arvake valesti , ta käis vägagi tagasihoidlikult riides ja ei värvinud end üldse . </s> <s> Ta oli lihtsalt ilus . </s> </p>
<p> <s> Aga sotsmaalt pärit ja naiivne . </s> <s> Igasugu läänepätid võisid igas't asju välja mõelda , et tema pealt teenida . </s> <s> Kuidas üldse sai sellisel jobukakul , nagu Jussi , olla nii palju raha ja ehteid , sealjuures minu ema oma ? </s> <s> Miks Kaupo oli huvitatud sellest , et ma oma ema jälgi ajaks , kui ta ise teadis , et mu ema Soomes pole ? </s> <s> Äkki oli see mingi lõks ? </s> <s> Kui Kaupo veel Eestis elas , siis ei käinud me kuigipalju läbi . </s> <s> Teadsime teineteist , ei enamat . </s> <s> Nõukogude aja lõpus läks ta Soome , elas varastamisest . </s> <s> Ise rääkis , et toitu ta ei varasta , see olevat nõme . </s> <s> Et soliidsem olevat varastada mingi dress , see maha müüa ja siis nagu aus mees toidupoodi minna . </s> <s> Omapärane aukoodeks muidugi . </s> </p>
<p> <s> - Kes siin praegu sõna võtab , sõimasin ma ennast , mina , pätt ja kaabakas ? </s> <s> Aga äkki oli Kaupo veel suurem pätt ja kaabakas ? </s> <s> Mine tea , äkki oleks minugagi midagi juhtunud , kui ma veel kauemaks Soome oleks jäänud ? </s> <s> Või kui Jussi oleks kaine olnud ? </s> <s> Pagan . </s> <s> Äkki on autogagi mingi sokk . </s> </p>
<p> <s> Sitt , sitt oli tunne . </s> <s> Ausalt . </s> <s> Mingeid soove ei olnud . </s> <s> Mõtteidki mitte . </s> <s> Ainult põlgus ja tüdimus . </s> <s> Vahtisin pimedat ööd ja tumedat vett ning avastasin , et olen kaineks saanud . </s> <s> Läksin alla , esimesse ettejuhtuvasse baari ja võtsin kaheksa senti brändit . </s> <s> Hea sai . </s> <s> Vaatasin kella - täitsa mega , olin tervelt kaks tundi reelingu ääres konutanud ! </s> </p>
<p> <s> Kati ja Britt istusid mu maja kõrval baaris , suurest aknast olid nad peaaegu täispikkuses näha . </s> <s> Viskasin asjad tuppa ja läksin nende juurde . </s> <s> Üllatus oli üsna vägev . </s> </p>
<p> <s> " Ädu ? ! </s> <s> Tagasi ? </s> <s> Juba ? " </s> </p>
<p> <s> " Ii-iigatsesin teie järele , " tegin lamba häält . </s> </p>
<p> <s> " Noh , vaeslapseseisus läbi ja ? " </s> </p>
<p> <s> " Mida läbi , ei pussu , ei peeru . " </s> </p>
<p> <s> " Aga sul pidi ju olema mingi kindel diil ... " </s> </p>
<p> <s> " Unustage see . </s> <s> Ei ole ega tule mu lastele käpikuid kuduvat vanaema . </s> <s> Muide , ma ostsin endale uue auto . " </s> </p>
<p> <s> " Soomest ? </s> <s> Segane oled või ? </s> <s> Eestist saab ju odavamalt ! " </s> </p>
<p> <s> " Ei saa . </s> <s> Ja pealegi - sellist üldse ei saa . " </s> </p>
<p> <s> " Mis see siis on , mõni Saabi Soome-variant või ? " </s> </p>
<p> <s> " Ei , mobiili õuld-variant . " </s> </p>
<p> <s> " Misasi ? " </s> </p>
<p> <s> " Homme näete . " </s> </p>
<p> <s> " Ei noh , ütle siis . " </s> </p>
<p> <s> " Homme näete . " </s> </p>
<p> <s> " Häh . " </s> </p>
<p> <s> Võtsin endale brändit , tundsin , et olen kottväsinud . </s> <s> Pikk päev oli selja taga - mõelda , alles hommikul olin veel Soomes , polnud mul ei autot ega midagi . </s> </p>
<p> <s> " Mis te ise ka vahepeal tegite ? " </s> </p>
<p> <s> Kati ja Britt vahetasid pilgu ja hakkasid naerma . </s> </p>
<p> <s> " No mis sa ise arvad ? " küsis Britt . </s> <s> " Prassiti ja nikuti nii laiuti kui pikuti . " </s> </p>
<p> <s> " Oligi nii ? " </s> </p>
<p> <s> " No päris nii ei olnud . </s> <s> Aga umbes . " </s> </p>
<p> <s> " Saad aru , me käisime eile õhtul laste diskol , täitsa pael . " </s> </p>
<p> <s> " Laste diskol ? " </s> </p>
<p> <s> " Ei noh , kirjade järgi oli see muidugi lihtsalt diskoriga baari-õhtu , aga kohal olid mingid alaealised . " </s> <s> Kati ja Britt itsitasid . </s> </p>
<p> <s> " Nooh ? " </s> </p>
<p> <s> " Ja meie olime kah mängult alaealised ! " kõõksus Kati . </s> </p>
<p> <s> " No päris ei olnud ikka , " tõmbas Britt rõõmu vähemaks . </s> <s> " Eks need tüübid muidugi said aru , et me neist ikka vanemad oleme , aga - lahe oli . " </s> </p>
<p> <s> Millegipärast ei viitsinud ma neid kuulata . </s> <s> Silmad vajusid kinni . </s> </p>
<p> <s> " Ma olen sitaks väsinud , " ütlesin ja toetasin põse käele . </s> </p>
<p> <s> " Ära ole , täna võiks just midagi teha . " </s> </p>
<p> <s> " Tehke ilma minuta . " </s> </p>
<p> <s> " Ädu , ära jama ... " </s> </p>
<p> <s> " Ei , ausalt . </s> <s> Lähme homme autoga sõitma . " </s> </p>
<p> <s> Nähtavasti oli mu nägu piisavalt loppis , et mu väsimust us-kuma jääda . </s> </p>
<p> <s> " Okei , helistame , " lõpetas Kati nurumise . </s> </p>
<p> <s> " Helistame . " </s> </p>
<p> <s> " Tšau . " </s> </p>
<p> <s> Kodus riidest lahti võttes jäi mu pilk pidama isa fotole , mis mul koridori seinal ripub . </s> </p>
<p> <s> " Kõik on perses , " ütlesin isa pildile . </s> </p>
<p> <s> " Ei ole , " naeratasid isa silmad . </s> </p></div3>
          <div3 type="alaosa"><head> VI </head>
<p> <s> Idee järgi kaheksas ( kus valitakse kuningat ) . </s> </p>
<p> <s> Esimene asi hommikul oli minna autoregistrikeskusse . </s> <s> Ilge pabin oli tegelikult sees - mine tea , tuleb veel välja , et ma olen Soomes kaks autot ärandanud ! </s> </p>
<p> <s> Kahe tunni pärast võisin end õnnitleda : kõik oli korras ! </s> <s> Jess ! </s> <s> Nüüd oli mul oma auto ! </s> <s> Jess ! </s> <s> Jess ! </s> <s> Olin ülemeelik nagu puberteet . </s> <s> Nagu Kati ja Britt oma alaealistega . </s> <s> Huvitav , mida nad üldse praegu teevad ? </s> <s> Eile jäid nad minust veel sinna baari istuma , kuigi kell oli palju . </s> </p>
<p> <s> Helistasin Britile . </s> <s> Mobiil oli väljas , tavaline telefon lasi kaheksa korda kutsuda , enne kui Briti väga unine hääl üritas viisakas olla : </s> </p>
<p> <s> " Halloo ? " </s> </p>
<p> <s> " Tere hommikust , alaealine ! " </s> </p>
<p> <s> " Ädu , kurat , vaata , mis kell on ! " </s> </p>
<p> <s> " No mis ta siis on . </s> <s> " Swatch " on . " </s> </p>
<p> <s> " Issand , jah , sorri , tegelikult ongi aeg tõusta . " </s> </p>
<p> <s> Kell oli pool üks . </s> </p>
<p> <s> " Tuled vaatad mu autot ? </s> <s> Teeks väikse sõidu või midagi ? " </s> </p>
<p> <s> " Hea meelega . </s> <s> Näiteks tunni aja pärast . </s> <s> Ma ajan endale seni kargu alla . " </s> </p>
<p> <s> " Ütle siis Katile ka . " </s> </p>
<p> <s> Britt ja Kati ootasid mind õues , tegid suitsu . </s> <s> Oli selline vahva vananaistesuvine päev , kohati tõeliselt soe . </s> <s> Keerasin elegantse kaarega nende ette . </s> </p>
<p> <s> " Sa nuga , " ütles Britt . </s> </p>
<p> <s> " Ädu , sa oled ikka peast päris soe , " ei varjanud Kati . </s> </p>
<p> <s> " Miks soe ? </s> <s> Sulle ei meeldi see auto või ? " </s> </p>
<p> <s> " Mina võtaks ikka midagi tagasihoidlikku . " </s> </p>
<p> <s> " Mina olen aus inimene , minul pole midagi tarvis karta ega häbeneda . " </s> <s> Uljas lause , eks ole . </s> <s> Miski liigutas kusagil kõhus , südametunnistus vist ; aga ma ei teinud sellest välja . </s> </p>
<p> <s> Kati ja Britt istusid autosse . </s> <s> Kati istus ette . </s> </p>
<p> <s> Linnast väljas , näitasin neile , mida mu auto oskab . </s> <s> Tahtsin karjuda kogu maailmale - jeee , mul on uus auto , mul on nii lahe auto , vaadake , ma olen nii rõõmus ! </s> <s> Aga talitsesin end. Käed olid igatahes erutusest higised . </s> </p>
<p> <s> " Väiksed autoliigud võiks teha , " pakkus Kati . </s> </p>
<p> <s> " Pead haiged ? " </s> </p>
<p> <s> " Kuule , ega nii väga korras ka pole , " ütles Britt . </s> </p>
<p> <s> " Selle auto liigud on juba tehtud . " </s> </p>
<p> <s> " Mida ? " küsis Britt . </s> <s> " Eile ostsid auto , eile jõudsid koju ; millal sa need liigud siis veel tegid ? " </s> </p>
<p> <s> " Eile päeval . " </s> </p>
<p> <s> " Mis liigud need nii lühikesed siis ka on . " </s> </p>
<p> <s> " Pealegi , kui meid ei olnud . " </s> </p>
<p> <s> " Olgu , rääkisite pehmeks . " </s> </p>
<p> <s> Peatasin auto ühe maapoe juures . </s> <s> Ostsime kolm šampust , plasttopse ja igaüks ühe jäätise . </s> </p>
<p> <s> Leidsime kena päikesepaistelise platsi ühe mahajäetud maja juures . </s> <s> Katus oli sisse vajunud ja puuoksad ulatusid õunte raskuse all maadligi . </s> </p>
<p> <s> " Mul on ikka lahe auto . </s> <s> Seksikas , " ütlesin ja patsutasin auto katust . </s> <s> Täitsa uhke auto ikka . </s> <s> Lausa erutav . </s> </p>
<p> <s> " Seksmobiil , " ütles Britt . </s> </p>
<p> <s> Avasin šampuse ja valasin plasttopsidesse . </s> <s> Valasin pisut ka auto esistangele . </s> </p>
<p> <s> " Saagu su nimeks Seksmobiil ja jätkugu sul kauaks sitkust , jõudu ja kannatust meiesuguste mooride tujude talumiseks , " pidasin ma peaaegu et piduliku kõne . </s> </p>
<p> <s> Istusime lagunenud aidatrepil . </s> <s> Maailm oli ilus : päike , auto , šampus . </s> <s> Üks hiline kimalane sumises ja pisut oli nukkergi , et järjekordne suvi möödas on . </s> </p>
<p> <s> " Sa ikka meil ka lubad vahel rooli istuda ? " küsis Britt . </s> </p>
<p> <s> " Vaatame , kuidas te end üleval peate . " </s> </p>
<p> <s> " Aga lõpp lahe oleks hakata mööda ilma ringi kimama . </s> <s> Selle autoga oleks see eriti stiilne , " arvas Britt . </s> </p>
<p> <s> " Nagu Thelma ja Louise ? " naeris Kati . </s> </p>
<p> <s> " Nagu mina , sina ja Ädu . " </s> </p>
<p> <s> " Miks mitte , " arvasin mina . </s> </p>
<p> <s> Teine šampus oli poole peal , kui mulle sähvatas : </s> </p>
<p> <s> " Me võiksime endi seast pealiku valida , kes siis autot juhib ja kelle sõna teised kuulavad . " </s> </p>
<p> <s> " Kõlab nagu sissejuhatus sado-maso üritusse , " leidis Britt . </s> </p>
<p> <s> " Ei , aga tõesti , " oli ka Kati minu poolt . </s> <s> " Mille alusel me vali-me ? " </s> </p>
<p> <s> Jäime mõttesse . </s> <s> Võistu juua , et kes kauem püsti püsib ? - Mõttetu . </s> <s> Mingisugune sport - jooks või hüpe või midagi muud - ei tulnud juba meie laiskuse pärast arvesse . </s> <s> Laulda ? </s> <s> Tantsida ? - Ei , see pidi olema midagi lahedat . </s> </p>
<p> <s> " Ma pean vist põõsastesse minema , " ütles Kati keset kõige tihedamat mõttetööd . </s> </p>
<p> <s> " Ära mine , " sähvatas mul äkki . </s> <s> " Kõrguskusemisvõistlused ! " </s> </p>
<p> <s> " Mis asjad ? " </s> </p>
<p> <s> " Kõrguskusemisvõistlused . </s> <s> Setu naiste hulgas pidi see väga moodne olema . " </s> </p>
<p> <s> Kati ja Britt vaatasid mind imelike nägudega . </s> </p>
<p> <s> " No vähemalt kunagi olevat olnud . " </s> </p>
<p> <s> " Kuidas see käib ? " </s> </p>
<p> <s> " Rivistutakse mingi seina juures üles ja lastakse kõrge kaa-rega seinale soriseda . " </s> </p>
<p> <s> " Rekord ? " </s> </p>
<p> <s> " Pidi olema 1.60. " </s> </p>
<p> <s> " See on umbes nii kõrgele , nagu kuseks endale näkku , " arvas Britt . </s> <s> " Kõvad mutid need setu mutid . " </s> </p>
<p> <s> " Mõtle , misuke relv see oleks , kui pidevalt harjutaks . </s> <s> Läheb mingiks seisuks , kisud püksid maha ja kused värdjale näkku . " </s> </p>
<p> <s> " Ja järgmisel päeval lehed kirjutavad : lahkamisel konstateeriti uppumissurm . " </s> </p>
<p> <s> Naersime , ja ma valasin šampusepudeli topsidesse tühjaks . </s> </p>
<p> <s> " Nii , kas me teeme selle võistluse või ma lähen põõsasse , " oli Kati resoluutne . </s> </p>
<p> <s> Leidsime , et paras oleks teha seda vastu aidaseina , mida teelt näha ei olnud . </s> </p>
<p> <s> " Kui kaugel me seinast olema peame ? " küsis Kati ilmse põiekanäoga . </s> </p>
<p> <s> " Kurat seda teab . " </s> </p>
<p> <s> Mõõtsime ja arutasime ja leidsime , et umbes pool meetrit oleks optimaalne kaugus . </s> <s> Britt pani mingi pika toika seinast umbes poole meetri kaugusele piiriks ja võistlus võis alata . </s> <s> Kati ja Britt olid seelikutes , neil oli lihtsam . </s> <s> Mina jäin aga täiesti paljana seisma , vaid nabapluus seljas . </s> </p>
<p> <s> Ja siis see algas . </s> <s> Kati oli essa , ja Britt sai ka seina märjaks tehtud , aga mul lõi mingi krambi , itsitasin ainult , ei tulnud til-kagi . </s> </p>
<p> <s> " Joo , " ulatas Britt mulle oma topsi . </s> <s> Jõin selle tühjaks ja lisaks veel enda omagi , aga see ei aidanud . </s> <s> Jahedavõitu tuulehoog sasis tutti ja mul oli hoopis tahtmine püksid jalga tõmmata . </s> <s> Mille kuradi pärast ma seda küll teen , käis läbi pea . </s> <s> Teised vaatasid mind peaaegu pahaste nägudega . </s> </p>
<p> <s> " Okei , hakka pihta . " </s> </p>
<p> <s> Hakkasingi . </s> <s> Pingutasin aga kogemata nii tugevalt , et libise-sin ja käisin käntsu , ise samal ajal soristades ja hullumoodi naerdes . </s> <s> Ja oh õnne-õnnekest , minu kuselaik ulatus kõige kõr-gemale , kuigi kaugeltki mitte setu naiste tasemeni . </s> </p>
<p> <s> " See ei loe , sest sa kukkusid , " õiendas Kati . </s> </p>
<p> <s> " Loeb küll ! </s> <s> Ja nagunii on see minu auto , " kõõksusin , palja persega rohus . </s> </p>
<p> <s> " Häh , miks me siis üldse seda tegime ? " </s> </p>
<p> <s> " Ee-eet hu-uuvitavamh hh-oo-leks ! " ei suutnud ma läbi nae-ru korralikult rääkidagi . </s> </p>
<p> <s> Britt istus mu kõrvale ja me naersime koos . </s> <s> Lõpuks hakkas ka Kati naerma . </s> </p>
<p> <s> Ajasin püksid jalga . </s> <s> Britt tõi autost viimase šampuse . </s> </p>
<p> <s> " Aga te olete ikka jumalast võrdselt lasknud , " avastasin ma Kati ja Briti loike uurides . </s> </p>
<p> <s> " Mina olen siiski võitja , " ütles Kati . </s> </p>
<p> <s> " Kuidas nii , vaata , täitsa ühel kõrgusel on , " ei olnud Britt sellega nõus . </s> </p>
<p> <s> " Aga mul on suurem , " leidis Kati põhjenduse . </s> </p>
<p> <s> " Kurat , ma olen täitsa täis , kuidas me linna sõidame , " muretsesin ma . </s> <s> Meenus , et ma polnud täna midagi peale selle jäätise söönud . </s> </p>
<p> <s> " Ise tahtsid nii kõvasti pomo olla , sõida siis , " pilkas Britt . </s> </p>
<p> <s> Sõitsingi . </s> </p>
<p> <s> Parkisime auto mu maja ette ja läksime linna vallutama . </s> </p></div3>
          <div3 type="alaosa"><head> VII </head>
<p> <s> Hoopis kaheksanda lõpuosa ( kus suure künnitöö käigus seemegi mulda saab ) . </s> </p>
<p> <s> Ma vihkan talve . </s> <s> Okei , on küll ilus ja nii edasi , aga seda ilu on vaid metsas . </s> <s> Linnas on igal pool ainult üks löga ja muud ei midagi . </s> <s> Ja masendus imbub ustest-akendest sisse . </s> <s> Ainus viis seda peletada on end napsu täis valada . </s> <s> Sest lõunamaised piitšid oma higiste kehadega kah ei ahvatle . </s> </p>
<p> <s> Olime Britiga tulnud Briti töö juurest , kus ma vahepeal oma " kätt harjutamas " käisin ja nüüd , tööjuttudest tüdinud , istusi-me minu maja kõrval baaris ja imesime Jägermeistrit . </s> <s> Tegelikult oli see putka siin midagi kõrtsu ja diskoteegi vahepealset , meie lemmikkohaks oli ta just oma geograafilise asukoha tõttu . </s> </p>
<p> <s> " Jumalast kobedad kutid , " arvas Britt teise laua kohta . </s> <s> Pidin temaga nõustuma . </s> <s> Eriti meeldis mulle üks sinise pluusiga tüüp , selline esmapilgul tavalise olemisega , üldse mitte ilus , aga jube isane . </s> </p>
<p> <s> " Kuule , me pole pikka aega üldse korralikku kräud teinud , " meenus Britile . </s> </p>
<p> <s> " Ei ole jah . </s> <s> Vanadus vist . " </s> </p>
<p> <s> " Persse mine oma vanadusega . </s> <s> Vitamiine me ei söö , tervisejooksu tegemas ei käi , loomulikult tunned end vana ja väsinu-na . " </s> </p>
<p> <s> " Paned ette jooksma minna ? " </s> </p>
<p> <s> " Ja regulaarselt ei kepi ka , " jätkas Britt oma teaduslikku monoloogi . </s> </p>
<p> <s> " Äkki suudleksime omavahel , tühja sest kepist ? " torkasin , et ta teemat vahetaks . </s> <s> Britt aga ei saanud aru või ei tahtnud aru saada . </s> </p>
<p> <s> " Varsti istume mõlemad kodus , vahime telekast seepi ja ei viitsi omavahelgi kokku saada , rääkimata muust . " </s> </p>
<p> <s> " No mida , mida sa tahad mulle öelda ? " </s> </p>
<p> <s> " Et me ei tohi end kängu lasta , vaid peame pingutama ühise eesmärgi nimel . " </s> </p>
<p> <s> " Vittu , ma ei viitsi targutada . </s> <s> Muide , meid vist on tähele pandud . " </s> </p>
<p> <s> Teise laua tüübid rääkisid midagi , ise meie poole vahtides . </s> </p>
<p> <s> " See sinise pluusiga on minu , " tegin tobedat beibehäält . </s> </p>
<p> <s> " Mmm , " tuli Britt mu mänguga kaasa . </s> <s> " Ja see tumeda peaga on minu . " </s> </p>
<p> <s> " Kuule , " tulin ma meie vanast beibemängust välja . </s> <s> " Kui läheks ise juurde ja ütleks : nii , mehed , keppi ka saab vä ? </s> <s> Huvitav , mis nad siis teeks ? </s> <s> Ehmuks ja läheks minema ? " </s> </p>
<p> <s> " Või nikuks meid selle eest surnuks . " </s> </p>
<p> <s> " Tegelikult oleks see hea testküsimus , et kas saavad naljast aru või ei saa . " </s> </p>
<p> <s> " Eks sa mine testi siis , mulle täitsa meeldiks , kui see tumeda peaga oleks selline naljast arusaaja tüüp . " </s> </p>
<p> <s> Ma siiski ei läinud . </s> <s> Võibolla olin liiga kaine . </s> <s> Aga nii otse vist poleks minagi küsinud . </s> </p>
<p> <s> Läksin hoopis kempsu . </s> <s> Kui tagasi tulin , istusid kutid kolme-kesi juba meie lauas . </s> </p>
<p> <s> " Äkki leiate veel ühe sõbranna ? " küsis parajasti see tumeda-päine , kui ma lauda jõudsin . </s> </p>
<p> <s> " Mingi paaritusmäng käib vä ? " olin karm . </s> </p>
<p> <s> Kutid kohmetusid , Britt hakkas naerma . </s> <s> Teretamine ja tutvustamine . </s> </p>
<p> <s> Siis oli täpselt selline algus , nagu filmis : väikesed tantsud , väikesed joogid . </s> <s> See sinise pluusiga poiss tantsis päris kobedalt , ühe aeglasema laulu ajal tundsin , et tüüp on üsna lihases . </s> <s> Vau , mõtlesin . </s> </p>
<p> <s> Ma ei tea , mis mulle pähe kargas , aga kui Britt tegi ette-paneku minu poole edasi minna , olin nõus . </s> </p>
<p> <s> Kodus panin kohvi hakkama ja uurisin võileivamaterjali , teised istusid toas . </s> <s> Britt organiseeris klaasid . </s> <s> Olin tegelikult oma elamise üle päris uhke - päeval olin üle hulga aja korista-nud . </s> </p>
<p> <s> Mart , see sinise pluusiga kutt , tuli kööki . </s> </p>
<p> <s> " Mis teed . " </s> </p>
<p> <s> " Mõtlesin , et nikerdaks mõned võileipsid . " </s> </p>
<p> <s> " Äkki ei pingutaks selle ametliku osaga , hakkaks olulisemaga kohe pihta , " oli Mart konkreetne , tuli mu selja taha ja võttis ümbert kinni . </s> </p>
<p> <s> " Fakk , sa ei peaks nii otse ütlema , " arvasin ma ja pöörasin end näoga tema poole . </s> </p>
<p> <s> " Miks ? " </s> <s> Mart suudles mu kaela . </s> </p>
<p> <s> " Teeme ikka nii nagu peab , " otsustasin mängujuht olla . </s> </p>
<p> <s> " No kuidas siis ? " </s> </p>
<p> <s> " Et algul oleme hästi seltskondlikud . " </s> </p>
<p> <s> " Ja pärast ? " </s> </p>
<p> <s> " No vaatame . " </s> </p>
<p> <s> " Misasja me mängime , me ju mõlemad teame , et me tahame teineteist . " </s> </p>
<p> <s> " Sellepärast mängimegi , muidu poleks ju mõtet . " </s> </p>
<p> <s> " Ja kuidas siis sinu meelest mäng edasi minema peaks ? " küsis Mart kahe tunni pärast , kui teised olid minu poolt minema läinud . </s> <s> Kuidagi märkamatult olime oma riided kuhugi ära kaotanud ja porgandpaljalt voodisse roninud . </s> </p>
<p> <s> " Niiviisi , " ütlesin ja sidusin tal silmad kinni . </s> </p>
<p> <s> Tegelikult oli see üks minu elu vapustavamaid öid . </s> <s> Õnnit-lesin end terava silma puhul - olin ju kohe tabanud , et tegemist on isase tüübiga . </s> <s> Magamisest suurt midagi välja ei tulnud , õnneks oli ka alkoholi kehas piisavalt vähe , sai asjast tõelist rõõmu tunda . </s> <s> Voodi kõrval oli vee- , mitte napsupudel . </s> <s> Ainus probleem oli , et üks kumm läks katki . </s> </p>
<p> <s> " Kuule , sellest mingit jama ei tule , et kumm katki läks ? " kü-sis Mart hommikul veelkord . </s> <s> Minu öine " ei " teda nähtavasti ei lohutanud . </s> </p>
<p> <s> " Oleneb , mida sa jama all silmas pead . </s> <s> Ühtegi haigust sa minult küll ei saa , aga kui mina sinult saan , siis võib sinul küll jama tulla , " pobisesin kinnisilmi . </s> </p>
<p> <s> Mart keeras end minu poole ja silitas mu kõhtu . </s> </p>
<p> <s> " Ma pean nüüd ära minema , " ütles ta siis . </s> </p>
<p> <s> " Loomulikult , " vastasin ma silmi avamata . </s> </p>
<p> <s> " Ei päris tõesti , ära nüüd arva , et ma ... " </s> </p>
<p> <s> Tegin silmad lahti . </s> </p>
<p> <s> " Kes ja miks nüüd vabandab ? " küsisin . </s> <s> " Sul on probleeme ? " </s> <s> Hakkasin naerma . </s> </p>
<p> <s> " Oled sina aga , " ei osanud Mart seisukohta võtta . </s> <s> Vist mõt-les , et ma tahan nüüd temaga abielluda või mida iganes . </s> <s> Tege-likult oli mul temaga tõesti hea , nii hea , et ka südames oli vahva kibelus ; kuid ma ei pidanud teda ju sellepärast veel särgisabapidi enda juures kinni hoidma . </s> <s> Mehed on ikka naljakad . </s> </p>
<p> <s> " Kas ma võin sulle helistada ? " </s> </p>
<p> <s> " Helista , " ütlesin kõrgil häälel . </s> <s> " Kui Seksmobiil on ukse ees , siis ma olen kodus . " </s> </p>
<p> <s> " Seksmobiil ? " </s> </p>
<p> <s> " Õues vaata , maja ees on ainult üks seksikas auto . " </s> </p>
<p> <s> Kui ta läks , ronisin akna juurde . </s> <s> Mart vaatas hoovi peal ringi , nägi Seksmobiili , märkas aknal mind , näitas näpuga autole ja vaatas küsivalt minu poole . </s> <s> Noogutasin ja naeratasin . </s> <s> Ja siis jäime kuidagi kauaks veel teineteisele otsa vaatama ... </s> </p>
<p> <s> Põgenesin aknalt , sest hakkasin äkitselt iseennast kartma . </s> </p>
<p> <s> Kaks nädalat hiljem sain aru , et kummi lõhkemise tagajärjel olen mina see , kellel on jama . </s> <s> Kirusin end , et hoolimata kepi-vähesusest oleks ma ju võinud ikka mingeid tablette süüa . </s> <s> Kurtsin oma muret Britile , arutasime asja nii ja naa . </s> </p>
<p> <s> " On Mart sulle helistanud ka ? " </s> </p>
<p> <s> " Seksmobiil on ju remondis . " </s> <s> Mis teha , vana auto , aeg-ajalt vajab väikest putitamist . </s> <s> Ei , ärge arvake midagi hullu , see oli hooldusremont . </s> <s> Pealegi sõidan ma talvel ju nagunii vähe . </s> </p>
<p> <s> " Mis see siia puutub ? " </s> </p>
<p> <s> " Ütlesin talle , et kui Seksmobiil on ukse ees , siis võib helistada . " </s> </p>
<p> <s> " No aga ... sa ise . </s> <s> Kas sa tahad last ? " </s> </p>
<p> <s> " Ma ei tea . </s> <s> Sellise tüübiga tuleks ju päris kobe põnn . </s> <s> Teine küsimus on , kas mul teda vaja oleks . </s> <s> Ja just praegu . " </s> </p>
<p> <s> " " Kobe põnn " ? </s> <s> Sa oled armunud või ? " </s> </p>
<p> <s> Ohkasin . </s> <s> Äkki olin tõesti ? </s> <s> Tundsin ma ju kahetsustki , et Mart ei helistanud . </s> <s> Juba see , et ta mul meeles oli , tähendas mi-dagi . </s> <s> Aga tite abil kutti endale meelitada polnud minu rida . </s> </p>
<p> <s> Möödus veel paar nädalat . </s> <s> Ühel hommiku tundsin ärgates , et kõik pole korras . </s> <s> Mingi jama . </s> <s> Imelikud valud olid jne. </s> <s> Ja järjest hullemaks läks . </s> <s> Kondid olid hellad , vist oli ka palavik . </s> <s> Tundsin end kui katsejänes , kellele pole räägitud , mis katseid ja miks tehakse . </s> <s> Helistasin Britile . </s> </p>
<p> <s> Britt ei saanud korraga aru , mida ma talle öelda tahan . </s> </p>
<p> <s> " Teed nalja või ? </s> <s> Mis sul viga on ? " </s> </p>
<p> <s> " Mul on tunne , nagu ma hakkaksin sünnitama . " </s> </p>
<p> <s> Kui Britt kahe tunni pärast minu juurde tulla viitsis , oli kogu üritus juba lõppenud . </s> <s> Toore maksa sarnaste tükkidena oli mu järeltulev põlv vetsupotist alla läinud , mina vedelesin nelja-kümnekraadise palavikuga voodis ja tundsin , et olen kurguni verine . </s> </p>
<p> <s> " Issand jumal , " ütles Britt ja kutsus kiirabi . </s> </p></div3>
          <div3 type="alaosa"><head> VIII </head>
<p> <s> Vabalt võiks olla üheksas ( kutsutakse võitlusesse ) . </s> </p>
<p> <s> Kuidas ma ei salli , kui mind äratatakse . </s> <s> Naudin seda , et võin vähemalt tööst sõltumatult magada ja üleval olla nagu pähe tuleb . </s> <s> Ja teha mõlemat täie pühendumusega . </s> </p>
<p> <s> Ja siis tulevad need , keda sa oma sõpradeks pead , ja raputavad su üles keset kõige magusamat und , et sind pidutsema kärutada ... </s> </p>
<p> <s> Ma olin just magama jäänud . </s> <s> Seekord ei roninud Britt ukse taha , nagu tavaliselt , vaid kasutas tsivilisatsiooni hüvesid - helistas mulle . </s> <s> Õnneks on mul telefon kohe voodi kõrval . </s> </p>
<p> <s> " Ädu , pane kohe riidesse , me tuleme sulle järgi , " vuristas Britt ilma sissejuhatuseta . </s> </p>
<p> <s> Minu vastus koosnes ebatsensuursetest sõnadest . </s> </p>
<p> <s> " Jäta nüüd , " ei andnud Britt järele . </s> <s> " Meil on saun kinni pandud . </s> <s> Võta Seksmobiil ja tule . " </s> </p>
<p> <s> " Ma ei saa aru , tulete teie siis mulle järele või pean mina ise kuhugi tulema ? " </s> </p>
<p> <s> Britt mõtles pisut . </s> <s> Svipsis , lugesin ma sellest pausist välja . </s> </p>
<p> <s> " Me tuleme sinna ja siis sa tuled oma autoga , " leidis ta lõpuks lahenduse . </s> </p>
<p> <s> " Sitta ma tulen . </s> <s> Ma magan . " </s> </p>
<p> <s> " Ädu . </s> <s> Ära keera nüüd siga meile . </s> <s> Palun tule . " </s> </p>
<p> <s> " Kui see pidu on nii kõva , nagu sa räägid , siis ma ühinen teiega hommikul . " </s> </p>
<p> <s> Panin toru hargile . </s> <s> Usun , et olin vaid mõned minutid Une-Mati kaisus olnud , kui telefon uuesti helises . </s> <s> Oleksin pidanud ta välja tõmbama , siunasin ennast . </s> </p>
<p> <s> Nüüd oli helistajaks Kati . </s> </p>
<p> <s> " Ädu . </s> <s> Sa oled ju meie pomo . " </s> <s> ( Vist oli see naljakas ? </s> <s> Kostis naeru . ) </s> <s> " Sa pead tulema ! </s> <s> Alkoholi tuleb ju ometi hävitada ! " </s> </p>
<p> <s> " Ma loobun oma positsioonist , " olin konkreetne . </s> </p>
<p> <s> Britt haaras telefoni enda kätte . </s> </p>
<p> <s> " Ädu , ära ole loll . " </s> </p>
<p> <s> " Kuu aega tagasi oli pidu , mis lõppes sellega , et ma olin kaks päeva tilgutite all . " </s> </p>
<p> <s> " Sa ei pea ju jälle kellelegi kaissu kargama , " oli Britt tark . </s> <s> " Pärast on nii , et kui me räägime , mis kõik juhtus , oled sa kade ja kurb , et me sind ei kutsunud . " </s> </p>
<p> <s> " Britt , kallis , teeme nii , et ma tulen hommikul . </s> <s> Mul oli nii ilus unenägu pooleli . " </s> </p>
<p> <s> Britt tahtis midagi öelda , kuid ma jõudsin ette - panin toru hargile ja tõmbasin telefoni seinast välja . </s> </p>
<p> <s> Hommikul läks mul uni ootamatult vara ära . </s> <s> Meenusid öised helistamised ja ma torkasin telefonijuhtme seina . </s> <s> Valisin Briti numbri , ise mõtlesin , et kindlasti tuleks ka bensiini võtta . </s> </p>
<p> <s> - Hmm , postkastis . </s> </p>
<p> <s> Tegin endale kohvi ja käisin tiiru duši all . </s> </p>
<p> <s> Ikka oli postkastis . </s> <s> Olin hommiku kohta ootamatult ergas ja ärkvel , valmis maid vallutama minema , ning see , et Britt telefoni välja oli lülitanud , lausa pahandas mind . </s> </p>
<p> <s> Kohv joodud , helistasin jälle . </s> <s> Nüüd kutsus . </s> </p>
<p> <s> Pika ootamise peale ( olin kindel , et enne jõuab jälle post-kasti , kui Britt telefoni haarab ) kostis lõpuks Briti hääl : </s> </p>
<p> <s> " Jaah ! " </s> </p>
<p> <s> " No hommik , kuidas läheb ? " </s> </p>
<p> <s> " Ää-ädu . " </s> </p>
<p> <s> " Kus sa oled ? " </s> </p>
<p> <s> " Peaaegu kodus . " </s> </p>
<p> <s> " Pidu läbi ? " </s> </p>
<p> <s> " Kurat , mul viskas üle . </s> <s> Ma'i viitsind enam olla . " </s> </p>
<p> <s> " Ja sellepärast pidi siis mulle öösel mitu korda helistama ! " </s> <s> Mu hääl ei olnud sõbralik . </s> </p>
<p> <s> " Sorri , kallis . " </s> </p>
<p> <s> " Mis kurat . </s> <s> Nüüd on sorri . " </s> </p>
<p> <s> " No algul paistis , et läheb heaks kräuks . </s> <s> Siis aga jäi üks tüüp liiga täis , hakkas valimatult kõiki käperdama ja lõpuks läks kakluseks . " </s> </p>
<p> <s> " Ja sellisesse kohta siis oli vaja mind kutsuda ! " </s> </p>
<p> <s> " Aga võibolla siis oleks hea olnud , kui sina oleksid ka olnud , " leidis Britt oma öisele helistamisele vabanduse . </s> </p></div3>
          <div3 type="alaosa"><head> IX </head>
<p> <s> Muuseas , hoopis kolmeteistkümnes , neljateistkümnes ja viieteistkümnenda algus üheskoos ning tagasivaade ka neljandasse loosse ( juttu tuleb reisist koledasse paika , sealsest ringituiamisest ja võitlusest Suure Pahaga , tagasivaade sisaldab häbiväärset verepilastust ) . </s> </p>
<p> <s> Otsustasime oma sõiduga alustada juba varahommikul , et nautida vabu päevi täiel rinnal . </s> <s> Olin öelnud Mardile , kes juba pool aastat end vahepeal minu poole " unustas " , et ta mind kindlasti üles ajaks , hoolimata sellest , mida ütlen või vabanduseks toon . </s> <s> Ja tema oli sõnakuulelik . </s> <s> Kiskus tekki ja keeras taha ja nügis ja ei andnud järele , kui ma leidsin , et võiks ju hiljem startida ja üleüldse . </s> </p>
<p> <s> " Persse , " kobisesin lõpuks . </s> <s> Magus unemaitse oli põskedes ja ma ei tahtnud kuidagi sel minna lasta . </s> </p>
<p> <s> " Ahhaa ! " lõid Mardi silmad kilama . </s> <s> " Persse polegi proovinud ! " </s> <s> Mispeale pidin ma end siiski voodist välja ajama - ei ole proovinud ja ei saa ka . </s> <s> Minu pepu pole mingiks labaseks trukkimiseks . </s> <s> Pärast olin Mardile äratamise eest muidugi tänulik . </s> <s> Kasulik elukas on elamisse võetud . </s> </p>
<p> <s> Pool tundi hiljem seisin õues ja tuumasin : miski oli valesti . </s> <s> See kuramuse Baltikumi kliima ajab lihtsalt hulluks ! </s> <s> Õnneks ei sadanud küll vihma , kuid ilgelt külm oli küll . </s> <s> Võibolla oli selles süüdi mu dušimärg pea , ja võibolla oli iga päev nii varajasel hommikutunnil nii külm - tavaliselt ma enne ühtteist end toast välja ei ajanud . </s> <s> Loomulikult ei saanud ma jääda lootma sellele , et äkki läheb soojaks . </s> <s> Läksin tuppa tagasi ( pilk peeglisse , et halvasti ei läheks ) ja võtsin Mardi torinast hoolimata tema suure musta kapuutsiga fliisjaki . </s> </p>
<p> <s> Mu Seksmobiil on väga mõnus , arvan , et parim auto , mis mul kunagi olnud või olema saab , ainus viga on , et tal on aastaid omajagu . </s> <s> Istmesoojendusest oleks tema puhul utoopiline unistada . </s> <s> Väristasin kannikaid käiguvahetamise rütmis ja lähe-nesin Briti majale . </s> <s> Nägin eemalt , et Britt ootab , tammus ringi , spordikott üle õla . </s> <s> Tõmbasin kapuutsi pähe ja krookisin nööri kõvasti kokku , nii et vaid silmad näha olid . </s> <s> Sõitsin Briti juurde ja kruttisin akna alla . </s> </p>
<p> <s> " Ädu ei saand tulla , lähme ilma temata , " müristasin madalal häälel . </s> <s> Hetke vaatas Britt mind imeliku näoga , siis hakkas naerma . </s> </p>
<p> <s> " Segi peast , " ütles ta ja istus autosse . </s> <s> Koti viskas taha . </s> </p>
<p> <s> " Kati ei mahugi , " arvas Britt . </s> <s> " Kotid on ees . " </s> </p>
<p> <s> " Kotid ? </s> <s> Mõnel juhul on nad jah ees . " </s> </p>
<p> <s> " Hommikust peale roppused . " </s> </p>
<p> <s> " Sina alustasid . " </s> </p>
<p> <s> Minupärast oleks Kati võinud ka tulemata jätta . </s> <s> Aga Britt oli väga selle poolt , et ta tuleks : Katil pidavat olema mehega probleeme ja et väike puhkus kuluks lausa marjaks , kui mitte seeneks . </s> </p>
<p> <s> " No tere hommikust , " oli Kati elev . </s> <s> " Issand , ma mõtlesin , et ei saagi tulema , " sädistas ta ja sättis end istuma . </s> </p>
<p> <s> " Vaata , kas mahud üldse sinna kottide vahele , " muretses Britt . </s> </p>
<p> <s> " Kottide vahele , ei tea küll , mida tegema , " ümisesin ma , nii vaikselt , et vaid Britt mind kuulis . </s> </p>
<p> <s> " Mahun-mahun , " hõikas Kati , samal ajal , kui Britt minu poole kummardudes pomises : " Munni mängima , loomulikult ! " </s> </p>
<p> <s> " Kuidas te sellisele mõttele tulite , et just Saaremaale ? " küsis Kati . </s> </p>
<p> <s> " Tead , ma oleksin parema meelega Põrgusse läinud , aga kardetavasti lähen ma Põrgusse pärast surma niikuinii . " </s> </p>
<p> <s> " Sellepärast olemegi teel Saaremaale , " tegi Britt ilmekat ninnu-nännu õpetaja-häält . </s> <s> " Pealegi on Ädul seal palju igasu-guseid huvitavaid tuttavaid ja meenutamistväärivaid kogemusi ! " </s> </p>
<p> <s> " Kurat küll , " ütlesin ma ja parkisin auto pidurite kriginal tänava äärde . </s> <s> " Läheks äkki kuhugi mujale , mulle ei tulnud mu vahvad sugulased meeldegi . " </s> </p>
<p> <s> " Siin ei tohi parkida , " piiksus Kati . </s> </p>
<p> <s> " Mis on siis ? " ei olnud Britt rahul . </s> <s> " Eluaeg jääd sellepärast põdema või ? </s> <s> Ja üleüldse , kui nad ei taha enda jaoks ebameeldivate inimestega kokku juhtuda , võiksid nad kusagil mujal elada , mitte aga Saaremaal , kuhu terve Eesti suviti kokku sõidab . " </s> </p>
<p> <s> Britil oli muidugi õigus . </s> <s> Ja mind liigses põdemises süüdistada - ainult tema võis selle peale tulla . </s> </p>
<p> <s> " Noojah , " ütlesin mina . </s> <s> " Eks lähme siis . </s> <s> Loomulikult ei morjenda mind see vahva poisilugu eriti , lihtsalt hetkeks lõi hapniku kinni . " </s> <s> Keerasin auto tagasi sõiduteele . </s> <s> " Aga kui teile tuleb pähe mõni huvitavam koht , kuhu minna , siis võiks seda ju kaaluda , " pidasin vajalikuks mainida . </s> </p>
<p> <s> " Kamoon , " tegi Britt . </s> <s> " Sõitma hakates on vist tõesti õige aeg mõtlema hakata , kuhu minna . </s> <s> Ma olen juba pikemat aega mõelnud , et Saaremaa . </s> <s> Saa-re-maa ! </s> <s> Ja nüüd sa siis ütled , et kuhugi mujale . " </s> </p>
<p> <s> " Oot , sind ootab seal keegi või ? " </s> </p>
<p> <s> " Noo ja siis ? " hakkas Britt naerma . </s> <s> Sellise häälega , et võis oodata ja võis ka mitte . </s> </p>
<p> <s> Jõudsime linnast välja . </s> <s> Ilm oli ilus , autos sees ei olnud külm ka . </s> <s> Kergelt hakkas tulema selline tunne , nagu ikka on , kui sõidad kuhugi , kus võib oodata midagi erilist . </s> <s> Või saab lihtsalt lahe olema . </s> <s> Midagi uut . </s> <s> Teist . </s> </p>
<p> <s> " Jumal , kuidas sa kihutad , " ütles Kati tagapingilt . </s> </p>
<p> <s> " See tundub ainult tagaistmel niimoodi , " ütles Britt . </s> </p>
<p> <s> " Õigus küll , " hakkas Kati naerma . </s> <s> Ta toetas end meie istmete vahele , üks küünarnukk minu , teine Briti seljatoel . </s> <s> Kati lõhnas vanni ja Cerruti järele . </s> </p>
<p> <s> " Muideks , naised , mul on idee , " ütles Britt . </s> <s> " Me peaks kohe hommikul vara alkohävitusega peale hakkama . " </s> </p>
<p> <s> " Loomulikult hakake , " protesteerisin mina . </s> <s> " Teie ju ei pea roolis istuma ! </s> <s> Et siis mul oleks ilgelt paha olla . " </s> </p>
<p> <s> " Noo , ma usun , et kui sina ei joo , siis hakkab ikka meil enne paha kui sinul , " arvas Kati . </s> </p>
<p> <s> " Kallis , " tegi Britt imala kommionu naeratust . </s> <s> " Esimese putka juures palume peatust . " </s> </p>
<p> <s> Ooh , ma olen pehme . </s> <s> Eripehme . </s> <s> Microsoft . </s> <s> Peatus toimus . </s> <s> Ma ei läinud igaks juhuks välja , et mitte endale rumalaid mõtteid pähe ajada . </s> <s> Lasin endale ühe alkoholivaba õlle osta . </s> </p>
<p> <s> " Kuule , sul oli mehega jälle mingi äkšen vä ? " küsisin Katilt , kui taas sõitsime . </s> </p>
<p> <s> Kati jõi kulinal . </s> </p>
<p> <s> " Jaah , " ütles ta siis . </s> <s> " Üleeile katsuti järjekordselt , kas kõik mu ribid ikka alles on . </s> <s> Rusikatega , loomulikult . " </s> </p>
<p> <s> " Miks siis ? " </s> </p>
<p> <s> " No enne seda olin mina Kati pool , " segas Britt vahele . </s> <s> " Me arvasime , et kutt juba magab . " </s> </p>
<p> <s> " Eks me vist rääkisime natuke kõvasti ka , " rääkis Kati edasi . </s> <s> " Igatahes oli kell peaaegu pool neli , kui Britt minema läks , ja mina läksin magamistuppa , ja mis ma näen - tegelane istub voodis , tige nägu peas . " </s> <s> Kati lonksas . </s> </p>
<p> <s> " Ja siis ? " </s> </p>
<p> <s> " Siis ta küsis , et " kes kurat on Ilmar ? " . </s> <s> " </s> </p>
<p> <s> " Kes see siis on ? " olin ma uudishimulik . </s> </p>
<p> <s> " Kust mina tean ? " küsis Kati vastu . </s> <s> " Eks ta kindlasti valesti kuulis , aga tee sa selgeks . </s> <s> Siis loeti kõigepealt sõnu peale ja seejärel ka ribid üle . </s> <s> Hea , et ma eile tööl pidin olema , nägu jäeti puutumata . " </s> </p>
<p> <s> " Erivars türapea , ausalt . " </s> <s> Olin päris tige , ma kohe ei salli mehi , kes kätega räägivad . </s> <s> Kati mees on minu jaoks üleüldse täiesti antipaatne tegelane , ma pole nende pool juba pea kaks aastat käinud , kui mees kodus on olnud . </s> </p>
<p> <s> " Ja eile õhtul vahtis veeälevil silmadega otsa ja palus vabandust . </s> <s> Ja täna hommikul tegi skandaali , et nää , jälle litutama . " </s> </p>
<p> <s> " Mina küll aru ei saa , miks sa ei lahuta . " </s> </p>
<p> <s> " Ja elan oma õpetajapalgast või ? " </s> </p>
<p> <s> " Sitta , ennem ma sööks rohtu kui ennast klobida laseks . " </s> </p>
<p> <s> " Keela rõõmu , " ütles Kati . </s> <s> " Sul jah pole kunagi rahamuresid olnud . </s> <s> Oled sa proovinud kahe tuhande krooniga kuus hakkama saada , kui selle raha eest pead ka üüri maksma ? " </s> </p>
<p> <s> " Vittu , ma ei viitsi jälle teie nägelemist kuulata , " pahandas Britt . </s> <s> " Paneks parem plaanid paika , et mis ja kuidas . " </s> </p>
<p> <s> " Mismoodi ? " </s> </p>
<p> <s> " Et kõigepealt läheme ühte kämpingusse , kus ma meile kohad olen reserveerinud ... " </s> </p>
<p> <s> " Nii , selge siis , miks nii kiivalt Saaremaa ! " </s> </p>
<p> <s> " ... ja siis võiks näiteks päikest võtma hakata . </s> <s> Ma võtsin igasugu kreeme ja värke ka kaasa . </s> <s> Ja kohapealt ostame ka midagi kaasa . </s> <s> Näiteks õlut . </s> <s> Nii . </s> <s> Ja õhtul võiks kusagile vahvasse kohta õhtust sööma minna . </s> <s> Veiniga ja nii edasi . " </s> </p>
<p> <s> " Ja siis võiks kusagile mere äärde minna , suveööd nautima ... " tegin lolli häält . </s> </p>
<p> <s> " Ja ehk leidub seal mere ääres mõni telgike ... " matkis mu häält Britt . </s> </p>
<p> <s> " Kurat , sa kohe ei saa jätta , " ütlesin mina . </s> </p>
<p> <s> Lugu , mida Britt kaks korda meelde tuletas ja mis mind hetkeks koguni endast välja viis , oli tegelikult hästi labane . </s> <s> Selline Mehhiko seebiooperi sarnane lugu . </s> </p>
<p> <s> Olin Saaremaal , nagu suvel ikka ollakse . </s> <s> Mingi seltskonnaga , Britt oli ka , panime ühes baaris väikest pidu , ja siis nägin , et üks kutt vaatab mind . </s> <s> Selline alaealine . </s> <s> Aga päris armas . </s> <s> Ja millegipärast meenutas mulle kedagi . </s> <s> Naeratasin talle ja ta kutsus mu tantsima . </s> <s> Lobisesime niisama , selline tavaline keele-kõrva-ajamise-jutt . </s> </p>
<p> <s> Baarist mindi mere äärde , kus tehti lõket ja küpsetati sas-likut . </s> </p>
<p> <s> " Ma elan siin lähedal , " ütles Peep , see poiss . </s> </p>
<p> <s> " Jah ? " ei osanud ma targemat kosta . </s> </p>
<p> <s> " Tahad , jalutame sinna ? " </s> </p>
<p> <s> " Miks ? " </s> </p>
<p> <s> " Noh , ma ei tea ... </s> <s> Seal on täitsa ilus . " </s> </p>
<p> <s> Hakkasin naerma . </s> </p>
<p> <s> " Siin on ka täitsa ilus , " ütlesin . </s> </p>
<p> <s> Peep aga kibeles kangesti . </s> </p>
<p> <s> " Tegelikult võiks natuke jalutada küll , " tegin näo , nagu oleksin kõva jalutaja . </s> <s> Võtsime õlled näppu ja kõndisime mööda mereranda . </s> <s> Kergelt hämar oli , päris pimedaks seeaeg ei läi-nudki . </s> </p>
<p> <s> Peep oli üsna purjus , see häiris mind algul , aga siis mõtlesin , et võikski mängida sellist mängu , nagu tavaliselt mängitakse , et noorem joodetakse purju ja vanem kasutab seda kurjasti ära . </s> <s> Ainult et sood on vahetunud . </s> </p>
<p> <s> Ja mängisimegi . </s> <s> Peebu kodumaja kõrval telgis . </s> </p>
<p> <s> Pärast jalutasime lõkkeplatsile tagasi . </s> <s> Oli hästi ilus , lausa romantiline , mets ärkas ja lõhnas . </s> </p>
<p> <s> Aga Peebu kuri isa oli telgi juures liikumist märganud ( kuidas ma küll ei salli inimesi , kellel pole öösel targemat teha kui teiste taga nuhkida ! ) ja tuli meile järele . </s> <s> Paarsada meetrit enne lõkkeplatsi oli meil võimalus üksteist silmast silma vaadata . </s> <s> Ja olgu ma neetud , ma olin seda meest varem kusagil näinud ! </s> </p>
<p> <s> Peep oli äkki täiskasvanuks saanud . </s> </p>
<p> <s> " See on minu isa , see on Ädu , " tutvustas ta meid . </s> </p>
<p> <s> Isa vaatas mind kurja pilguga . </s> </p>
<p> <s> " Ädu ? " küsis ta . </s> <s> " Kindlasti oled sa Kalevi ja Linda tütar ? " </s> </p>
<p> <s> " Olen , " vastasin kombekalt ja vaikselt , kuigi oleks tahtnud midagi väga roppu karjuda . </s> <s> Siinkohal tulebki loo seebiooperlik kulminatsioon - Peebu isa oli minu isa poeg esimesest abielust , st minu poolvend . </s> <s> Ja mina olin maganud omaenda vennapojaga ! </s> <s> Tahtsin olla kas surnud või midagi taolist . </s> </p>
<p> <s> Siis lendas selle haige sugulase mölapudelil kork pealt ja ma kuulsin seda , milles ma olin süüdi ja seda , milles ma süüdi polnud ; erakordse selgusega taipasin ma , mida tähendab vanemate pattude nuhtlemine laste kätte . </s> <s> Rohkem kui poisi me-hekstegemises oli asi kindlasti testamendis , mille isa minu kasuks tegi . </s> <s> See oli ka põhjus , miks mind nii vihata , et terve mets karjumisest kajaks . </s> </p>
<p> <s> Ma ei viitsinud oma venda kuulata , pobisesin omaette mõ-ned roppused ja hakkasin lõkkeplatsi poole edasi astuma . </s> <s> Meie sekeldamist oli märgatud , ja kui ma kohale jõudsin , oli üldjoontes kogu rahvale selge , kui halvasti ma olen käitunud , kui hea ja korraliku süütu lapsukese kui pahaks ja kõlvatuks muutnud . </s> <s> Rahvas hirnus lõkke ümber , mina tahtsin sellest jamast kui halvast unenäost ärgata . </s> </p>
<p> <s> Vend ei saanud aru , et aeg oleks lahkuda . </s> </p>
<p> <s> " Kuule , sul vist kasvab õue peal üks suur puu ? </s> <s> Vaata , et see sulle maja peale ei kuku , kui sa siin veel kaua undad , " hüüdis Britt . </s> </p>
<p> <s> Sajatuste saatel kadus mu vend kadakate vahele , Peep nagu kutsikas kraedpidi peos . </s> </p>
<p> <s> - Tea , kas tast pärast üldse elulooma sai , mõtlesin ja sõitsin ühest munevast sierrast mööda . </s> </p>
<p> <s> " Juba teist korda sama auto , " ütles Britt . </s> </p>
<p> <s> " Oli ka või ? " </s> </p>
<p> <s> " Mh-mh . " </s> </p>
<p> <s> " Mingi eriti tige mees , " kommenteeris Kati tagaistmelt , keeras end ringi ja lehvitas mehele . </s> </p>
<p> <s> Oli tõesti , varsti sõitis meist mööda , mõrvarlik läige silmis . </s> <s> Vist ei kannatanud välja , et naine roolis ja sõidab temast mööda . </s> </p>
<p> <s> " Ära rohkem tast mööda sõida , " arvas Britt . </s> <s> " Äkki rammib veel või mine tea . </s> <s> See on sellise näoga , et on kõigeks valmis . " </s> </p>
<p> <s> " Nagunii on laip pagasnikus , " pakkusin ma . </s> </p>
<p> <s> " Või kaks . " </s> <s> Britt ajas kingad jalast ja tõstis varbad armatuu-rile . </s> <s> " Ninnu-nännu , " ütles ta varbaid liigutades . </s> </p>
<p> <s> Britt ja Kati olid endale kumbki juba kaks õlut sisse kee-ranud ja me olime alles äsja Ristilt möödunud . </s> <s> Karskuse ja ka-sinuse reklaamüritusena see käik kirja ei lähe , see oli kindel . </s> </p>
<p> <s> " Vau , see on lahe laul , " ütles Britt ja keeras raadio valjemaks . </s> <s> Kati laulis kaasa : </s> </p>
<p> <s> " I believe in hero , baby ! </s> <s> I believe in you ! " </s> </p>
<p> <s> Britt oli miskipärast veendunud , et Virtsu jaamarestoran on lõpp hea paik . </s> </p>
<p> <s> " Kurat , Britt , praam läheb minema , " olin juba kuri . </s> <s> Kati polnud jaamahoonesse sisse tulnudki . </s> <s> Magas autos . </s> </p>
<p> <s> " Siis ma jäängi Virtsu , " lällas Britt . </s> <s> " Tead seda lugu , et " kott jäi Virtsu " ? " </s> </p>
<p> <s> " Jaa-jaa . </s> <s> Ja viisakas rott läks musta vanni . </s> <s> Tule nüüd . " </s> <s> Nägin aknast , et mu auto oli teistel ees . </s> <s> Mõned tuututasid , ülbemad sõitsid mööda . </s> </p>
<p> <s> " Britt jäi Virtsu , " ütles Britt ja üritas teksti tagurpidi panna . </s> <s> " Vitt jäi ... brrii ... brii-irtsu , " naeris ta purjus naise naeru . </s> <s> Pa-gan , piduisu kaob , kui ise oled kaine ja teine lämiseb . </s> <s> Viimane kord kaine autojuht olla , mõtlesin . </s> </p>
<p> <s> Lõpuks sain ta niikaugele , et ta oli nõus minuga kaasa tulema . </s> </p>
<p> <s> Auto kõrval seisis vormis piletikontrolör , nägu selline , et kohe annab mulle peksa . </s> <s> Ennetasin teda - pileteid kontrollimiseks ulatades sosistasin talle kõrva , näpuga edeva kõnnakuga Britile osutades : </s> </p>
<p> <s> " See neiu usub , et ta on alasti ja väga ilus . </s> <s> Tehke palun nägu , nagu see olekski nii ! " </s> </p>
<p> <s> Piletikontrolör ei vaadanud piletite poolegi , vabalt oleks talle jumal teab mida võinud pihku pista . </s> <s> Äraseletatud ilmel jõllitas ta beibetsevalt puusihööritavat Britti , kes enne autosseistumist talle õhusuudluse saatis . </s> </p>
<p> <s> Terve tee kuni Kuressaareni nautisin omaenda seltskonda . </s> <s> Kati ja Britt magasid , minu imestuseks ei tahtnud nad isegi mitte pissile . </s> <s> Kui Kuressaarde sisse sõites kiirust alla võtsin , tõstis Britt oma unise näo . </s> </p>
<p> <s> " Kus me oleme ? " küsis ta . </s> </p>
<p> <s> " Põrgus , " ütlesin . </s> <s> " Kohe nurga taga on katel . </s> <s> Puistan teid sinna ja ise kepsutan Põrgupiigadega mehkeldama . " </s> </p>
<p> <s> " Aga meie ? " kostis tagaistmelt Kati unesegane hääleke . </s> <s> " Kas sa lähed kuhugi minema ? " </s> </p>
<p> <s> Hakkasin naerma . </s> </p>
<p> <s> " Loodetavasti valib ta siiski meid oma Põrgupiigadeks , " arvas Britt . </s> <s> " Kuule , " ütles ta siis . </s> <s> " Me oleks enne Kuressaaret ära pidanud keerama . " </s> </p>
<p> <s> Järsu kaarega keerasin auto ümber ja sõitsin tuldud teed tagasi . </s> </p>
<p> <s> " Nii äkki siis kohe , " ütles Kati . </s> <s> " Oled vihane või ? " </s> </p>
<p> <s> " Loomulikult . " </s> </p>
<p> <s> " Kuule , ise pole sa ka mingi karsklane , " püüdis Kati end õigustada . </s> </p>
<p> <s> " Kes seda ütles , et ma sellepärast pahane olen , et teie purjus olete ? " turtsatasin . </s> <s> " Ma olen sellepärast tige , et mina pidin kuiva suuga pealt vaatama , kuidas teil nii hiiglama lõbus on , ja kõige tipuks veel teid kantseldama . " </s> </p>
<p> <s> " Kantseldama ? " </s> </p>
<p> <s> " No mõni tahtis näiteks Virtsu sadamasse maha jääda . " </s> </p>
<p> <s> " Mmmmh , " tegi Britt . </s> <s> " Ma mäletan , et mul oli mingi kindel idee , miks ma sinna jääda tahtsin ... </s> <s> Kurat , ei tule meelde . </s> <s> Autos rohkem õlut ei ole ? " </s> </p>
<p> <s> " Ei . </s> <s> Ja ei saagi olema , " ütlesin mina ja keerasin Briti juhendamisel auto ühte suurde taluhoovi sisse . </s> <s> " Nüüd viskaks ma heameelega vormi ümber ja hakkaks tegutsema . " </s> </p>
<p> <s> Loomulikult läks päike kohe pilve taha , kui meie end sissevõituna sirakile visatud saime . </s> <s> Ja nii ei jäänudki meil muud üle kui siirduda järgmise ja ühe olulisema punkti juurde päevaplaanis - väiksed õlled . </s> <s> Saaremaa ju traditsiooniline õlle-kants . </s> </p>
<p> <s> Kui oma planeeritud õhtusöögile läksime , korralikud kleidid ja korralik meik tõelist palet varjamas , olime juba üsna " tutt-uued " tütarlapsed . </s> </p>
<p> <s> Tellisime kenad praed ja pudeli veini . </s> </p>
<p> <s> " Kas te ei leia , et kui õhtu niiviisi jätkub - õlut ja veini ja jälle õlut ja jälle veini - siis on homme ilge olla , " tekkis Britil kummaline karskust propageeriv mõte . </s> </p>
<p> <s> " Pohmell tuleb küll , aga mitte siis , kui tema tahab , " olin mina ülbe . </s> </p>
<p> <s> Vein toodi lauda . </s> <s> Britt oli meie n.ö veinispets , kes siis nuus-kis korki ja mekutas tähtsa näoga proovitilga kallal . </s> </p>
<p> <s> " Tegelt on mul jumalast pofik , mis vein see on , " ütles ta , kui ettekandaja ära oli läinud . </s> </p>
<p> <s> " Mis , see on siis mingi äka vä ? " küsisin mina . </s> </p>
<p> <s> " Ei , mitte seda . </s> <s> Vein on hea . </s> <s> Jälgi silti - " grand reserva " . </s> <s> Ma tahtsin lihtsalt öelda , et mul on praegu selline pofiku-stiilis meeleolu , et on jumalast pofik , mis pofikuveini meile siin pofikukohas pakutakse . </s> <s> Võtaks siis esimese klaasi selle terviseks , et oleme kodust jälle pisut välja saanud . " </s> </p>
<p> <s> Kui olime oma uhked praed ära söönud ja magustoidu juurde uut pudelit veini tellisime , ütles ettekandja : </s> </p>
<p> <s> " Härrad paar lauda eemal palusid küsida , kas nad tohivad teie lauda ühe šampuse saata . " </s> </p>
<p> <s> Vaatasime nimetatud laua poole ja siis pikkade nägudega üksteisele otsa . </s> <s> Mingid kännud . </s> </p>
<p> <s> " Nagu filmis , " ütles Britt . </s> </p>
<p> <s> " Oleneb , mis šampus , " ütlesin mina . </s> <s> " Ja küsige , miks nad seda teha tahavad , et kas neil on äkki mingi tagamõte . " </s> </p>
<p> <s> Kati ja Britt turtsatasid . </s> </p>
<p> <s> " Aga vein võiks sellegipoolest tulla , " hõikasin ettekandjale , kes juba end minema pööras . </s> <s> Onud eemal lauas lehvitasid meile . </s> <s> Nad olid ka kolmekesi . </s> </p>
<p> <s> Ettekandja tõi veini . </s> </p>
<p> <s> Üks onudest , kes meie lauda kõige pingsamalt sihtinud oli , tõusis ja tuli meie laua juurde . </s> </p>
<p> <s> " Tervist , kas tohib ? " küsis ta . </s> <s> " Minu nimi on Raudoja . " </s> </p>
<p> <s> Kui me ei vastanud , jätkas ta : </s> </p>
<p> <s> " Mind väga huvitab , mida te küll mõtlesite selle tagamõtte all ? " </s> </p>
<p> <s> " Kohe päris tõsiselt huvitab ? " küsisin ma . </s> <s> Onu naeratas naeratust , mis nähtavasti pidi olema hurmav . </s> <s> Või vähemasti midagi sinnakanti . </s> </p>
<p> <s> " Me mõtlesime selle tagamõtte all , et ... " </s> <s> Vaatasin Briti ja Kati poole , need muigasid ega öelnud midagi . </s> <s> " ... et šampuse vastuvõtmine meie poolt ei väljenda meie soovi teiega sugulisse vahekorda astuda . " </s> <s> Mu nägu oli äärmiselt tõsine . </s> </p>
<p> <s> - Nüüd solvub või saab vihaseks , mõtlesin . </s> </p>
<p> <s> Tüübi naeratus suri , pilk aga jäi minu silmadesse rippuma . </s> </p>
<p> <s> - Väga viga polegi , leidsin ma . </s> <s> Päris kenad silmad . </s> </p>
<p> <s> Härra Raudoja kogus end kiiresti . </s> </p>
<p> <s> " Oh , seda me ei mõelnudki , " kiirustas ta vabandama . </s> </p>
<p> <s> " No siis tehke , nagu soovite , " olin armulik . </s> </p>
<p> <s> " Ehk tohime teie lauda istuda ? " </s> </p>
<p> <s> Vaatasime üksteisele otsa . </s> </p>
<p> <s> " Vahet pole , " ütles Britt meile . </s> <s> Ja Raudojale : " Miks ka mitte ? " </s> </p>
<p> <s> Britil on väga kena naeratus . </s> <s> Härra Raudoja sai sellest oma sammudesse hoogu juurde . </s> </p>
<p> <s> Paari tunni pärast hakati restorani kinni panema . </s> <s> Tegelikult oleks ma tahtnud uude kohta ilma eaka porukata minna - viisakast jutust oli siiber mis siiber . </s> <s> Kuna jutu sees oli välja tulnud , et elame ühes ja samas kämpingukompleksis , polnud pikka pidu - mindigi kämpingute vahele mere äärde . </s> <s> Keegi oli lõkke teinud , mingi seltskond küpsetas vorste ja muud taolist . </s> <s> Ma ei tundnud ei ennast , Britti ega Katit äragi - istusime viisakalt ja jõime malbe naeratuse saatel šampust . </s> <s> Ei mingit ropendamist ega välkideid ööd huvitavamaks muuta . </s> </p>
<p> <s> Härra Raudoja kippus mitu korda mulle kätt ümber panema , mõistis aga minu pilgust , et see poleks just kõige targem tegu . </s> </p>
<p> <s> Kui kell oli kolm , otsustasid Raudoja sõbrad magama minna . </s> </p>
<p> <s> " Kas te ei tahaks minu tuppa magama tulla ? " sosistas Raudoja mulle vaikselt . </s> </p>
<p> <s> " Kuidas ... te ometi ... võite ? " mängisin hingetut . </s> <s> Tüüp taganes . </s> </p>
<p> <s> " Aga äkki ... </s> <s> Saaks homme kokku , sõidaks ringi , käiks ujumas ? " </s> </p>
<p> <s> " Miks mitte , " naeratasin ma . </s> </p>
<p> <s> Kui kännud olid lahkunud , olin ma väge täis . </s> </p>
<p> <s> " Nii , naised , nüüd võiks kuhugi minna ja midagi teha . " </s> </p>
<p> <s> " Mida - nüüd öösel ? " pahandas Britt . </s> </p>
<p> <s> " Mis on siis ? </s> <s> Kodus saad ka magada . " </s> </p>
<p> <s> " Mina vist ei viitsiks eriti midagi teha , " ütles Kati . </s> <s> " Mõtlesin , et jalutan natuke üksinda siin ringi ja siis poen põhku . </s> <s> Homme võiks tõesti nende meestega kusagil ringi tiirutada , kas pole ? </s> <s> Nad olid ju täitsa normaalsed . " </s> </p>
<p> <s> Minu imestuseks oli ka Britt valmis magama minema . - Noojah , mõtlesin ma . </s> <s> Nüüd siis on minu kord hammast veristada . </s> <s> Paari tüübiga lõkke äärest olin juba enne mõned sõnad juttu vestnud . </s> <s> Nüüd tegid nad ettepaneku linna diskotama minna . </s> </p>
<p> <s> Lubasin Britile varsti tagasi olla . </s> </p>
<p> <s> Paraku juhtus see , mida ma planeerinud ei olnud - terve öö ja päev takkapihta tuuritasin nende tüüpidega ringi , šampus oli väga moodne jook . </s> <s> Vahepeal meenus mulle küll , et lubasin tagasi olla , aga ... </s> <s> Mind ei ahvatlenud mõte mingite kändudega ringi tuiata ja kuulata , kuidas keel limpsti kõrva suunas käib . </s> <s> Need tüübid olid ses mõttes hulga normaalsemad - peaasi , et lõbus oleks . </s> </p>
<p> <s> Kui järgmise päeva õhtul kämpingusse jõudsin , istus Britt üksinda trepil ja suitsetas . </s> <s> Lausa romantiline , nagu filmis - keegi tuleb kaugelt koju ja keegi ootab teda trepil . </s> <s> Taamal päikeseloojang , õrn tuulehoog mängleb kadakais ... </s> </p>
<p> <s> " Mõtlesin just , et kas helistada politseisse või mitte . " </s> </p>
<p> <s> Kati oli igaks juhuks bussiga minema läinud - tal olid min-gid suvetöö-õpilased , keda ta homme kainelt ja karmilt hindama pidi , ja ta ei julenud minu peale lootma jääda . </s> <s> Õigesti tegi , loomulikult . </s> </p>
<p> <s> Olin ühe šampuse kaasa toonud . </s> <s> Jõime Britiga selle ära , otsustasime , et kojuminek tuleb alles järgmisel päeval kõne alla . </s> <s> Kurat , ma olin ju täiesti purjus ! </s> </p>
<p> <s> Keerasin magama . </s> </p>
<p> <s> Esimesed paar tundi magasin nagu kott , siis äkki tundsin , et miski on viltu . </s> <s> Tasakesi Unemaalt pärismaailma liikudes kuulsin kellegi hingeldamist . </s> <s> Sellist ... erutunud hingeldamist , võiks öelda . </s> <s> Seksuaalselt erutunud . </s> <s> Ja siis puudutas miski mu põske . </s> </p>
<p> <s> Maailmas on asju , mida ei suuda unustada . </s> <s> Neil asjadel on tavaliselt mingid just neile omased tunnused - lõhn või siledus või karedus või karvasus või pehmus või jahedus või mis iganes . </s> <s> Tehke mis tahate , see kuradima asi , mis minu unehõlmas põske puudutas , oli pesuehtne meesterahva munn . </s> </p>
<p> <s> Tegin , nagu magaksin edasi , ise aga üritasin tegevusplaani välja mõelda . </s> <s> Aega selleks polnud mulle just palju antud . </s> <s> Võtsin end kokku ja olin ühe hüppega püsti , samal ajal tabas mu tige rusikas ehmunult lontivajuvat vänta . </s> </p>
<p> <s> Ja mis sa kostad - vändaomanikuks oli eile nii viisakas olnud härra Raudoja ! </s> </p>
<p> <s> Mind ei huvitanud , et tal valus sai , ma lõin teda veel ja veel . </s> <s> Kurat küll . </s> <s> Kui ma oleksin temaga magada tahtnud , ma oleks seda ju teinud ! </s> </p>
<p> <s> Meie lärmi peale tuli minu tuppa Britt . </s> </p>
<p> <s> " Mis kurat siin toimub ? " küsis ta . </s> </p>
<p> <s> " Härra Raudoja on kimpus oma mehetunnusega , " ütlesin ma ja läksin kempsu . </s> <s> Pea tuikas õrnalt . </s> </p>
<p> <s> - Loodetavasti magan ma kainekssaamise hetke kenasti maha , mõtlesin . </s> </p>
<p> <s> Britt viskas haliseva hädariista ukse taha ja keeras ukse lukku - see pisiasi polnud meile kummalegi õhtul pähe tulnud . </s> </p>
<p> <s> Natuke sain magada , siis avastasin , et pohmell tuleb siiski just siis , kui ta ise tahab . </s> <s> Ja järjest hullemaks läks ! </s> <s> Värisesin ja valutasin umbes poolteist tundi teki all . </s> <s> Igasugu mõtted käisid läbi pea - kord ei tahtnud ma midagi ega kedagi , siis tahtsin , et keegi tuleks ja mind lohutaks . </s> <s> Britti ma siiski ei hõiganud , mul tekkis kurikaval plaan ta hommikul rooli panna , las siis praegu magab . </s> <s> Peas kummitas mingi värdjalik meloodia , mis ei läinud ära ega asendunud ühegi teisega , mida mõttes ümiseda üritasin . </s> <s> Otsaesine kiskus higiseks . </s> <s> Külm oli . </s> </p>
<p> <s> Lõpuks ei pidanud ma vastu - komberdasin kempsu ja oksendasin . </s> <s> Kell oli pool neli . </s> <s> Kui oksendamisejärgselt hambad pestud ja pool klaasitäit vett kõhtu oli saanud , suutsin pisut aega isegi tukastada . </s> <s> Niipea aga , kui vesi korralikult seedetrakti jõudis , tegi ta seal lamenti ja nõudis väljapääsu . </s> <s> Lubasin talle seda . </s> <s> Ja nii mitu korda . </s> <s> Pooletunniste vahedega . </s> <s> Öökisin maomahla ja arvasin , et see on lõpp . </s> <s> Meenusid tuntud ja tundmatud tegelased , kes tigeda pohmaga oksekrampidesse surnud on . </s> <s> Tudisesin ja silitasin külmas higihernes käega vetsupoti põlglikult külma pinda . </s> </p>
<p> <s> Mul oli endast hale . </s> <s> Pisarad silmast , tatt ninast , maomahl ( või koguni sapivedelik ? - kes kurat seda anatoomiat ikka tunneb ! ) suust . </s> <s> Imekaunis tütarlaps varajasel hommikutunnil . </s> </p>
<p> <s> Alles kusagil kaheksa paiku tundsin , et olen selle võitluse võitnud - suutsin korralikult kõndida ja mõttedki ei habisenud nii pidetult ringi nagu enne . </s> <s> Jäin magama . </s> </p>
<p> <s> Hoolimata enesetunde paranemisest panin siiski Briti rooli . </s> <s> Igaks juhuks . </s> <s> Ei julgend süüagi , kartsin , et ei püsi sees . </s> <s> Küll praami peal söön , mõtlesin . </s> <s> Et selleks ajaks peaks organism juba enam-vähem normaalsesse olekusse jõudnud olema . </s> </p>
<p> <s> " Mingid sõidavad taga ja vilgutavad tulesid , " märkasin ma äkki . </s> <s> Britt vaatas tahavaatepeeglisse . </s> </p>
<p> <s> " Kurat , " ütles ta . </s> </p>
<p> <s> " Tunned neid ? " </s> </p>
<p> <s> " Olid mingid eile , tahtsid , et ma sinna jääks . </s> <s> Suure suuga lubasin , et okei , tulgu täna siis meie juurde . " </s> </p>
<p> <s> Tüübid sõitsid meist mööda ja jäid risti keset teed seisma . </s> <s> Britt ropendas ja parkis auto tee äärde . </s> </p>
<p> <s> " Nonii , " ütles tegelane , kes autost välja kargas ja meie juurde tuli . </s> <s> Kummardus aknast sisse vaatama . </s> <s> " Nii siis peetakse lubadustest kinni , jah ? " </s> </p>
<p> <s> " Tere , " ütlesin mina . </s> <s> " Kes te olete ? " </s> </p>
<p> <s> " Ma ei rääkinud sinuga . " </s> </p>
<p> <s> " Mina aga räägin sinuga . </s> <s> Kes sa oled ? " </s> </p>
<p> <s> Tüüp heitis mulle kurja pilgu ja küsis Britilt : </s> </p>
<p> <s> " Nooh ? " </s> </p>
<p> <s> " Ja mis saab siis nüüd ? " küsis Britt vastu . </s> <s> " Peks ja põlgus ? " </s> </p>
<p> <s> " Kuluks ära küll . " </s> </p>
<p> <s> " Kuule , minu süü , " ütlesin . </s> <s> " Minul on tarvis Tallinnas olla , aga kuna ma olen täiesti kabi , siis panin Briti rooli . </s> <s> On selge ? " </s> </p>
<p> <s> " Mis teha , " laiutas Britt käsi . </s> <s> " Sinu valik , kas teine kord või vaenlased igaveseks . " </s> </p>
<p> <s> Nad vaatasid tüübiga mõnda aega teineteisele otsa , siis lõi tüüp käega ja asutas end minekule . </s> <s> Mõtles siis ümber ja andis Britile oma visiitkaardi : </s> </p>
<p> <s> " Äkki helistad järgmisel nädalal ? </s> <s> Ma olen siis ka Tallinnas . " </s> </p>
<p> <s> " Äkki helistangi , " ütles Britt . </s> </p>
<p> <s> Kummaline , olime vaid kaks päeva Tallinnast ära olnud , tundus , et terve igaviku . </s> <s> Nägin linna hoopis teise pilguga , majad olid vahepeal kuidagi targemaks saanud , nende ilmed olid lausa tähtsad . </s> <s> Aga võibolla oli selles süüdi ka mu enda taas alkohõnguline pilk - pea tahtis ju parandamist saada ! </s> </p>
<p> <s> Britt keeldus ühisest sumisemisest , tuues põhjuseks , et esmaspäev on tööpäev . </s> </p>
<p> <s> " Nojah , Kati on oma värdjanaha kaisus , sina lähed Marti kallistama , mina lähen tööd tegema , " ütles ta . </s> </p></div3>
          <div3 type="alaosa"><head> X </head>
<p> <s> Miks mitte üheteistkümnes ( sest kallis asi varastatakse ära ) . </s> </p>
<p> <s> Oli sügis . </s> <s> Britil oli Tallinnast väljas mingi asi ajada ja ma olin rõõmsasti nõus talle autojuhiks olema . </s> <s> Katit ei saanud me kuidagi kaasa võtta , sest oli nädala keskpaik ja tal olid poole õhtuni tunnid . </s> </p>
<p> <s> Sõitsime ja nautisime järjest jahedamaks muutuvat kaunist Eestimaa sügist . </s> </p>
<p> <s> " Ikka sitaks ilus on , " arvas Britt . </s> </p>
<p> <s> " Mhmh . </s> <s> Kui ainult linnas istud , siis ei näegi . " </s> </p>
<p> <s> " No natuke ikka näed , mul on näiteks akna taga suur vaher . </s> <s> Täitsa lahe on jälgida , kuidas kevadel pungad puhkevad ja sügisel lehed kirjuks lähevad . " </s> </p>
<p> <s> " Kuidagi kurb on see sügisene ilu . " </s> </p>
<p> <s> " Hääbumise ilu . </s> <s> Puškin ja muu taoline . " </s> </p>
<p> <s> Niisiis jõudsime oma sihtpunkti üsna romantiliselt hää-lestatuna . </s> </p>
<p> <s> Jalutasin mööda linnakest ringi , kuni Britt oma asju ajas . </s> <s> Õhtupoole kiskus päris jahedaks . </s> <s> Kui Seksmobiili kokkulepitud kohta parkisin , veendusin järjekordselt , et käsipiduriga on midagi lahti , ei funktsinud nii nagu peaks . </s> <s> Seda jama oli juba mitu korda olnud . </s> </p>
<p> <s> - Peaks parandusse viima , mõtlesin . </s> </p>
<p> <s> Britt saabus mornis meeleolus . </s> </p>
<p> <s> " Siin liigub ikka aeg poole aeglasemalt kui Tallinnas , " pori-ses ta . </s> <s> " Ma pean homseni siin passima , alles homme hommikul on mul võimalik paar vajalikku paberit kätte saada . " </s> </p>
<p> <s> " Nad kuidagi postiga või kulleriga ei saa saata ? " </s> </p>
<p> <s> " Ei . </s> <s> Ma pean isiklikult inimestega suhtlema . </s> <s> Ja see onu tuleb alles homme . " </s> </p>
<p> <s> " Pagan . " </s> </p>
<p> <s> " Mis saab siis ? </s> <s> Sõidad minema ? " </s> </p>
<p> <s> " Aga sina ? " </s> </p>
<p> <s> " Mina jään siia . </s> <s> Võtan hotelli toa ja . </s> <s> Või jääd ka ? </s> <s> Las firma maksab , ega seda ju ei pea märkima , kas on ühene või kahene tuba . " </s> </p>
<p> <s> Kaalusin asja . </s> <s> Miks mitte . </s> <s> Väike vaheldus . </s> </p>
<p> <s> Tuba oli päris aus . </s> <s> Euro missugune . </s> <s> Klõpsutasin telekat ja hüppasin voodis . </s> </p>
<p> <s> " Lasteaed , " turtsatas Britt . </s> </p>
<p> <s> " Mis teeme ? " küsisin . </s> <s> " Tuleb jaht või ei tule ? " </s> </p>
<p> <s> " Mis jaht ? </s> <s> Et kusagile sööma minna või ? " </s> </p>
<p> <s> " No näiteks . " </s> </p>
<p> <s> " Siin restoranis olevat üsna hea köök . </s> <s> Äkki ei hakkaks ringi tuiama , sööks siinsamas . </s> <s> Ja õhtul võtaks väikse šampuse ja ehk mõned puuviljad ja vahiks telekat . </s> <s> Lihtsalt . " </s> </p>
<p> <s> Otsustasime teha sellest õhtust hiiglama korraliku naisteka , sellepärast meikisime ennast viisakalt ja ma panin oma pidevalt lahti tilpnevad juuksed pealaele krunni . </s> <s> Briti juustest soengu tegemiseks piisas kammist ja juuksegeelist . </s> <s> Oh me olime kaunid ! </s> </p>
<p> <s> Usun , et tegelikult polnud meie tähelepanu keskpunkti sattumise põhjus mitte selles , nagu oleks me ropult ilusad , vaid selles , et meie näod olid siin lihtsalt võõrad . </s> <s> Aga tähelepanu keskpunktis me olime - meid vaadati igast nurgast . </s> </p>
<p> <s> Mingid kutid tulid ligi . </s> </p>
<p> <s> " Võib teie lauda istuda ? " küsis üks . </s> </p>
<p> <s> " Praegu küll mitte , " ütles Britt . </s> <s> " Meil on siin tarvis mõned asjad selgeks arutada . " </s> </p>
<p> <s> Kutid taganesid ja istusid uuesti oma lauda . </s> </p>
<p> <s> " Nonii , " ütlesin mina . </s> <s> " Kui tahad teha lihtsalt mõnusat naistekat , on mehed kohe platsis , kui aga loodad , et saad kellegagi seksikalt aega veeta , ei visata sulle pilkugi . " </s> </p>
<p> <s> " Nii see on , " oli Britt minuga nõus . </s> </p>
<p> <s> Mingi tibi läks nende kuttide laua juurde , räägiti midagi ja tibi viskas meie poole vihaseid pilke . </s> </p>
<p> <s> " Mingi vittjalgsete klass , " arvas Britt , kui tibi ja tema sõbranna mõne aja pärast omavahel midagi seletama hakkasid . </s> </p>
<p> <s> " Pruudid vist , " pakkusin . </s> </p>
<p> <s> " Või " lihtsalt sõbrad " . " </s> </p>
<p> <s> Kelner , kes oli ootamatult viisakas riietuses ja lausa fantastilise teenindusega , tõi meile praed . </s> <s> Mõneks ajaks sukeldusime õgitõveliste maailma . </s> </p>
<p> <s> " Õudselt hea , " mõmisesime suutäite vahele . </s> </p>
<p> <s> Alles pärast seda suurt tööd viitsisime ringi vaadata . </s> <s> Kutid , kes enne meie laua juures käisid , lehvitasid meile . </s> <s> Lehvitasin vastu . </s> </p>
<p> <s> " Mis sa kiusad nende pruute , " tegi Britt noomivat häält . </s> </p>
<p> <s> " Hädasti vajan küll neid mehi vist , " naersin ma . </s> </p>
<p> <s> Kutid aga arvasid vist , et me neid tõesti vajame . </s> <s> Igatahes kolisid nad meie lauda . </s> </p>
<p> <s> " Kuidas oleks , kui teeks väikse peo ? " pakkus üks neist . </s> </p>
<p> <s> " Kardan , et meil on varsti aeg lahkuda , " ütles Britt lõpuks ja vaatas mulle otsa . </s> </p>
<p> <s> " Arvata võib , homme tuleb raske päev , " läksin ma temaga kaasa . </s> </p>
<p> <s> " No aga väiksed napsud võiks ju ikka teha ? " </s> </p>
<p> <s> " Väiksed , hästi väiksed jah , " arvas Britt . </s> </p>
<p> <s> Kutt hõikas kelneri . </s> </p>
<p> <s> Hommikul paistis päike kardina vahelt otse mulle silma . </s> <s> Olin hetkega ärkvel , oli tunne , nagu oleksin millegi hulluga hakkama saanud . </s> <s> Meenutasin eelmist õhtut . </s> <s> Ei , midagi lolli ma ju ei teinud ... </s> <s> Kuidagi imelikult näriv tunne oli sees , kusagil vahelihase kandis , ja ei andnud mulle asu . </s> </p>
<p> <s> Otsustasin akna lahti teha , tuba oli une- ja pussuhaisu täis . </s> <s> Ja siis ma märkasin - Seksmobiil oli kadunud . </s> </p>
<p> <s> - Äkki ma jätsin ta kusagile mujale ? mõtlesin ma . </s> <s> Aga ei . </s> <s> Mul oli kindlalt meeles , et tuppa jõudes Seksmobiili akna all nähes kekutasin Britile : " Näe , Seksmobiil on meil lausa kintsuulatuses ! " </s> </p>
<p> <s> Aga nüüd teda polnud . </s> <s> Ei kintsu- ega ka millegi muu ulatuses . </s> </p>
<p> <s> " Britt , seksmobiil on kadunud ! " hüüdsin . </s> <s> See tähendab , üritasin hüüda , mu hääl oli kuhugi kadunud ja ma olin üleni higine . </s> </p>
<p> <s> " Äää-du , saa kaineks , " pomises Britt läbi une . </s> </p>
<p> <s> " Ei , päriselt , " olin lausa hüsteeria äärel . </s> <s> " Seksmobiil on kadunud . </s> <s> Minu Seksmobiil on kadunud ! " </s> <s> See , kuidas koju jõuda , oli teisel , kui mitte lausa kolmandal kohal ; oluline oli , et Seksmobiili polnud . </s> <s> Minu Seksmobiili ! </s> </p>
<p> <s> Ahvikiirusel panin end riidesse ja jooksin alla administraatori juurde . </s> </p></div3>
          <div3 type="alaosa"><head> XI </head>
<p> <s> Kuigi tundub rohkem eelmise loo jätku kui iseseisva loona , peaks teda nimetama kaheteistkümnendaks ( kuna võitlused , siilid ja pikad uned pidavat käima kaheteistkümnenda alla ) . </s> </p>
<p> <s> " Tere hommikust , mu auto on kadunud ! " paristasin ühe hooga . </s> </p>
<p> <s> " Tere hommikust . </s> <s> Olete ikka kindel ? " </s> <s> Administraator , kena noor plika , oli kui rahu ise . </s> </p>
<p> <s> " Jah , olen küll . </s> <s> Õhtul veel vaatasin , et näe , kui hea tuba , auto kohe akna all ja . </s> <s> Mida ma nüüd tegema peaksin ? " </s> </p>
<p> <s> " Ma ei tea . </s> <s> Soovitaksin teil siiski veelkord vaadata . " </s> <s> Ma läksin ukse poole . </s> </p>
<p> <s> " Ja kui tõesti ei ole ... " </s> <s> Administraator pidas väikese pausi . </s> <s> " ... siis ma ei tea . </s> <s> Nähtavasti tuleks politseisse pöörduda . " </s> </p>
<p> <s> " Jumal-jumal-jumal-jumal-jumal-küll ! " </s> <s> Olin omadega päris segi . </s> <s> Midagi sellist polnud minuga veel juhtunud . </s> <s> Katiga küll , tal varastati kunagi Raekoja platsil käekott , kus oli terve palk , ja Britil oli kaks korda telefon ära tõmmatud . </s> <s> Aga minul ... </s> <s> Kuradi-kuradi-kurat ! </s> </p>
<p> <s> Hotelli uksest tulid sisse kaks näkat . </s> <s> Eileõhtused vittjalgsed , tundsin ma nad ära . </s> </p>
<p> <s> " Nii , kus Margus on ? " tuli üks otse minu juurde . </s> </p>
<p> <s> " Mis kuradi Margus ? " ei saanud ma aru . </s> <s> Siis meenus . </s> <s> Ühe eilse tüübi nimi , selle , kes kenam , oli ju Margus . </s> </p>
<p> <s> - Mul on auto kadunud ja sina räägid mulle mingist kolmejalgsest , oli kiusatus talle öelda , aga ma ei öelnud . </s> <s> Selle asemel tuli idee beibi veidi õrritada . </s> </p>
<p> <s> " Tead , ta oli jõle sitt nikkar , " teatasin ülbelt . </s> <s> " Viskasin ta lihtsalt aknast alla . " </s> </p>
<p> <s> Õige vähe puudus , et tibi oleks mulle kallale tulnud . </s> </p>
<p> <s> " Kuule , " tegi tema sõbranna suu lahti . </s> <s> " Sa ära pomotse siin midagi . </s> <s> Mis te mõtlete , et tulete võõrasse kohta ja kõik mehed on kohe teie vä ? " </s> </p>
<p> <s> " On jah meil teie mehi tarvis . </s> <s> Nemad tulid ise meie lauda , keegi neid ei kutsunud ! " </s> </p>
<p> <s> " Vaata , et sul kehvasti ei lähe , " ütles marguseomanik . </s> </p>
<p> <s> " Ah , käige persse , " ütlesin ja keerasin neile selja . </s> <s> See oli viga . </s> <s> Üks neist rahuldamata jalgevahedest krapsas mu juustest kinni . </s> <s> Haarasin peast , mul polnud tõesti mingit huvi lasta oma parukat harvendada . </s> </p>
<p> <s> " Hei ! " hõikas administraator . </s> <s> Me pöörasime pead sinnapoole . </s> </p>
<p> <s> " Teile on telefon , " ütles ta mulle . </s> </p>
<p> <s> " Mulle ? " küsisin igaks juhuks . </s> <s> Tibi haare lõdvenes . </s> <s> Admi-nistraator noogutas . </s> </p>
<p> <s> Läksin tema juurde . </s> <s> Tõstsin telefonitoru , kuulsin vaikset tuututamist . </s> <s> Imestunult vaatasin administraatorile otsa . </s> </p>
<p> <s> " Tehke nii , nagu te räägiksite kellegagi , " ütles ta vaikselt , huuled peaaegu ei liikunud . </s> <s> Sain aru . </s> </p>
<p> <s> " No tere , mis ta siin ikka läheb , " ütlesin torusse , võrdlemisi valjult . </s> <s> " Mingid vitud ülbavad . - Jah , miks mitte , see kuluks neile ära küll . - Jah , seesama hotell . </s> <s> Ma ootan teid ! " </s> <s> Panin toru hargile ja vaatasin tänulikult administraatorile otsa . </s> <s> Siis kee-rasin end ringi . </s> </p>
<p> <s> " Vaatame , kellel siin kehvasti läheb ! " </s> <s> Uhke näoga läksin trepist üles . </s> <s> Midagi karjuti mulle järele , ma ei kuulnud hästi , mida . </s> <s> Ei huvitanud ka . </s> <s> Peaasi , et kallale ei kiputaks . </s> </p>
<p> <s> - Kurat , mu auto oli läinud ! </s> </p>
<p> <s> Britt oli end karkudele ajanud . </s> </p>
<p> <s> " Kuule , päriselt on Seksmobiil kadunud või ? " </s> </p>
<p> <s> " Päriselt jah . " </s> </p>
<p> <s> " Jumal küll . " </s> </p>
<p> <s> Mina ei osanud ka mõnda aega midagi kosta . </s> </p>
<p> <s> " Lähme alla hommikusöögile , äkki tuleb mõni hea mõte . " </s> </p>
<p> <s> Äkki mul sähvatas . </s> </p>
<p> <s> " Need kuradi vittjalgsed varastasidki mu auto ära ! " </s> </p>
<p> <s> " Ära ole tobe , " keelas Britt . </s> <s> " Mispärast nad oleksid seda tegema pidanud ? </s> <s> Neil oli juba oma meestegagi palju tegemist . " </s> </p>
<p> <s> " Ja just sellepärast ! " olin kui ilmutuse osaliseks saanud . </s> <s> " Nad tulid mulle enne seal fuajees kallale ! " </s> </p>
<p> <s> Vandusin ja sajatasin , nii et Britilgi lõpuks üle viskas . </s> <s> Mina aga ei saanud pidama . </s> </p>
<p> <s> " Et see Seksmobiiliga sõitnud vitt oma jalad murraks ! " </s> </p>
<p> <s> Kui ära hakkasime minema , tuli mulle pähe , et administraatorile võiks midagi tänutäheks kinkida . </s> <s> Raha ? </s> <s> Kuidagi labane . </s> <s> Siis tuli mulle meelde . </s> <s> Olin endale hiljuti ühe kuldketi ostnud , järjekordne järeleandmine üldsuse survele , et " kõigil ju on " - mulle ju tegelikult ei sobi kuld ! </s> <s> Vähemalt mitte kollane . </s> </p>
<p> <s> " Aitäh teile , " ütlesin administraatorile ja poetasin talle keti pihku . </s> </p>
<p> <s> " Oh , mis te nüüd ... " pomises ta . </s> <s> Tal paistis tegelikult hea meel olevat . </s> <s> Märkasin , et tal polnud ühtegi ehet , ei sõrmust , ei kõrvarõngast . </s> </p>
<p> <s> Jõudsin koju ja olin täielikult audis . </s> <s> Ma ei tahtnud näha mitte midagi ega mitte kedagi . </s> <s> Käisin vannis , mötsisin end igasugu kreemide ja muu sodiga sisse ning sukeldusin linade vahele . </s> <s> Leidsin , et üks korralik ilu-uni on see , mida oma kurbuses vajan . </s> <s> Helistasin Mardile , et ta ei tuleks , sest ma tahan magada . </s> <s> Tõmbasin telefoni seinast välja ja sundisin end mitte mõtlema Seksmobiili kadumisele ja sellele järgnevale kammaijaale kohalikus politseis . </s> </p>
<p> <s> Kui mõnus oli ikka oma voodis magada ! </s> <s> Vaikselt vajusid mõtted järjest udusemaks , võttes omaks selle märgisüsteemi , mida ärvelolekusse tõlkida on võimatu . </s> </p>
<p> <s> Ärkasin selle peale , et ei viitsinud enam magada . </s> <s> Olin lausa magamisest väsinud , nii naljakas kui see ka ei tundu . </s> <s> Ajasin end üles ja ringutasin . </s> </p>
<p> <s> - Oot , ma nägin ju midagi unes , jõudis äkki latva . </s> <s> Britti ja Seksmobiili ja ... ja mingi kamm oli kusagil . </s> <s> Aga muidu oli mõnus . </s> <s> Ei mingeid õudukaid . </s> </p>
<p> <s> Olin puhanud ja täis värskust taas tegudele asuda . </s> <s> Seksmobiili meenumine tekitas küll isu karjuda ja laamendada , lootsin sellest Mardi kaisu abil üle saada . </s> </p>
<p> <s> Vaatasin kella . </s> <s> Johhaidii , tervelt 24 ja pool tundi und ! </s> </p></div3>
          <div3 type="alaosa"><head> XII </head>
<p> <s> Kõlbab kuueteistkümnendaks ( kus tuleb mõte reisida hoopis mujale ) . </s> </p>
<p> <s> Ükspäev oli nii , et olime kõik kolmekesi - mina , Britt ja Kati - kuidagi pooljuhuslikult minu poole sattunud . </s> <s> Tõsisemad jutud räägitud , mõtlesime , et poleks patuke napsutada natuke . </s> </p>
<p> <s> " Kuulge , naised , a kas te ei leia , et kuidagi ühekülgseks kisub see asi , " jäin ma äkki mõttesse . </s> </p>
<p> <s> " Misasi ? " küsis Kati . </s> </p>
<p> <s> " Mismoodi ? " küsis Britt . </s> </p>
<p> <s> " No pidevalt üks alkohoolitsemine . " </s> </p>
<p> <s> " No hakka siis karsklaseks , me anname sulle täitsa vabad käed , " naeris Britt . </s> </p>
<p> <s> " Ei , mitte nii . </s> <s> Mu naabripoiss , kes mul kohe üle ukse elab , rääkis , et muud asjad pidavat hoopis mõnusamad olema . " </s> </p>
<p> <s> Ka teised jäid mõttesse . </s> <s> Naljakas-naljakas , meist keegi polnud , hoolimata oma rikutuse võrdlemisi kõrgest astmest , veel kunagi ühtki narkotsi proovinud . </s> </p>
<p> <s> " Ja mis sa arvad , et peaks nagu proovima või ? " </s> </p>
<p> <s> " Tuli selline mõte . " </s> </p>
<p> <s> " Päris segi peast , " ütles Kati , va pedagoog . </s> </p>
<p> <s> " Kuule , alko on tunduvalt odavam , " lõi Britis tema koonerlik joon välja . </s> </p>
<p> <s> " Kamoon , " tegin mina . </s> <s> " Me ei peagi ju kõige kallimat kraami otsima . " </s> </p>
<p> <s> " Taga targemaks . </s> <s> Mingit odavat sünteetikat käid välja vä ? " </s> </p>
<p> <s> " Ei . </s> <s> Näiteks kanep pidi lõpp hea olema . " </s> </p>
<p> <s> " Teate , " võttis Britt lõpuks minu ideest kinni . </s> <s> " Kui ikka proovida , siis midagi sellist , et katus kohe tugevalt ära sõidaks , et oleks ikka elamus , mitte lihtsalt niisama . " </s> </p>
<p> <s> " Ehk midagi kliimavööndile omast ja looduslikku , " pakkus Kati . </s> <s> " Näiteks kärbseseent ? " </s> </p>
<p> <s> " Kust sa seda praegu võtaksid ? " </s> </p>
<p> <s> " Mnjah , teisi asju hangiks ehk vastaskorteristki , " arutlesin ma . </s> </p>
<p> <s> " Kärbseseen oleks tõesti ehk kõige parem , " leidis Britt . </s> <s> " Tsiteerides klassikuid - kui Aleksander Suur oleks oma vallutusreiside asemel seenereisile läinud , oleks maailm hoopis teistmoodi arenenud . " </s> </p>
<p> <s> " Ainult - kas ta siis nii kuulsaks oleks saanud ? " </s> </p>
<p> <s> " Alkokultuuriga maailmas küll mitte . " </s> </p>
<p> <s> " Teate , moorid , " võttis Britt loo kokku . </s> <s> " Midagi võiks ikka proovida . </s> <s> Homme on laupäev , vaba päev ka ja . " </s> </p>
<p> <s> Leppisime kokku , et Britt ja Kati käivad vahepeal kodus ja tulevad kahe tunni pärast minu poole tagasi . </s> <s> Selleks ajaks lootsin vastaskorterist midagi hankida . </s> </p>
<p> <s> Mõne aja pärast oli minu kodu meie kõigi meelest paar uut mõõdet juurde saanud . </s> </p>
<p> <s> " Kuidas ma küll varem pole märganud , et sul nii lahedad seinad on , " silitas Britt tapeeti . </s> </p>
<p> <s> " On jah , " pidime me Katiga temaga nõustuma . </s> </p>
<p> <s> " Ma arvan , et mu seinad on peaaegu ideaalseinad , " olin kindel . </s> </p>
<p> <s> " Jah , sest seinad ... ongi sellised siledad , " ütles Britt . </s> </p>
<p> <s> " Muide , " lõi Katis filoloog välja . </s> <s> " Kas te ei leia , et sõna " sein " kõlab samuti nagu ta tegelikult on ? " </s> </p>
<p> <s> " Sa mõtled , et onomatopoeetilis-deskriptiivne ? " küsis Britt . </s> </p>
<p> <s> Kati noogutas . </s> </p>
<p> <s> " Kas te ei leia , et eesti keel ongi selliseid sõnu täis ? " tegin ma avastuse . </s> </p>
<p> <s> " Issand jumal , " hüüatas Kati . </s> <s> " Ma olen pea viis aastat ülikoolis eesti keelt õppinud , ja alles nüüd saan aru , et sõnade nimi ongi nende tähendus ! " </s> </p>
<p> <s> Äkitselt olime kõik suured teadlased . </s> <s> Selline suurte mõtete laviin tormas meile peale , tundus , et alles nüüd näeme maailma tõeliselt , nagu ta tegelikult on ! </s> </p>
<p> <s> Värk mõjus edasi . </s> </p>
<p> <s> Tundsin end äkki väga suurena . </s> <s> Mitte , et mu mõõdud oleksid kuidagi muutunud , ei . </s> <s> Ma lihtsalt tajusin , et teised inimesed maailmas , kaasa arvatud Kati ja Britt , on tegelikult jumala lollid . </s> <s> Ka nende näod muutusid . </s> <s> Tõeline pale , arvasin ma . </s> <s> Ja uskusin : ainult mina tean , kuidas asi on . </s> <s> Ainult mina oskan maailma olemusse süüvida . </s> <s> Meenusid eredad seigad lapsepõlvest . </s> <s> Lõhna- ja tundemälestused . </s> </p>
<p> <s> Kohutav janu oli . </s> <s> Tõin külmkapist mahlapaki ja see läks enam-vähem kohe meie kolme kõhtu . </s> <s> Siis tegime võileibu . </s> <s> Missugune rituaalsus ! </s> <s> Missugune tunnetus - kuidas hoida nuga , kuidas määrida võid ... </s> </p>
<p> <s> " Vaataks telekat , " pakkus Britt . </s> </p>
<p> <s> " Miks ? " küsis Kati . </s> <s> Tema küsimus tundus nii naljakas , et ma puhkesin naerma . </s> <s> Britt samuti , ja õige pea lõkerdas Kati ise ka . </s> <s> See naer oli selline vabastav ja tuli täiesti südamest , mul olid lõpuks lausa pisarad silmas . </s> </p>
<p> <s> Võtsin telekapuldi enda kätte . </s> <s> Missugune ideede- , värvide- ja funktsiooniderohkus sellel pisikesel junnil valitses ! </s> <s> Ma poleks eales selle peale tulnud , et mul nii lahe telekapult on . </s> <s> Vajutasin ja tundsin , et maailm muutus . </s> </p>
<p> <s> Tardusime telekast tulevat pilti jälgima . </s> <s> See tundus jube pikk lugu olevat , ja kuidagi traagiline . </s> </p>
<p> <s> " Kurat küll , " ütles Britt , kui see läbi oli . </s> <s> " Lõpuks saan ma aru , miks neid pesupulbrireklaame tehakse . " </s> </p>
<p> <s> " Sellepärast , et muidu inimesed ei ostaks , " oli Kati tark . </s> <s> Ja muuseas , mina arvasin samuti . </s> <s> See oli tõsine asi . </s> </p>
<p> <s> Ka järgmised klipid olid äärmiselt põnevad . </s> <s> Igaüks neist kandis oma kindlat sõnumit , milleta maailm oleks hukkunud . </s> </p>
<p> <s> Uudised seevastu olid hoopis naljakad . </s> <s> Kõõksusime nagu gripihaiged kanad , kui tädi tähtsa näo ja häälega päevasündmustest pajatas . </s> <s> Vahepeal näidati mingeid filmikatkeid , mis aga kuidagi tädi jutuga haakuda ei tahtnud . </s> </p>
<p> <s> " Khuui-das nhaad aah-ruuh ei saah , et see on thoobeh ! " hingeldas Britt , käed kõhul . </s> </p>
<p> <s> Kuna sellist mandumist - päevauudiste nii naljakat tõlgendamist - ei suuda ju normaalsed inimesed taluda , klõpsasin teisele nupule . </s> <s> Sealt tuli mingi mängufilm . </s> <s> Subtiitreid oli küll raske lugeda , lause kolmanda sõna juurde jõudes oli esimene juba meelest läinud . </s> <s> Aga nii põnevat filmi pole ma elu sees näinud . </s> <s> Iga uus pilt rääkis uuest ja huvitavast asjast . </s> <s> Kas see film üldse päris-inimestest rääkiski ? </s> <s> Vist oli tegemist õudusfilmiga . </s> <s> Poolinimesed-poolloomad taidlesid ringi , vahepeal kasvades ja kahanedes , ja päris jube oli . </s> <s> Kartsin , et kui liigutan , satun ise ka sellesse koledasse maailma . </s> </p>
<p> <s> Britt päästis meid kõiki - vajutas nuppu . </s> </p>
<p> <s> " Nupul kui niisugusel on maailmas oluline roll , " ütlesin ma välja tähtsa , ehk maailma tähtsaima mõtte . </s> </p>
<p> <s> Järgmisel päeval oli vaid kerge janu , muud midagi . </s> <s> Ja ähmane mälestus sellest , et vahva oli . </s> </p>
<p> <s> Istusime kolmekesi mu köögilaua ümber ja vahetasime muljeid . </s> </p>
<p> <s> " Minu arust oli see eriti lahe , kui sa Mardiga vestlesid , " ütles Kati . </s> </p>
<p> <s> Muidugi - Mart ju helistas mulle ! </s> <s> Ja me pidasime minu arust kohutavalt pika kõne maha . </s> <s> Ta tahtis mulle külla tulla , aga ma rääkisin talle , et olen väsinud . </s> <s> Taustal hirnusid Kati ja Britt . </s> <s> Mart kuulis seda , ja ma ütlesin : " Sorri , meil on lihtsalt naistekas . " </s> </p>
<p> <s> Räägi hundist , telefon helises . </s> </p>
<p> <s> " Nooh , oled kaineks saanud ? " </s> </p>
<p> <s> Mina ? </s> <s> Kaineks ? </s> <s> Ma ju pole purjus olnudki ! </s> </p>
<p> <s> " Loo-oomulikult . " </s> </p>
<p> <s> " Pea kah haige ? " </s> </p>
<p> <s> " Ei ole . " </s> </p>
<p> <s> " Võib sulle külla tulla ? " </s> </p>
<p> <s> " No tule , Britt ja Kati on ka siin . " </s> </p>
<p> <s> " Päris pikk pidu oli teil siis eile ? " </s> </p>
<p> <s> " Oli jah , " nõustusin . </s> </p>
<p> <s> " Mart tuleb siia , " ütlesin lauda tagasi istudes . </s> </p>
<p> <s> " Kas me peame ära minema ? " </s> </p>
<p> <s> " Ei , minu arust küll mitte . </s> <s> Tema tahab ju ise siia tulla , mina pole teda siia kutsunud . " </s> </p>
<p> <s> Kuidagi hästi laisk oli olla . </s> <s> Vedasime end kohvitassidega elutuppa diivanile , see oli öösel lahti tehtud ja me mahtusime kõik sinna ritta kõhutama . </s> </p>
<p> <s> Klõpsasin teleka mängima . </s> </p>
<p> <s> " Pole pooltki nii huvitav kui eile , " märkis Kati . </s> </p>
<p> <s> " Aga kuulge , suured teadjad ja targad , nagu me eile olime , teeks siis eilsest kokkuvõtte , enne kui Mart tuleb ? " pakkusin ma . </s> </p>
<p> <s> Mõtlesime pisut . </s> </p>
<p> <s> " Alko on siiski parem , " julges Britt meie mõtte välja öelda . </s> <s> " Selline kodusem ja tuttavam . " </s> </p></div3>
          <div3 type="alaosa"><head> XIII </head>
<p> <s> Pigem seitsmeteistkümnes ( taas suured võitlused , seekord pisut pidulikumad ) . </s> </p>
<p> <s> Britt kutsus mind oma firma sünnipäevapeole . </s> <s> Et ma olevat seal ikka rohkem tegija kui mittetegija . </s> <s> Ma olin nõus , asi paistis mõnusalt väljapeetud ja viisaka üritusena kirja minevat . </s> </p>
<p> <s> Hoolitsesin enda eest - ostsin endale ühe piduliku korraliku kleidi ( hinnast ei räägi , aga ta oli ses butiigis ainuke ) ja samsist kõpskingad ning panin end ühte ilusalongi kolmeks tunniks kirja . </s> </p>
<p> <s> Kolm tundi on ausalt öeldes pikk aeg . </s> <s> ( Siinkohal peaksid kõlama koledad tülgastushäälitsused ! ) </s> </p>
<p> <s> Kui ma lõpuks Briti maja ees taksost Briti autosse ümber istusin , et uskunud Britt oma silmi : </s> </p>
<p> <s> " Ma olin täiesti veendunud , et sa tuled nagu alati ! " </s> </p>
<p> <s> " Nagu alati " tähendas mugavat naha-teksastiili . </s> <s> Aga nüüd - mu juuksed langesid suurte kiharatena õlgadele , mul oli tõepoolest vapustav meik ja mu küüned olid kleidiga ühte tooni . </s> </p>
<p> <s> Britt vahtis mind kui ära tehtud . </s> </p>
<p> <s> " Sõida juba , " ütlesin ma beibetsedes . </s> <s> Tegelikult oli mul sitaks hea meel , et Britile sellise mulje jätta olin suutnud . </s> </p>
<p> <s> Jätsin ka teistele . </s> </p>
<p> <s> Britt oli end loomulikult samuti koledal kombel üles löönud , tal on väga hea maitse , selline naiselik . </s> <s> Sobib talle . </s> </p>
<p> <s> Märkasin , et mõnede tüüpide silmis , kes muidu mind kui lihtsalt kambajõmmi on vaadanud , särasid hoopis uued tähed . </s> </p>
<p> <s> " Kuule , sellise tasemega pidu vist polegi teinud , " kihistasin Britile kõrva . </s> </p>
<p> <s> " Ädu , ära täna küll kreisiks kätte mine , " hoiatas Britt . </s> <s> Ma muigasin . </s> <s> Sisimas kerkis mõte mõni tüüp õnge tõmmata . </s> <s> Et kiusaks ja jätaks siis kurva näoga ripakile , munad pakitsemas . </s> <s> Mulle tundus , et selline stiil sobinuks mu uue kleidiga lõpp hästi . </s> </p>
<p> <s> Aga esialgu maitses šampus hästi . </s> <s> Lobisesime Britiga ja ma polnud üldse laisk järjest oma klaasi täitma . </s> </p>
<p> <s> " Kuule , Ädu , mis sinuga juhtunud on ? " küsis üks tüüp , kes ka pidudeväliselt pidevalt svipsis on ja sellepärast eriti ei mõt-le , kuidas ja mida küsida . </s> </p>
<p> <s> " Otsustasin oma tõelise palge avalikustada , " ütlesin . </s> </p>
<p> <s> " See tõeline on muuseas ... hoopis teistsugune kui su igapäevane pale , " miilustas tüüp . </s> </p>
<p> <s> " Ma arvan , et see võib halvasti lõppeda , " ütlesin tõsise häälega , kui tundsin tüübi niisket kätt oma küünarnukil . </s> </p>
<p> <s> Õnneks alustati loteriiga , peavõit viieliitrine Martini ja tulud ettenägematute väljaminekute fondi . </s> </p>
<p> <s> " Näiteks direktori toetuseks , " hõikas Fred , direktor . </s> </p>
<p> <s> " Miks ka mitte , " arvas loterii korraldaja , korpulentne raamatupidaja . </s> </p>
<p> <s> " Mina pean selle Martini endale saama , " ütlesin Britile . </s> <s> " Mul on nii ilus kleit , juba sellepärast ma kohe pean selle endale saama . " </s> </p>
<p> <s> " No kui kleit juba on , las mõni teine saab joogi . " </s> <s> Miilustav tüüp polnud ikka veel mu kõrvalt kadunud . </s> </p>
<p> <s> " Jaa-jaa . </s> <s> Ja nalja mõistame me kah ideaalselt . " </s> <s> Britt vaatas tüübile sügavalt silma ning see ujus minema . </s> </p>
<p> <s> Raamatupidaja pubekast tütar käis ringi , käes korv rullikeeratud paberitorudega . </s> <s> Igaüks võttis endale sealt ühe ja pistis tüdruku õlal kõlkuvasse ridiküli sajakroonise . </s> </p>
<p> <s> " Ma pean selle võitma , " ütlesin veelkord . </s> </p>
<p> <s> " Ädu , sa oled nagu lasteaias , " noomis mind Britt . </s> <s> " Võibolla peaksid end lunapargis maandamas käima ? " </s> </p>
<p> <s> Aga mind oli haaranud mängurlik rõõm . </s> <s> Ma pidin selle Martini endale saama ! </s> </p>
<p> <s> ... ja saingi !!! </s> </p>
<p> <s> Nüüd läks mürgliks . </s> <s> Loomulikult lasin pudeli kohe lahti teha ja kelneripoiss , kes enne šampust jagas , võttis Martini valamise enda hooleks . </s> <s> Kusagilt leiti sidrunit ja jääd . </s> <s> Ma olin rõõmus nagu laps ! </s> </p>
<p> <s> " No mõnel ikka veab , " ütles üks hääl . </s> <s> Briti toakaaslane töö juures , mingi haigelt kade beib . </s> </p>
<p> <s> " Veab jah ! </s> <s> Ma olen nii rõõmus ! " naeratasin talle laialt ja rikkusin tema tuju veelgi . </s> <s> Martinist ta keeldus . </s> </p>
<p> <s> Hommikul helistas mulle Britt . </s> <s> Telefon jõudis enne pikalt tiriseda , kui ma lõpuks selleni jõudsin . </s> <s> Kurat küll , ma olin ma-ganud pesuväel ja sukapükstes , meigi mahavõtmisest ei olnud loomulikult juttugi olnud . </s> <s> Peeglist vahtis mulle otsa mingi sag-rispäine jõledik . </s> </p>
<p> <s> " Ädu , kümme punkti sulle , " ütles Britt . </s> </p>
<p> <s> " Mis kümme punkti , õlut oleks vaja ! " </s> </p>
<p> <s> " Saad oma õlle , ma tulen kohe sinna ! </s> <s> Tead , Fred helistas ! " </s> </p>
<p> <s> Fred , see Briti pomo . </s> <s> Britil oli kunagi temaga mingi põgus värk , käisid kaks kuud koos lõunal ja siis jäi asi äkki soiku . </s> </p>
<p> <s> " No ja siis ? </s> <s> Kutsus jälle lõunale ? " </s> </p>
<p> <s> " Jobu . </s> <s> Küsis , kas sa ei tahaks meil sagedamini käima hakata , et nagunii oleks ühte inimest juurde vaja . " </s> </p>
<p> <s> " Vai nott , " kraaksatasin ma ja ukerdasin vannituppa ennast korda seadma . </s> </p>
<p> <s> - Kogemused on töö kvaliteedi aluseks , pidin ma nentima . </s> <s> Mul ei olnud midagi selle töö vastu . </s> <s> Olekski aeg asjalikumaks hakata . </s> </p></div3>
          <div3 type="alaosa"><head> XIV </head>
<p> <s> Arusaadavatel põhjustel mõjub kaheksateistkümnendana ( taas minek koledasse kohta , kus võidetakse teistsugune paha ) . </s> </p>
<p> <s> Alustasin sõitu Pärnust Tallinna poole . </s> <s> Olin Pärnus paari asja ajanud - oma pisikesele kuningriigile , st ühele majale neist , uue rentniku leidnud ja nüüd oma Pärnus puhkava juristiga lepingutingimusi arutamas käinud . </s> <s> Sõitsin üle Pärnu jõe ja äkki sähvatas - misasja ma sinna Tallinna otsin ? </s> <s> Kes mind seal ootab ? </s> <s> Kati on maal , Britt Rootsi komandeeritud . </s> <s> Läheks hoopis kuhugi mujale , mitte aga Tallinna tagasi . </s> <s> Pealegi , kui väljas on suur suvi . </s> </p>
<p> <s> Rivistusin kiiresti - liiklusreeglid seda tegelikult ei luba - üsna valgusfoori ees vasakusse ritta ja pöörasin rohelise tule süttides Vana-Pärnu poole . </s> <s> Mulle oli tulnud idee - minna Saaremaale . </s> <s> Ma ei tea , miks , aga mulle meeldib seal . </s> <s> Kuigi näiteks Lõuna-Eestis on kenam loodus , kuppelmaastik ja puha . </s> <s> Võibolla meeldib mulle Saarema juures see piiritletus - siin algab maa ja siin lõppeb . </s> <s> Ei mingeid vaidlusi maakonnapiiride või muu taolise üle . </s> </p>
<p> <s> Pealegi tuli mulle meelde , et Mart oli ju praegu Saaremaal . </s> <s> Nad olid ühe ehitusega valmis saanud - Mart on mingi tegelinski ühes ehitusfirmas - ja nüüd pidi selle pidulik üleandmine toimuma . </s> <s> Mõtlesin , et teeks õige talle üllatuse , läheks ka ja õnnitleks teda uue maja valmimise puhul . </s> <s> Teadsin , et ühel tema sõbral oli keset Kuressaaret korter , mida ta suviti oma mandri-sõpradele välja üüris . </s> <s> Mitu korda oli Mart mulle rääki-nud , kuidas võiks sinna kahekesi minna ja kuidas puhata jne. </s> <s> Lasin end paitada mõne päeva tagusel mälestusel - kui Mart Saaremaa poole sõitma hakkas , kallistas ta mind kõvasti-kõvasti ja ütles : " Nüüd ei näe sind jälle mitu päeva ! " </s> <s> Mmmm ... </s> </p>
<p> <s> Praamis ronisin kohe baari , võtsin väikse veini ja seadsin end akna alla istuma . </s> <s> Meri säras , oli selline mõnus ja vaikne päikeseline ilm , kajakad lendasid ringi ja karjusid . </s> </p>
<p> <s> Mu telefon helises . </s> <s> Kuna olin otsustanud asjalikumaks hakata , olin endalegi selle vahva vidina muretsenud . </s> </p>
<p> <s> " Nojah , tehnikasajand , " oli Britt nentinud , kui ma talle oma numbri andsin . </s> <s> " Suurimad sõbrad on väikesed ja plastmassist - telefon , vibraator ja VISA-kaart . " </s> </p>
<p> <s> " Parem vibraator peos kui mees risti jalus , " torkasin talle vastu . </s> </p>
<p> <s> Nüüd aga mu telefon helises . </s> <s> Mardi number . </s> </p>
<p> <s> " Ädu kuuleb , " tegin tähtsat häält . </s> </p>
<p> <s> " No kuda kulgeb ? " küsis Mardi hääl . </s> </p>
<p> <s> " Kenasti . " </s> </p>
<p> <s> " Asjad korras ? " </s> <s> Ta teadis , et lähen üht tähtsat asja ajama . </s> </p>
<p> <s> " Korras , tänan küsimast . " </s> </p>
<p> <s> " Mis teed siis nüüd ? </s> <s> Kihutad koju ? " </s> </p>
<p> <s> " Vale vastus . </s> <s> Saaremaale sõidan . " </s> </p>
<p> <s> " Mis sinna ? " </s> </p>
<p> <s> " Mõtlesin , et teeks sulle üllatuse . " </s> </p>
<p> <s> Hetk vaikust . </s> </p>
<p> <s> " Ahsoo . " </s> </p>
<p> <s> Hääl polnud pooltki selline , nagu olin oodanud . </s> </p>
<p> <s> " On sellega probleeme ? " küsisin . </s> </p>
<p> <s> " Ma ei tea , mul on siin mitmed inimesed , ma ei julge pead anda , kas sulle meie juures magamiskohta jätkub ... " </s> </p>
<p> <s> " Küll ma ise endale magamiskoha leian , ära muretse . " </s> </p>
<p> <s> " Nojah ... </s> <s> Ma ei tea siis ... </s> <s> Millal sa jõuad ? " </s> </p>
<p> <s> " Ei oska öelda . </s> <s> Olen praegu praamil . " </s> </p>
<p> <s> Viisakad hüvastijätusõnad öeldud , lõpetasin kõne . </s> <s> Mida kuradit ! </s> <s> Mis seal siis toimub , kui minu sinnatulek mehe nii rivist välja lööb ? </s> <s> " Mitmed inimesed " . </s> <s> Mingid naised ? </s> </p>
<p> <s> Pöörata ringi ja sõita siiski Tallinna , et mitte pealetükkiv olla ? </s> <s> Aga miks Tallinna , miks ma ei või siis Saaremaale minna ? </s> <s> Ma lihtsalt lähen ja soovin talle õnne . </s> <s> Ja kui tal ongi mingid värgid , mis minusse ei puutu , siis - aga palun - viisaka inimesena annan talle vabaduse teha , mida ta tahab . </s> <s> Kes ta mulle õieti ikka on või kes olen mina talle ? </s> </p>
<p> <s> Enne Kuressaaret pidasid mendid mind kinni . </s> <s> No loomulikult - sada nelikümmend , selle asemel , et viisakalt üheksa-kümne või äärmisel juhul sajaga sõita . </s> </p>
<p> <s> Mida öelda vabanduseks ? </s> <s> Kas midagi üldse oleks võimalik öelda ? </s> <s> Naljakas küll , aga see oli mu ligi kuueaastase sõidu-staaži juures esimene kord , kus mind kinni peeti . </s> <s> Britt kasutas tööasju ajades seda nippi , et palus politseinikke kõik tema eksimused tema blondi pea süüks ajada . </s> <s> Aga tal kukkus see ka ehtblondiinilikult välja . </s> <s> Aga mina ? </s> <s> Öelda , et teate , mehed , Kuressaares on praegu üks tüüp , kes mulle õudselt meeldib , aga on karta , et ta rautab seal kedagi teist ja , kas teate , ma olen sellepärast sitaks närvis ja jalg lihtsalt vajus pedaalile raskemalt ? </s> </p>
<p> <s> " Teie sõidudokumendid , palun , " ütles noormees pärast enesetutvustust . </s> <s> Andsin need talle . </s> <s> Ta uuris neid , käis ümber auto jne. </s> </p>
<p> <s> " Kas teate , et ületasite kiirust ? " </s> </p>
<p> <s> " Jah . " </s> </p>
<p> <s> " Miks siis ? </s> <s> Olete liikluseeskirjadega kursis ? " </s> </p>
<p> <s> " Olen . </s> <s> Ja palun väga vabandust . </s> <s> Saate aru , ma alles sain selle auto endale " - dokumentidest oli seda ka näha - " ja ma mõtlesin , et prooviks õige , palju ta sisse võtab . </s> <s> Siin on ju nii hea tee , sirge ja sile . </s> <s> No saage aru , mul on tõesti piinlik , tuli äkki selline poisikeselik mõte pähe . " </s> <s> Vaatasin tüübile totra tallenäoga otsa . </s> <s> " Mul pole varem mitte kunagi sõitmisel mingeid probleeme olnud . " </s> </p>
<p> <s> Tüüp vaatas mind , vaatas dokumente , vaatas autot . </s> <s> Targu-tas siis midagi trahvimääradest ja vaatas uuesti mind , siis do-kumente , siis autot . </s> </p>
<p> <s> - No mida ta tahab , mõtlesin ma , raha või keppi või mida ? </s> </p>
<p> <s> Lõpuks leidsime kompromissi - andsin talle kolmsada krooni . </s> <s> Nojah , suvine aeg , poisil tarvis tüdrukutele mahlapulka osta . </s> </p>
<p> <s> Kohtusime ühes väikeses kohvikus , nagu kokku lepitud . </s> </p>
<p> <s> " No tere , " olin ma Marti nähes peaaegu siiralt rõõmus . </s> </p>
<p> <s> " Tere-tere , " tõusis Mart püsti ja püüdis asjalikku nägu teha . </s> <s> Oma rõõmuks pean märkima , et tal paistis mind nähes tõesti hea meel olevat . </s> <s> Tema ülemused istusid sealsamas ja tervitasid mind samuti . </s> </p>
<p> <s> " Kuidas reis läks ? " küsis Mart . </s> <s> Et midagi küsida ? </s> <s> Või huvitas see teda tõesti ? </s> </p>
<p> <s> " Normaalselt . </s> <s> Enne Kuressaaret peeti kinni . " </s> </p>
<p> <s> " Nad on jah viimasel ajal väga karmiks läinud , " ütles Mardi ülemus , vuntsiline keskeas mees . </s> </p>
<p> <s> " Pigem ahneks , " ütlesin . </s> <s> " Mingit protokolli õnneks ei tehtud , aga päris ilma maksmata ka ei pääsenud . " </s> </p>
<p> <s> " No on ikka , " järgnes ühe teise tüübi pikk jutt politseiameti allakäigust . </s> <s> Ma ei kuulanud teda , Mart samuti mitte . </s> <s> Seisime ja vaatasime teineteisele otsa . </s> </p>
<p> <s> - Hea sind näha , tahtsin öelda , aga ei öelnud . </s> </p>
<p> <s> - Mul on praegu tegemist , räägime pärast , tahtis Mart öelda , aga ei öelnud . </s> </p>
<p> <s> " Ma tahaksin duši alla minna . </s> <s> On see võimalik ? " küsisin lõpuks . </s> </p>
<p> <s> Mart näis hetke kaaluvat . </s> </p>
<p> <s> " Jah , muidugi on , " andis ta siis mulle aadressi . </s> <s> " Uks peaks lahti olema , või kui ei ole , lase kella . </s> <s> Keegi peaks seal kindlasti olema . " </s> </p>
<p> <s> Jätsin hüvasti ja sõitsin korteri juurde . </s> <s> Uks oli lahti . </s> <s> Tege-likult oli mul duši alla minekuga tõsi taga - see kuradima när-viline armukadedus , mis minus äkitselt välja oli löönud , pani mind lollil kombel higistama . </s> </p>
<p> <s> " Uu-uu ! " hõikasin ma uksest sisse astudes . </s> <s> Korter oli täpselt selline , nagu Mart seda oli kirjeldanud . </s> <s> Köök ( roosad kardinad ja suur kummipuu ) . </s> <s> Elutuba ( telekas põrandal , maas väga kohev roheline vaip ) . </s> <s> Ja magamistuba , kus Mart kui korteriomaniku kunagine parim sõber tavaliselt elama pidavat . </s> <s> Nüüd magas magamistoa laial voodil keegi teine , võin kihla vedada , et see oli emase inimese pea , mis teki alt paistis . </s> </p>
<p> <s> " Tere , " ütlesin . </s> </p>
<p> <s> " Mmmmh , " tegi sassis paruka omanik silmad lahti . </s> </p>
<p> <s> " Ära lase end segada , ma käin lihtsalt duši all , " ütlesin . </s> </p>
<p> <s> " Mmmh , tere , " keerati teine külg . </s> </p>
<p> <s> Ronisin vanni ja vedelesin seal kaua . </s> <s> Mida ma jaman , mõtlesin ma . </s> <s> Kui Mardil selle beibega midagi oleks , vaevalt ta oleks mind siia saatnud . </s> <s> Või saatis nimelt , et vaata , libu , sinust on paremaid , tõmba uttu ? - Ei , nii ta poleks teinud . </s> <s> Kaalusin asja nii ja naa ning leidsin , et pigem tahab Mart mulle näidata , et nende vahel ei ole midagi . </s> <s> Kui ka tegelikult on . </s> </p>
<p> <s> Vannis piisavalt mõnulenud , ronisin lõpuks välja . </s> <s> Kuivatasin end ja panin riidesse , kuid kuna vannituba oli auruseks läinud , otsustasin näo toas pähe maalida . </s> </p>
<p> <s> Tüdruk oli endale kargu alla ajanud , astus rõdult tuppa , kui ma elutoas end diivanile sättinud olin . </s> </p>
<p> <s> " Mina olen Ädu , " tutvustasin ennast ja määrisin kreemi oma vanniroosasse näkku . </s> </p>
<p> <s> " Mina olen Piret , " ütles tüdruk . </s> <s> Muuseas , ta oli üsna armas tüdruk . </s> <s> Olin kindel , et Mart pole minust midagi rääkinud . </s> </p>
<p> <s> " Mis , sa oled Mardi uus pruut või ? " küsisin julgelt . - Kurat , kuidas käed värisesid ! </s> </p>
<p> <s> " Mina ? ... </s> <s> Mina ei tea . " </s> <s> Piret hakkas naerma . </s> <s> " Vähemalt pole seda mulle mõista antud . " </s> <s> Mida sellisest vastusest välja lugeda ? - Kõike ja ei midagi . </s> </p>
<p> <s> " Ilgelt hea on olla , kui saad pärast pikka sõitu vanni , " viskasin omamehelikult . </s> </p>
<p> <s> " Kust sa siis tulid ? </s> <s> Tallinnast ? " </s> </p>
<p> <s> " Hommikul hakkasin Tallinnast tulema , siis käisin tiiru Pär-nus ja nüüd siis olen siin . " </s> </p>
<p> <s> " Päris pikk sõit siis . " </s> </p>
<p> <s> " Mis teha . " </s> </p>
<p> <s> " Me jõudsime juba eile päeval siia , " ütles Piret . </s> <s> " Õhtul sai ikka kõvasti pidutsetud , " lisas ta siis - mu omamehelikkusele vastati omamehelikkusega . </s> </p>
<p> <s> " Jaah ? " tegin näo , nagu see mind huvitaks . </s> </p>
<p> <s> " Ma jõudsin alles hommikul siia , nii üheksa ajal , kui Mart ja Silver end tööle asutasid . " </s> </p>
<p> <s> Silver oli Mardi sõber ja töökaaslane . </s> </p>
<p> <s> " Kutid olid kergelt pahased , " jätkas Piret . </s> </p>
<p> <s> " Miks siis ? " </s> </p>
<p> <s> " No võetakse tüdruk kaasa ja see kaob minema . </s> <s> Mul oli paar endist klassivenda siin , tiirutasime mööda saart ringi . " </s> </p>
<p> <s> " Mulle õudselt meeldib suvel Saaremaal , " ohkasin ma kergelt . </s> <s> Tegelikult tuli ohke kergus sellest , et tütarlast öösel siin polnud . </s> <s> Kuid - mis tähendab " öösel " ? </s> </p>
<p> <s> Piret läks kööki . </s> </p>
<p> <s> " Tahad ka midagi juua ? " </s> </p>
<p> <s> " Mida pakud ? " </s> </p>
<p> <s> " Kokat , spraiti , džinni , õlut ... vett on ka . " </s> </p>
<p> <s> " Mis džinni ? " </s> </p>
<p> <s> " Longerot . " </s> </p>
<p> <s> " Võtaks ühe . " </s> </p>
<p> <s> " Longero ? " </s> </p>
<p> <s> " Jah . " </s> </p>
<p> <s> " Minu mõte , " tuli Piret kahe purgiga tuppa . </s> <s> Purgid olid külmast aurused . </s> </p>
<p> <s> " Mõtlesin , et kell on nii palju , et võiks juba endale napsu lubada , " seletasin oma valikut . </s> </p>
<p> <s> " Mul vist pole pea päris korras . </s> <s> Kuigi eile nii väga palju kah ei joodud . " </s> </p>
<p> <s> " Kui päeval magada , on ka teinekord imelik olla , " targutasin ma . </s> </p>
<p> <s> " Aga võibolla tõesti on see olek sellest ? " arutles Piret . </s> <s> " Ma magasin kella poole kümnest ... " - ta vaatas kella - " ... no umbes ... poole kaheksani ... " </s> </p>
<p> <s> Mu telefon helises . </s> <s> Mart . </s> </p>
<p> <s> " Noh , kuidas on , " päris ebalev hääleke . </s> </p>
<p> <s> " Mis ta ikka on , istume ja kallame endale alkot sisse , " ütle-sin ma . </s> </p>
<p> <s> " Piret on ka seal või ? " </s> </p>
<p> <s> " On . </s> <s> Tahad temaga rääkida või ? " </s> <s> Piret vaatas mulle ootus-ärevalt otsa . </s> </p>
<p> <s> " Ee ... ei taha . </s> <s> Tulge mõlemad siiasamma kohvikusse , kus sa enne käisid , meil algab nüüd siin lõbusam osa . " </s> </p>
<p> <s> Väljas lõhnas õhtu järele . </s> <s> Ritsikad saagisid ja pääsukesed karjusid madallennul . </s> <s> Oli pisut lämbe . </s> </p>
<p> <s> " Jala lähme , eks ole ? " küsisin ma . </s> </p>
<p> <s> " Millega siis ? " </s> </p>
<p> <s> " Autoga , " näitasin oma punasele autole . </s> <s> Armas ja mõnus küll , aga Seksmobiili mõõtu välja ei andnud . </s> <s> Nuuks . </s> </p>
<p> <s> " Kingiks kuttidele midagi selle puhul , et asi ühele poole on saanud ? " panin ette . </s> </p>
<p> <s> " Miks mitte , " arvas Piret . </s> <s> " Aga mida ? </s> <s> Sellisel kellaajal ? " </s> </p>
<p> <s> Ainus väljapääs oli viinapood , mis sel kellaajal veel lahti oli ja meile tee peal ette jäi . </s> <s> Valik oli üsna lai , igasugu pudelid reas . </s> <s> Mida võtta ? </s> <s> Ja kas üldse pudel ? </s> <s> Tuumasime nii ja naa , lõpuks lasime ühe pisikese konjakipudeli koos viinamarjadega niiviisi ära pakkida , nagu oleks tegemist lillekimbuga - tsellofaanpaberisse , pudel kaelaga allapoole , viinamarjad ümber jne. </s> <s> Ilus oli . </s> </p>
<p> <s> " See on meie mõlema poolt , " ulatasin kimbu Silverile , kui kohale jõudsime . </s> </p>
<p> <s> Tüübid olid meeldivalt üllatunud . </s> </p>
<p> <s> " Ei tulnud selle pealegi , et kingitust ... " kobises Mart . </s> </p>
<p> <s> Rahvast oli võrdlemisi palju . </s> <s> Kohalik firma , kellele maja ehitati , ja pealinna pomod . </s> <s> Tuju oli juba üle keskmise tõusnud , tekkisid planeerimatud kõnemehed , kes kõik tegelikult üht ja sama rääkisid . </s> <s> Et aitäh sellele ja tänud tollele . </s> <s> Jälgisin vaikselt Marti ja Piretit : ma olen tramm number kolm , kui need kaks olid teineteise vastu ükskõiksed ! </s> <s> Aga mina ? </s> <s> Aga mina ??? </s> <s> Miks öeldakse mulle , et " kui kurb , et sind nii mitu päeva ei näe " , kui nüüd vaadatakse nõretava pilguga hoopis teist vittu ? </s> <s> Tegin näo , nagu oleksin loll ja pime ning olin suur sõber Silveriga . </s> </p>
<p> <s> Otsustasime , et läheme magamispaika edasi pidutsema . </s> <s> Tee peal käisime jälle poest läbi ja võtsime veel ühe konjaki , lisaks hunniku komme . </s> </p>
<p> <s> Mart paistis kuidagi liimist lahti olevat . </s> <s> Kaanis endale uljalt konjakit sisse . </s> </p>
<p> <s> " On sul muresid ? " pärisin kaastundlikult . </s> </p>
<p> <s> " Ah , ei , ma olen lihtsalt väsinud , " põikles Mart . </s> </p>
<p> <s> " Kui ma sul mingi liini ära sittusin - sorri , ma ei pea ju siin olema , " olin konjakist õige julgeks läinud . </s> </p>
<p> <s> " Ole mõistlik , " ütles Mart . </s> </p>
<p> <s> " Kuulge , " pani Silver äkki ette . </s> <s> " Läheks tantsima ? " </s> </p>
<p> <s> " Lähme , eks ? " oli ka Piret elevil . </s> </p>
<p> <s> " Mina ei viitsi , " möhises Mart . </s> </p>
<p> <s> " Miks ei viitsi ? " imestasin mina . </s> </p>
<p> <s> " Tule ikka , " kutsus Piret . </s> </p>
<p> <s> " Ei , ma olen väsinud . " </s> </p>
<p> <s> " Ära jama , mis väsinud , " õiendas Silver . </s> <s> " Siin pidi üks uus diskoteek olema . " </s> </p>
<p> <s> " Ei , ma ausalt ei viitsi . </s> <s> Ja üleüldse , ma ei salli tantsimist . " </s> </p>
<p> <s> - Nonoo , mõtlesin mina , mis ajast ? </s> </p>
<p> <s> Jätsime Mardi üksi elutuppa telekat vaatama ja läksime kolmekesi Silveri eestvedamisel uut kohta vaatama . </s> <s> Väljas aimus kergelt vihma lõhna . </s> </p>
<p> <s> " Pange tähele , hakkab veel sadama , " püüdis Silver tarka mängida . </s> </p>
<p> <s> Uus koht oli tüüpiline diskoteek - metall , tume pind , värvilised prožektorid ja aeg-ajalt suitsu tantsijate sekka . </s> <s> Silver paistis olevat väga elevil , et ta kahe naisega oli tulnud . </s> </p>
<p> <s> Tegime väiksed konjakid ja läksime tantsima . </s> <s> Silver tantsis naljakalt , pisut meenutas tema stiil flamenkot , pisut kaukaasia meestetantsu . </s> <s> Naersime Piretiga mõlemad . </s> <s> Seinal oli peegel , märkasin , et me liigutame Piretiga end väga sarnaselt - samasugused sammud , samasugused õla- ja puusanõksud ... </s> <s> Võib-olla me meeldisimegi mõlemad Mardile just sellepärast , et käitusime sarnaselt ? </s> <s> Piret oli lihtsalt pisut lühem ja paar aastat noorem . </s> <s> Teritasime Silveri kallal hammast , peletasime võõraid kutte , kes meie laua juures meid tantsima kutsumas käisid , ja muudkui naersime , naersime , naersime ... </s> </p>
<p> <s> Lõpuks hakati asutust kinni panema . </s> <s> Olime saavutanud teatud eufoorilise seisu , mis ei lase pidutsemist lõpetada . </s> <s> Meie lunimisest hoolimata saadeti meid minema . </s> </p>
<p> <s> " Tulge homme , " ütles kurja näoga uksehoidja . </s> </p>
<p> <s> " A me lähme homme juba minema , " protesteeris Silver . </s> </p>
<p> <s> " Siis tulete teine kord , " oli uksehoidja konkreetne . </s> </p>
<p> <s> Väljas sadas vihma . </s> <s> Päris ladinal . </s> <s> Jooksime läbi vihma öö-maja poole , saime kõik täiesti läbimärjaks . </s> </p>
<p> <s> Jõudsime elamisse . </s> <s> Mart magas täies varustuses elutoas , konjakist oli kõvasti joodud . </s> <s> Mul oli temast siiralt ükskõik , joo-dikust naistemees selline . </s> </p>
<p> <s> - Tema kõrvale ma küll magama ei lähe , mõtlesin ma . </s> </p>
<p> <s> Võtsime tagid seljast , pigistasime juustest vett välja ja suundusime Piretiga magamistuppa . </s> <s> Piret pani magamistoa ukse kinni . </s> </p>
<p> <s> " Ma tulen teie juurde , " hüüdis Silver teispool ust . </s> </p>
<p> <s> " Ei tule sa midagi , " hüüdsime meie Piretiga vastu . </s> </p>
<p> <s> " Tulen ikka . </s> <s> Te ju võtate mind enda kõrvale ? " </s> </p>
<p> <s> " Ei võta ! " </s> </p>
<p> <s> " Mina ei saa üksi magada . " </s> </p>
<p> <s> " Küll sa saad , " ütlesin mina . </s> </p>
<p> <s> " Ei mingeid mehi naiste magamistoas , " ütles Piret . </s> </p>
<p> <s> " Õige , " naersin mina . </s> <s> Võtsime riidest lahti ja pugesime T-särkide väel teki alla . </s> </p>
<p> <s> Silver ronis ikka uksest sisse ja pani laetule põlema . </s> </p>
<p> <s> " Me juba magame , " ütlesin mina . </s> <s> Nagu kokkulepitult võtsime teineteist kaissu . </s> </p>
<p> <s> " No on kuradi naised , " pomises Silver , kustutas tule ja ko-perdas teise tuppa . </s> <s> Meie olime teineteise kaisus ja itsitasime nagu pöörased . </s> <s> Kuni äkki ... ma ei tea , mis juhtus . </s> <s> Äkki oli kuidagi piinlik teist kaisus hoida , sama kummaline tundus ka käed ära võtta , selg keerata ja magama jääda . </s> <s> Võibolla oli süüdi konjak , võibolla õhtu täis ühist ülemeelikut naeru , võibolla hullukstegev vihma lõhn , mis meie juustest õhkus ... </s> <s> Ma ei tea , mis see oli , aga äkki me suudlesime . </s> <s> Ja siis veel , ja veel ... </s> </p>
<p> <s> Ja siis kadusid kuhugi meie riided ja mõtlemine , kurat teab , mis meid kannustas . </s> <s> Igatahes oli see kõik nii erutav , nauditav , ootamatu , salapärane ja õnnestav . </s> <s> Kõik korraga ! </s> </p>
<p> <s> ... ja Piret sosistas : " ... see on liiga hea ... esimene kord naisega ... ma kardan ... sa oled nii ilus ... " </s> </p>
<p> <s> ... ja mina suudlesin ta pisaraid : " ... kallis , kallis , kallis ... " </s> </p>
<p> <s> - Ma lõin oma kutilt tüdruku üle ! oli mu viimane mõte enne uinumist . </s> </p></div3>
          <div3 type="alaosa"><head> XV </head>
<p> <s> Üheksateistkümnes ( kus pahad pannakse paika , meenutatakse /tegelikke/ esimest , teist ja kolmandat lugu ja üritatakse inimese moodi elama hakata ) . </s> </p>
<p> <s> Ühel hommikul vedelesime kaua voodis . </s> <s> Lihtsalt mõnus oli . </s> <s> Nojah , hommik on suhteline mõiste , kell kiskus poole ühe kanti . </s> </p>
<p> <s> " Viitsid kohvi teha ? " küsisin Mardilt . </s> <s> Ta oli kohe nõus , tegelikult oli ta juba ammu üleval , polnud aga leidnud pakilist põhjust voodist välja ronida - kaisus on ju nii hea olla . </s> <s> Mart ajas oma hommikumantli selga - pagan , ta peaaegu elab siin ! - ja kadus kööki . </s> <s> Tegelikult ei olnud mul tema siinolemise vastu midagi . </s> <s> Selline mõnus ja asjalik tegelane . </s> <s> Surusin endas alla mõtet temaga abielust ja lastest rääkida , kuigi vahel tuli selline tita-isu , et mine lolliks . </s> <s> Tean ju ennast , see ei kesta kaua . </s> <s> Varem või hiljem leian ma , et aitab , pikka aega pole kusagil käinud , ja lähen Briti või Katiga välja . </s> <s> Mis pere-elu või emaksolemine see niisugune oleks ? </s> <s> Või kui juhtukski ime ja ma ei lähekski enam kusagile " maid avastama " , on kindlamast kindlam , et siis hakkaks Mart ülbama . </s> <s> Nagu kõik mehed . </s> <s> Kui naine on käes , siis ollakse igavesed tuusad , härga täis ja minnakse ise uutele jahimaadele . </s> <s> Või ollakse lihtsalt vastik , nagu näiteks Kati mees . </s> </p>
<p> <s> - See vist ongi armastus , kui ei raatsi teist kaotada , mõtlesin ma . </s> <s> Ja olin armunult hirmunud : ega ma ometi oma kättesaamatusega liiale lähe ? </s> </p>
<p> <s> Mart tuli tuppa , kaks kohvitassi käes . </s> <s> Lõhnast tundsin , et kohv on kange . </s> </p>
<p> <s> " Mis asjad sul siin voodi all vedelevad , " pahandas Mart ja lõi üht karpi jalaga . </s> </p>
<p> <s> " Vanad fotod ja muu taoline saast . " </s> </p>
<p> <s> " Miks nad siin on ? " </s> </p>
<p> <s> " Ma pole viitsinud neid korda seada . " </s> </p>
<p> <s> " Võib , ma vaatan ? " </s> </p>
<p> <s> " No vaata . " </s> <s> Ausalt öeldes olid need karbid mul meelest läi-nud , miks üks nüüd voodi alt välja turritas , tont seda teab . </s> <s> Ehk tuletas end ise meelde . </s> </p>
<p> <s> Mart tõmbas fotokarbi , mis talle jalgu oli jäänud , voodi alt välja . </s> </p>
<p> <s> " Kelle fotod need on ? " </s> </p>
<p> <s> " Minu vanemate . " </s> </p>
<p> <s> " Sa pole neist midagi rääkinud . " </s> </p>
<p> <s> Naljakas , polnud jah . </s> </p>
<p> <s> " Isa on mul kindlasti surnud , ema nähtavasti surnud . </s> <s> Ja kui polegi , siis minu jaoks ikka on surnud . " </s> </p>
<p> <s> Mart vaatas mulle küsivalt otsa , kuid kuna ma edasi ei seletanud , hakkas piltides sobrama . </s> </p>
<p> <s> " See ongi su ema ? </s> <s> Täitsa kobe beib ju . " </s> </p>
<p> <s> " Loomulikult . </s> <s> Tal ja ta õel , tädi Salmel , kelle juures ma kooliajal elasin , oli omal ajal jube palju kavalere . </s> <s> Ei , nad ei litutanud ringi , vaid - nagu muinasjutus - tüübid tahtsid neid endale naiseks . </s> <s> Tädi Salme abiellus mingi tehasedirektoriga , siiamaani on uhke , nagu oleks ei-tea-kellega abiellunud . </s> <s> Kuu või Tähega . </s> <s> Minu isa polnud mingil kõrgel kohal , niisama oli igavene nihverdaja , juba tol ajal elas ta korralikult . " </s> </p>
<p> <s> " Nii et papi pärast abielluski , " tegi Mart kokkuvõtte . </s> <s> Ema-isa pulmapildilt oli ju näha , et isa oli emast tunduvalt vanem . </s> </p>
<p> <s> " Ei , nüüd panid küll puusse . </s> <s> Tegelikult nad armastasid teineteist tõesti . </s> <s> Ja mind ka . " </s> </p>
<p> <s> " Ja mis siis sai ? " </s> </p>
<p> <s> Tobe oli olla , ma polnud pikka aega oma vanematele mõelnud . </s> <s> Nüüd oli mingi klomp kurgus . </s> </p>
<p> <s> " Siis suri isa ära . </s> <s> Tervis oli läbi . </s> <s> Kui ma imik olin , istus ta kaks aastat oma sahker-mahkerite pärast kinni . </s> <s> Temasuguse intelligendikese jaoks oli aga külmas tsehhis tööpingi taga nökerdamine liiast . </s> <s> Ja lisaks see seltskond . </s> <s> Ma olin seitsmene , kui ta suri . - Näe , siin lähen esimesse klassi , viimane pilt isast . - Aga ema nuttis pärast isa surma tervelt nädal otsa . </s> <s> Kedagi ega midagi ei tahtnud näha ega kuulda . " </s> </p>
<p> <s> " Kui vana sa siis olid , kui su ema suri ? " </s> </p>
<p> <s> " Mina ei tea . " </s> </p>
<p> <s> " Kuidas ei tea ? " </s> </p>
<p> <s> " Ta lihtsalt kadus ära . </s> <s> Siis , kui ma pärast viiendat klassi lastelaagris olin . </s> <s> Kui koju tulin , oli šokk ikka totaalne . </s> <s> Tädi Salme tuli rongile vastu , oli selline imelik . </s> <s> Mäletan , et terve tee minu koduni olime vait . </s> <s> Eks see oli tema jaoks ka šokk . </s> <s> Tema kena ja korralik õde ja järsku kadunud . </s> <s> Kõige hullem oli , et kõik valetasid mulle . </s> <s> Nagu ma oleks mingi idioot . " </s> </p>
<p> <s> " Sa olid ju laps , " püüdis Mart vabandust ( kellele ? miks ? ) leida . </s> </p>
<p> <s> " Aga idioot ma polnud . </s> <s> Lapsed taipavad palju rohkem kui arvatakse . </s> <s> Keegi ei julenud millegipärast mulle öelda , et arva-tavasti lasi mu ema mingi sommiga jalga . </s> <s> Julgeolek ? </s> <s> Häbi ? - Tont teab . " </s> </p>
<p> <s> " Ja sina elasidki kogu ülejäänud elu tädi Salme juures ? " </s> </p>
<p> <s> " Algul küll . </s> <s> Lõpuks sai meil mõlemil siiber - ma olin ikka jube laps , jonnisin ja kiusasin . </s> <s> Ja kui ma keskkooli läksin , tulin siia tagasi . </s> <s> See , muide , ongi mu nii-öelda sünnikorter . </s> <s> Vahe-peal oli see välja üüritud . " </s> </p>
<p> <s> " Miks sa siis jube laps olid ? " </s> </p>
<p> <s> " Mina ei tea . </s> <s> Puberteet . </s> <s> Ühelt poolt oli nina püsti - " minu ema elab välismaal ! " , teiselt poolt olin kohutavalt õnnetu , et mul polnud ei ema ega isa . </s> <s> Mäletan , keska ajal naersin teisi , kes kodust välja ei saanud , sest vanemad ei lubanud . </s> <s> Naersin ja uhkeldasin , aga kodus nutsin nagu loll , et pean olema üksi , et mul pole kedagi . </s> <s> Ainus pluss ema kadumisel oli , et ei pidanud kommunistlikesse lasteorganisatsioonidesse kuuluma . " </s> </p>
<p> <s> " Pärast siis tuli välja , kus su ema oli või ? " </s> </p>
<p> <s> " Ei . </s> <s> Siiamaani ei tea . </s> <s> Ja nüüd enam ei huvita ka . </s> <s> Eesti on juba ammu iseseisev , peaks ju olema olnud võimalusi endast teada anda . </s> <s> Ma loodan , et ta on surnud . </s> <s> Vähemalt jääb hea mälestus . " </s> </p>
<p> <s> " Mnjah , " ütles Mart . </s> <s> Oli selge , et talle , suure pere armastatud pojale , tundus ema surma soovimine üle mõistuse . </s> </p>
<p> <s> " Saad aru , olin kindel , et mu ema mind ei unusta ja niipea , kui võimalik , võtab ta minuga ühendust , " püüdsin seletada . </s> <s> " Aga ei midagi . </s> <s> Igasugust infi oli - kord oli mu ema nähtud Prantsusmaal , kord Rootsis , keegi kobises koguni midagi Ameerikast . </s> <s> Ise käisin teda otsides tiiru Soomeski ära . </s> <s> Ah , jama . " </s> </p>
<p> <s> " Sa nüüd ka oma sugulastega läbi käid ? " </s> </p>
<p> <s> " Milleks ? </s> <s> Emapoolsetest on ainult tädi Salme elus ja seegi elab nüüd Kanadas . </s> <s> Jube palju on ilmunud välja isa esivanemaid ja nende sugulasi , kes kõik on kusagil elanud ja nüüd ära surnud ja kelle kama kõik mulle määratud on . </s> <s> Teised isapool-sed sugulased on kõik tigedad . </s> <s> Eriti mu vanem poolvend ja selle ema . " </s> </p>
<p> <s> " Sul on vend ? </s> <s> Miks sa sellest rääkinud ei ole ? " </s> </p>
<p> <s> " Millest ma üldse sulle rääkinud olen ? </s> <s> Jah , mul on vend , aga kuna ta üritas isale mu ema pärast kogu aeg siga keerata , siis sai isal hing täis ja ta märkis oma testamendis ära , et kõik , mis tal on või saab olema , kuulub pärast tema surma mulle ja vennale mitte midagi . " </s> </p>
<p> <s> " Oligi selline testament ? " </s> </p>
<p> <s> " Jah . </s> <s> Ausalt öeldes ei ole mul midagi selle vastu . " </s> <s> Naersin , st üritasin naerda . </s> <s> Tegelikult olin hoolimata kuumast kohvist veidralt higine ja värisesin külmast - ma polnud varem ühelegi mehele oma perekonnast nii palju rääkinud . </s> </p>
<p> <s> " Suur kahjurõõm ? " </s> </p>
<p> <s> " Ei . </s> <s> Äraelamisvõimalus . " </s> </p>
<p> <s> " Mismoodi ? " </s> </p>
<p> <s> " No millest ma sinu arust siis elan ? </s> <s> Sellest , et käin paar korda nädalas Briti töö juures arvutit näppimas ? </s> <s> Või äkki arvasid , et ma olen prostituut ? </s> <s> Või mingi kriminaal ? " </s> <s> Pidasin väikese pausi . </s> <s> " Mul on kesklinnas neli maja . " </s> </p>
<p> <s> Naeru ajas peale , kui totaka näoga Mart mulle otsa vaatama jäi . </s> </p>
<p> <s> " Ausalt öeldes ... ma isegi ei mõelnud , millest sa elad . " </s> </p>
<p> <s> " Nii , " ütlesin ma , panin tühja kohvitassi käest ja tõusin voodist . </s> <s> " Aitab naljast . </s> <s> Vaata neid pilte , kui sind huvitab . </s> <s> Ma ei taha neist asjust enam mõelda . " </s> </p>
<p> <s> Ronisin vannituppa , lasin sooja vee jooksma ja vahtisin endale peeglis otsa . </s> <s> Mida Mart sellest kõigest arvab ? </s> <s> Leiab ta , et olen kahtlase perekonna järeltulija ja kaob ? </s> <s> Või hakkab tal must minu kummalise lapsepõlve tõttu hale ja ta ei kao ? </s> <s> Või mõtleb ta neile neljale majale , oma keskpärasele sissetulekule ja ei kao sellepärast ? </s> <s> Kuradi kurat , sõimasin ennast , miks ma pidin talle üldse midagi rääkima ? </s> <s> On liigne lobisemine kunagi kellelegi õnne toonud ? </s> <s> Nojah , olime ju Mardiga üle aasta koos olnud , aga ... </s> <s> Oh kurat , keegi võiks ju inimesel olla , kes ütleks , millal end siduda võib ! </s> <s> Olin seni seda iga hinna eest vältinud . </s> </p>
<p> <s> Kui ma pooleteise tunni pärast , vahvad vanni- , kreemi- ja muud iluprotseduurid läbiteinuna rahulolevalt ja roosalt vannitoast välja tulin , asjatas Mart köögis . </s> </p>
<p> <s> - Ta vist ikkagi hoolib minust , mõtles minu romantiline pool . </s> </p>
<p> <s> - Ta mõtleb neist neljast majast , põlastas mu teine pool . </s> </p>
<p> <s> Hiljem , kui koos telekat vahtisime , leidsin , et lõpp hea on ikka kaisus telekat vaadata . </s> <s> Ja et kaisuomanik on just Mart ja mitte keegi teine . </s> </p>
<p> <s> " Kuule , " ütles Mart . </s> <s> " Ma hakkasin ükspäev mõtlema , et me oleme ikka päris kaua kahekesi koos olnud . " </s> </p>
<p> <s> " Oleme , " olin nõus . </s> <s> " Sul on siiber vä ? " </s> </p>
<p> <s> " Ei , vastupidi . </s> <s> Mu isal on laupäeval juubel . </s> <s> Tuled ka ? " </s> </p></div3>
          <div3 type="alaosa"><head> XVI </head>
<p> <s> Tegelikult küll kahekümnes ( jälle karmid võitlused , kus vahepeal kadunud asi üles leitakse , aga rõõmu asemel tuleb sellest hoopis jama ) , aga kuna mu sünnipäev on kuueteistkümnendal kuupäeval , peab olema nr 16 viimane . </s> </p>
<p> <s> Loomulikult ei kestnudki mu tubliolek kuigi kaua . </s> <s> Kaks nä-dalat hiljem helistas Britt , ja ettepanek oli karm : nüüd ja kohe , mingi saunakas . </s> </p>
<p> <s> Ja mina olin äkitselt kui munas kana - mida ma Mardile ütlen ? </s> <s> Kas ma peaksin midagi ütlema ? </s> <s> Jne , jne. </s> <s> Otsustasin , et ütlen , nagu asi on . </s> <s> Et pidu jne. </s> </p>
<p> <s> Mart vaatas mind mossis näoga . </s> </p>
<p> <s> " No eks sa mine , kui sa teisiti ei saa , " ütles ta lõpuks . </s> </p>
<p> <s> " Kamoon , mis on siis ? " </s> </p>
<p> <s> " No ma ei tea . </s> <s> Mulle tegelikult ei meeldi see , et sa lähed . " </s> </p>
<p> <s> " Tahad kaasa tulla ? </s> <s> Tule ! " </s> </p>
<p> <s> " Ei . </s> <s> Mulle ei meeldi vaadata , kuidas sa purjus oled , mulle ei meeldi , kui te Britiga kahekesi praalite ja bravuuritsete , n.ö " mõnusad mutid " olete . " </s> </p>
<p> <s> " Aitäh ! " </s> <s> Kas tuleb esimene peretüli ? </s> </p>
<p> <s> Mart leebus . </s> </p>
<p> <s> " No loomulikult mine , kui Britt kutsus . " </s> </p>
<p> <s> " Ta ütles , et tal olevat mingi diil arenemas , et ta üksi ei taha . " </s> </p>
<p> <s> " Sa ei pea vabandama . " </s> </p>
<p> <s> " Ma ei vabandagi , lihtsalt ütlesin . " </s> </p>
<p> <s> " Jajaa . " </s> </p>
<p> <s> Tegelikult ajas mind vihale , et Mart ei võtnud selgemat seisukohta . </s> <s> Oleks konkreetselt ja karmilt öelnud : ei , sa ei lähe kuskile . </s> <s> Oleks olnud Mees . </s> <s> Mitte nagu nüüd - lähen välja ilma rõõmuta , paha maitse suus ; koju jääda oleks samuti nõme . </s> </p>
<p> <s> Niisiis - saunakas . </s> </p>
<p> <s> Mõnikord ei saa ma Britist aru . </s> <s> Igasugused soliidsed kutid , kes talle minu meelest hästi sobiksid , põlgab ta ära , et olevat igavad . </s> <s> Ja siis sukeldub hirmsasse lovesse mõne täiesti tavalise , ilmetu ja ennasttäis kutiga . </s> <s> Võibolla ta kardab , et sarnase staatusega mehed austavad teda liialt tema ameti pärast . </s> <s> " Tavalised mehed " võtavad teda vaid nägusa emasena . </s> </p>
<p> <s> Seekordne jurakas polnudki väga paha , tema sõbrad see-eest aga küll . </s> <s> Britt läks juba üsna õhtu alguses tahatuppa va vanainimeste asja õiendama , mina üritasin end igavuse peletamiseks rihmaks tõmmata . </s> <s> Kaks tibi oli peale meie veel , aga need olid leebelt öeldes ajudeta tegelased . </s> <s> Sain jutu peale juraka noorema vennaga , kes oli kolmeteistkümneaastane . </s> <s> Marek oli nimi . </s> <s> Võibolla just tänu noorusele polnud ta omandanud selles seltskonnas valitsevat " kõva mehe " mentaliteeti . </s> </p>
<p> <s> Sõbrad otsustasid kaklema hakata . </s> <s> Mille või kelle pärast , ma aru ei saanud , vaevalt nad isegi said . </s> <s> Igatahes , kui pikaajaline teineteiseprõmmimimine oli lõppenud ja üks neist , nina verine peas , salatit sõi , nii et koos salatiga ka omaenda ninaverd neelas , sai mul siiber . </s> <s> Võtsin laualt õllepudeli ja kutsusin Marekit : </s> </p>
<p> <s> " Lähme kuhugi . </s> <s> Ma enam ei suuda ! " </s> </p>
<p> <s> Marek naeris ainult ja tuli minuga kaasa . </s> </p>
<p> <s> " Jalutame sinna eemale , seal kivide peal on mõnus istuda , hästi ilus , " tegi ta ettepaneku . </s> <s> Tal oli õigus . </s> <s> Tõesti oli ilus . </s> <s> Mets kohises ja lõhnas kergelt sügise järgi . </s> <s> Megalt kena kant , mõtlesin ma . </s> </p>
<p> <s> Marek võttis taskust suitsupaki ja pakkus mulle . </s> </p>
<p> <s> " Tänan , ei . " </s> </p>
<p> <s> Poiss süütas suitsu ja puhus uhkelt rõngaid . </s> <s> Küll poosetab , mõtlesin . </s> <s> Toas ta suitsu ei teinud . </s> </p>
<p> <s> " Sa tead , et suitsetamine mõjub potentsile pahasti ? " küsisin . </s> </p>
<p> <s> " Mis see veel on ? " </s> </p>
<p> <s> " Noo ... " </s> <s> Kuidas seletada seda asja mingile alaealisele ? </s> <s> " No kui sa peaksid tüdrukuga voodisse minema , võid hätta jääda . " </s> </p>
<p> <s> " Et ei tõuse või ? </s> <s> Häh , seda nalja küll ei juhtu ! " </s> </p>
<p> <s> - Säh sulle alaealisust , väga suureline poiss . </s> <s> Otsustasin tee-ma edaspidi puutumata jätta , polnud mingit huvi veenduda selles , kas ta jääb hätta või mitte . </s> <s> Leidsin , et tark oleks hoopis temalt ta venna kohta küsida . </s> <s> Mina kui Briti sõbranna ja üle-üldse . </s> </p>
<p> <s> " Ah , mis ta ikka on , minu meelest on ta lahe tüüp . </s> <s> Sellest seltskonnast kõige lahedam . " </s> </p>
<p> <s> Vaieldamatult . </s> </p>
<p> <s> " Aga tead , ta sai endale üleeile maru änksa auto ! </s> <s> Tahad näha ? " </s> </p>
<p> <s> " Miks mitte . " </s> </p>
<p> <s> Marek hüppas kivilt püsti , jägnesin talle . </s> <s> Läksime tagasi hoovile , kõrvalhoone juurde . </s> </p>
<p> <s> " Tead , ta ostis kunagi metsa kokku . </s> <s> Ja müüs seda edasi . </s> <s> Ja üks klemm jäi talle kahekümne viie tonniga sisse . </s> <s> No ja minu vend lubas sellele klemmile sõbrad kaela saata , kui see võlga tagasi ei maksa . </s> <s> Ja klemmil läks junn jahedaks ja ta kinkis mu vennale auto . </s> <s> Maru lahe masin on . </s> <s> Ameerika oma . </s> <s> Varastatud , aga kahe nädalaga pidi üks paberid organiseerima ja siis võib sellega sõitma hakata . " </s> </p>
<p> <s> Marek avas kõrvalhoone uksed ja ... sa pühade vägi , see oli ju Seksmobiil ! </s> <s> Ma oleks ta tuhandete seast ära tundnud ! </s> <s> Minu Seksmobiil ! </s> <s> Kui kaua ma polnud teda näinud ? </s> <s> Ja nüüd oli ta siin ! </s> <s> Kakskümmend viis tuhat ? </s> <s> On nad lollid ? </s> </p>
<p> <s> Jäin soolasambana seisma . </s> <s> Ei liigutanudki end , kui Marek mind sõitma kutsus . </s> </p>
<p> <s> Kõrvalhoone ees oli lauge kallak , et autoga võimalikult mugav välja sõita oleks . </s> <s> Taganesin mööda seda , jalad kui keedetud makaronid , kuni selg puutus vastu puuriita . </s> <s> Tegelikult ei suutnud ma oma silmi uskuda ! </s> <s> Olin momentaalselt täiesti kaine . </s> </p>
<p> <s> Marek sõitis Seksmobiiliga kõrvalhoonest välja . </s> <s> Märkas aga siis mu segaduses nägu , jättis Seksmobiili seisma ja hakkas minu poole tulema . </s> </p>
<p> <s> " Mis viga ? " jõudis ta küsida . </s> </p>
<p> <s> " Käsipidur ! " jõudsin ma hüüda , sest Seksmobiil hakkas minu poole tulema . </s> <s> Mu selja taga ja vasakul küljel oli puuriit , paremal lõhutud puude hunnik . </s> <s> Kui ma sinna otsa jõuaks ... </s> </p>
<p> <s> Aga ei . </s> <s> Seksmobiil sai mu kätte . </s> <s> Kuratlik jõud , ausõna . </s> <s> Sain tagumise stangega ilge obaduse vastu sääreluid . </s> <s> Ja siis õige kammaijaa alles algas ... </s> </p>
<p> <s> Nüüd istun ma haiglas , jalad kipsis - luumõrad kummalgi jalal . </s> </p>
<p> <s> Mart käis mind vaatamas , ei öelnud küll midagi , aga näha oli , et kutt oli sisimas kahjurõõmus : ma ju ütlesin ! </s> <s> Britt käis ka , silmad häbi täis , et mind nii lollile peole kutsunud oli . </s> </p>
<p> <s> Vähemalt on nüüd mingisugune lootus Seksmobiili tagasi saada , kuigi teda on vahepeal kõvasti hooratud , käivitatud juhtmete , mitte võtmetega ja ... </s> </p>
<p> <s> - Ah kurat , saaks siit haigemajast välja , teeks ühe normaalsete inimeste korraliku kräu ! </s> </p></div3>
        </div2>
        <div2 type="alaosa">
          <head> SEITSE PÄEVA </head>
          <div3 type="alaosa"><head> Eellugu </head>
<p> <s> " Sa mõtle järele , " räägib Kristiina . </s> <s> " No mida on sul seal nüüd peale hakata . </s> <s> Aga see administraatoriks pakkumine on ikka veel jõus . </s> <s> See Maive salong . </s> <s> Muide , ma haipisin sind päris kõvasti . </s> <s> Okei , ei ole just midagi suurt ja erilist , aga midagi ikka . </s> <s> Ja elada võid meie juures , Greg pole vastu , ma olen temaga juba rääkinud . </s> <s> No ausalt . </s> <s> Tuled Tallinna , näed inimesi , lähed mingitele kursustele - ja järgmisel aastal saad kindlasti kooli sisse . " </s> </p>
<p> <s> Olen vait . </s> <s> Olen kohe täitsa pikalt vait . </s> <s> Nii pikalt , et Kristiina arvab , et telefoniga on midagi lahti . </s> </p>
<p> <s> " Hallo ? </s> <s> Kuuled ikka vä ? " </s> </p>
<p> <s> " Kuulen . " </s> </p>
<p> <s> " No mis sa arvad ? " </s> </p>
<p> <s> Olen jälle natuke aega vait . </s> </p>
<p> <s> " Tead , " ütlen ma siis . </s> <s> " Niiväga kui ma ka ei tahaks , ei saa ma sulle öelda , et sul pole õigus . </s> <s> Mingi point on su jutus olemas . " </s> </p>
<p> <s> Kristiina naerab . </s> </p>
<p> <s> " Sa ei ihna öelda , et sellisest pakkumisest oled sa unistanud ! " </s> </p>
<p> <s> Ma ei ole sellisest pakkumisest unistanud . </s> <s> Kaugeltki mitte . </s> <s> Ma ei saaks , isegi kui purjus oleksin , unistada tibilikust administraatorikohast mingis peenes ilusalongis . </s> <s> Aga veel vähem kujutaksin ette töötustaatust oma kodulinnas , kus elab paarkümmend tuhat inimest ja kus mind teatakse kui Silveri ekspruuti ... </s> </p>
<p> <s> Niisiis - tere , Tallinn . </s> <s> Võimaluste linn . </s> <s> Eesti Ameerika . </s> </p></div3>
          <div3 type="alaosa"><head> Oktoober </head>
<p> <s> Jõuan Tallinna bussijaama pisut peale kahtteist öösel . </s> <s> Bussijaamas on öised lõhnad ja öised inimesed . </s> <s> Kes ootab närviliselt viimast bussi , kes loodab , et teda siit ööseks minema ei aeta . </s> <s> Ühel tädil on nähtavasti kopsudega pahasti , köhib , mingi narts suu ees , ja ei saa pidama . </s> <s> Lähen temast kaarega mööda - äkki veel nakkab . </s> <s> Telefoniautomaadi juures lasen oma suure spordikoti põntsuga põrandale ja võtan rahakoti vahelt telefonikaardi . </s> <s> Mingi tibi vaatab eemalt huviga minu poole . </s> <s> Valin numbri . </s> <s> Tibi tõuseb . </s> </p>
<p> <s> Kristiina number laseb kaua oodata . </s> <s> Jõuan juba mõelda , et ta on ära unustanud , et ma täna pidin tulema , kui kuulen Gregi häält , taustaks mingi muss ja müra . </s> </p>
<p> <s> " Jaaah ? </s> <s> Kes on ? </s> <s> Mida ? " </s> </p>
<p> <s> Ma pole veel jõudnud sõnagi öelda . </s> </p>
<p> <s> " Hallo ? </s> <s> Ma ei kuule ! </s> <s> Rääkige siis ! " </s> </p>
<p> <s> " Anna siia , see võib Riin olla , " kuulen Kristiina häält ja krõbinat , kui Kristiina telefoni enda kätte võtab . </s> </p>
<p> <s> " Riin ? " </s> </p>
<p> <s> " Tšau , Kristiina ! " </s> </p>
<p> <s> " Kus sa oled ? " </s> </p>
<p> <s> " Bussijaamas . " </s> </p>
<p> <s> " Oskad siia tulla ? " </s> <s> Hotell . </s> <s> Baarid ja restoranid . </s> </p>
<p> <s> " Oskan . " </s> </p>
<p> <s> " Ma tulen poole tunni pärast peaukse juurde , sobib ? " </s> </p>
<p> <s> Tibi mu kõrval vaatab mind nagu koer , kui telefonitoru hargile riputan . </s> </p>
<p> <s> " K-kas ma to-tohiksin t-teie t-telefonika-aarti kasutada ? " küsib . </s> <s> " Mu-mul oleks ... " </s> </p>
<p> <s> " Jah , palun . " </s> <s> Sellel kaardil on mingi kümp ainult peal . </s> </p>
<p> <s> Vean oma koti eemale ja ootan seal . </s> <s> Tibi vist on hädas . </s> </p>
<p> <s> " Halloo ! " hüüab ta telefonitorusse . </s> <s> " Ma olen veel Tallinnas ! </s> <s> Jah , Tallinnas ! " </s> </p>
<p> <s> Imelik , ei kokutagi , mõtlen . </s> <s> Valehäire . </s> </p>
<p> <s> " Ma-ma jäin bu-bussist maha ! </s> <s> Ä-äkki te saate mulle järele tulla ? - Jah , bussijaamas ! </s> <s> Nägemist ! " </s> </p>
<p> <s> Tibi riputab toru hargile ja ulatab mulle kaardi . </s> </p>
<p> <s> " Kaks seitsekümmend viis , " ütleb ta . </s> </p>
<p> <s> " Mida ? " ei saa ma aru . </s> </p>
<p> <s> " Kaks seitsekümmend viis lä-läks see kõne , ma ko-kohe otsin . " </s> </p>
<p> <s> " Nii lühike kõne ei maksa midagi , " naeran mina . </s> <s> Tibi jääb mind kogeldes tänama . </s> </p>
<p> <s> Mulle meeldib öösel ringi kolada . </s> <s> Öösiti lõhnab kõik hoopis teisiti kui päeval . </s> <s> Praegu lõhnab kõdulehtede ja vihma järele . </s> <s> See on mõnus lõhn . </s> <s> Ärev ja parastav lõhn : nii , saite nüüd , sähke see sügis , varsti on kõik lõppenud , närtsinud ja surnud , ja algab talv . </s> <s> Ja need hääled : kihutav auto , tümps tänavale kostmas , mõned joobnud hüüatused , mõned koerahaugatused - kõik nagu kiirustaksid kuhugi , püüaksid võtta viimast . </s> <s> Sügis . </s> </p>
<p> <s> Millegipärast peetakse kevadet kõige alguseks , kuigi koolid ja telehooajad ja muu taoline algab just sügisel . </s> <s> Võibolla ongi tegelikult sügis see alguse märk , noh , nii , et suvi on väike lõbus vahepala - kõik õitseb ja kasvab ja kannab vilja , ja siis tuleb looduse tõeline olek , kus vohamine sumbub , toimub midagi külma ja fataalset , hirmutavat ja masendavat , mis pärsib mõtlemisvõime , ja mingi aja pärast on see möödas . </s> <s> Nii et kevad on hoopis lõpp . </s> <s> Mitte algus . </s> <s> Loodus lihtsalt väsib , ja suvi on ajutine boonus . </s> </p>
<p> <s> Selliseid mõtteid mõtlen , kui kõnnin kesklinna poole , spordikott üle õla ja sodimärjad lehed jalge all . </s> <s> Süütan suitsu . </s> <s> See hõõgub keset pimedat tänavat nagu jaaniussike ja lõhnab kui närvide rahustus . </s> </p>
<p> <s> Hotelli kõrghoone särab tuledes . </s> <s> Ma pole siin varem käinud . </s> </p>
<p> <s> " Tšau , ma nii-ii ootasin sind ! " </s> <s> Kristiina rõõm on suuresti tingitud veinist , mille lõhn tal suust välja käib . </s> <s> " Lähme üles , Greg võttis siin toa , et ei peaks öösel kuhugi sõitma hakkama , paned asjad sinna ja lähme alla . </s> <s> Saad mu sõpradega tuttavaks ja . " </s> </p>
<p> <s> Sõidame liftiga üles . </s> </p>
<p> <s> Päevavalguslamp toas on halastamatu . </s> <s> Näen välja nagu mingi sagris maksahaige , nägu laiguline . </s> <s> Vist läheb enda valmisseadmisega rohkem aega kui algul kavas oli . </s> <s> Kristiina näeb , muide , veel jubedam välja . </s> <s> Kas see nüüd mingi lohutus on , ei usu . </s> <s> Lapsepõlves pidasin teda vaata et üheks kõige ilusamaks inimeseks maailmas , peaaegu et ilu etaloniks . </s> <s> Ehk minu kiindumus tema ilusse oligi põhjuseks , miks me omavahel läbi saime . </s> <s> Kiindunud ja kuulekas laps on ju lahe . </s> <s> Praegu , kui ma Kristiinat vaatan , ma enam nii ei mõtle . </s> <s> Kõik on kulunud argiseks , nagu oleks kogemata teatris lava taha sattunud ja näed seda hullu grimmi ja marlist kleite . </s> <s> Huvitav , kas mina ka kolmekümnesena juba vanaks hakkan jääma ? </s> <s> Vaatan ta käsi ja kaela . </s> <s> Mina tema asemel ei kannaks ilma varrukateta kleiti , õlavarre nahk pole tal just kõige pringim , ja see meik on kah harukordselt mannetu . </s> <s> Liiga tume . </s> <s> Ütlen talle seda , kui oma kingituse üle olen andnud . </s> </p>
<p> <s> " Mulle meeldib , see on nagu päevitunud jume , " paneb Kristiina mu paki teiste kõrvale . </s> </p>
<p> <s> " Tume puuderkreem teeb vanemaks , " püüan viisakas olla . </s> </p>
<p> <s> " Never maind . </s> <s> Lähme alla . " </s> </p>
<p> <s> " Oota , ega ma siis niisama ei saa tulla , " olen üllatunud . </s> </p>
<p> <s> " Oh . " </s> <s> Kristiina igatseb vist teiste juurde . </s> <s> " Läheb sul kaua ? " </s> </p>
<p> <s> " Ei usu , " teen optimistlikku häält ja kaon vannituppa . </s> </p>
<p> <s> " Mis Greg sulle kinkis ? " hüüan riideid vahetades . </s> <s> Vannitoa uks on lahti . </s> </p>
<p> <s> " Ma ei tea veel , ma teen alles pärast kingitused lahti . " </s> </p>
<p> <s> " Miks pärast ? " </s> </p>
<p> <s> " Mulle meeldib saada korraga hästi palju asju . " </s> </p>
<p> <s> Uurin end peeglist . </s> <s> Vannitoa peegel on märksa inimsõbralikum . </s> <s> Vist ei hakkagi pingutama , all on nagunii pime . </s> </p>
<p> <s> Mina aru ei saa , miks peaks oma sünnipäeva mingis diskoteegis pidama . </s> <s> No okk , nii veel , et kõigepealt tehakse kodus lõhnad juurde ja süüakse kõht täis , aga et diskoteeki sööma ... ma ei tea . </s> <s> Võibolla olen ma lihtsalt noor ja rumal ja mul on veel sitaks arenguruumi , igatahes mind häirib see . </s> <s> Kõrval on teine posu laudu kokku lükatud , teine sünnipäev . </s> <s> Ja siis püüab üks seltskond teisest " ta ee-laa-guuu " üle karjuda . </s> <s> Tümps taustaks . </s> </p>
<p> <s> Näksin juustu ja joon veini . </s> <s> Juust on hea . </s> <s> Vein pähe ei hakka . </s> <s> Mingi oma seltskond , kõik minust vähemalt kümme aastat vanemad . </s> <s> Kerge tüdimus . </s> <s> Huvitav , kui kaua siin veel ollakse ? </s> </p>
<p> <s> " No ma ütlen , ausalt , see naine on prost ! </s> <s> Või vähemalt oli kunagi ! " läheb mu kõrval üks vestlus hästi valjuks . </s> </p>
<p> <s> " No ja siis ? " </s> </p>
<p> <s> " Mis " ja siis " ? </s> <s> Hendrik on sellega ? ! </s> <s> Mis nad käivad või ? " </s> </p>
<p> <s> " No las käivad , mis sinul sellest . " </s> </p>
<p> <s> " Aga ikkagi ... " </s> </p>
<p> <s> " Anutriinu , kallis , tasa , tasa ... " </s> </p>
<p> <s> Mida juttu . </s> <s> Okei , arusaadav , see naiska , kellest jutt oli , näeb tõesti väga hea välja , minu laua tibi leidis talle miinuse - prost </s> </p>
<p> <s> Inimestele meeldib , kui on olemas teatud kastid , mingid parameetrid , mille alusel end korralikuks , heaks , edukaks vmt pidada . </s> <s> Et kui on loetud need-ja-need raamatud , siis oled haritud . </s> <s> Kui käid seal-ja-seal , oled lugupeetud või prominent . </s> <s> Kui põlgad seda-ja-seda , oled korralik inimene ja keegi ei saa sind hukka mõista . </s> <s> Kui selliseid raame pole , läheb inimene kurvaks . </s> <s> Või kui keegi on öelnud , et asi on nii , ja inimene hakkab selle mõttega elama , ja siis tuleb välja , et see oli lihtsalt sõnakõlks , mitte mingi dogma , on tema maailm jälle pea peale pööratud . </s> </p>
<p> <s> Kui ma Silveriga kokku sain , olin hämmingus tema põhimõtetest . </s> <s> Kuidas tema meelest asjad käivad . </s> <s> Ja teda kõrvalt vaadates nägin , et käivadki . </s> <s> Pidasin temast kõvasti lugu , kuni hetkeni , mil paar tema põhimõtet koolis poetasin . </s> <s> Teised said naerda ja püüdsid mulle selgeks teha , et elu pole mingi mafioosne ärategemine ja siidpatjadel vedelemine . </s> <s> Siis hakkasin ma natuke mõtlema . </s> <s> Ja tulid esimesed tülid . </s> <s> Minupärast oleks võinud nad lihtsalt vaidlusteks jääda , kuid Silverile käis munade peale , et mu jutus oli loogika . </s> <s> Tavaliselt lõpetasin tüli sellega , et vaatasin talle lamba pilguga otsa ja palusin vabandust , et ma lihtsalt tahtsin natuke arutleda , et mul polnud kavaski teda solvata või mida iganes . </s> <s> Ja kui ta natuke leebus , pistsin talle käe püksi . </s> <s> Lihtsad inimesed , lihtsad lahendused </s> </p>
<p> <s> Avastan , et Kristiina parimat sõbratari , Dianat , polegi . </s> </p>
<p> <s> " Diana ei tulnudki või ? " </s> </p>
<p> <s> " Ei , " räägib Kristiina näoga , nagu oleks tegemist mingi saladuse või tabuteemaga . </s> <s> " Tead , nad ei saa Gregiga kuigi hästi läbi , ma muidugi kutsusin , aga noh . " </s> </p>
<p> <s> " Aga Greg , kus ta siis ise on ? " </s> </p>
<p> <s> " Ma ei tea , " kehitab ta närviliselt õlgu . </s> </p>
<p> <s> " Enne ju oli ? " </s> </p>
<p> <s> " Oli küll . </s> <s> Ta ei öelnud , kuhu ta läks , lihtsalt , et mingid asjad on ajada . " </s> <s> Kristiina naerab kurjalt . </s> <s> " Karta on , et Diana pole ainus , kellega ta läbi ei saa . </s> <s> Ta ei räägi juba pikemat aega mulle oma käikudest . " </s> </p>
<p> <s> Kristiina haarab veiniklaasi pihku . </s> <s> Ega ometi ei hakka mingi pihtimine , et " äkki petab " vmt ? </s> <s> Ma ei viitsiks seda kuulata . </s> </p>
<p> <s> " Kuule , ma lähen käin kempsus . " </s> </p>
<p> <s> " Oi , Riin , ma ei pannud sind tähelegi ! " </s> <s> Greg on ülevoolavalt rõõmus mind nähes . </s> <s> Võtab mu ümbert kinni ja proovib suudelda . </s> <s> Pööran näo ära , musi satub kaelale . </s> <s> " Ma olen alati öelnud , et mulle meeldivad noored naised . " </s> </p>
<p> <s> " Kamoon , " ütlen ma . </s> <s> " Võta vaiksemalt . " </s> <s> Aga ta on seda just publiku pärast teinud . </s> <s> Mehed naeravad . </s> <s> Mul on piinlik . </s> <s> Eelkõige Kristiina ees , kes kohe mu kõrval seisab . </s> <s> Kuigi - hoopis Gregil peaks piinlik olema . </s> </p>
<p> <s> " Kui vana sa oled ? </s> <s> Kaheksateist ? </s> <s> Mmm , just minu maitse . " </s> </p>
<p> <s> Ma ei kiirusta talle ütlema , et olen juba 19. </s> <s> Tõmban end Gregi kaisust lahti , istun oma kohale ja süütan suitsu . </s> </p>
<p> <s> " Aa , muide , rahvas , ma arvan , et nüüd tuleks pidu ära lõpetada . " </s> </p>
<p> <s> Naer . </s> </p>
<p> <s> " Ei , päriselt . </s> <s> Kaua on kestnud see asi . </s> <s> Ja , Kristiina , " Greg võtab Kristiinal õlgadest kinni ning vaatab talle otsa . </s> <s> " See meie asi on ka kaua kestnud . </s> <s> Aga parem õudne lõpp kui lõputu õudus , eks ole ? </s> <s> Ja veel parem pidulik lõpp kui lõputu õudus ? </s> <s> Nii et see pidu oleks ju täitsa kobe punkt meie niigi pikaks veninud kooselule ? " </s> </p>
<p> <s> Minu arust läheb asi üle piiri , isegi purjus Gregi puhul . </s> <s> Paar tüüpi turtsatavad , enamus on arusaamatute nägudega , ootavad puänti . </s> <s> Aga seda ei tule . </s> </p>
<p> <s> " Sa oled ennast segi joonud , " ütleb Kristiina . </s> </p>
<p> <s> " Ei , juu stuupid vuumän , ma ei ole end segi joonud . </s> <s> Ma olen end lihtsalt sellisesse seisu võtnud , et mul on jumalast pohhui , mida sina sellest arvad . </s> <s> Sest see , tibu , on juba vana mõte . " </s> </p>
<p> <s> Ma teadsin varem küll , et ajalehe-inimesed kivi panevad , aga ma olin ette kujutanud , et seda teevad vaid ajakirjanikud , mitte reklaamiosakonna inimesed . </s> <s> Ja kõige vähem Kristiina-sugused . </s> <s> Aga - vale vastus . </s> </p>
<p> <s> Seisan hotellitoas akna all . </s> <s> Päikesetõus . </s> <s> Nii kõrgelt tundub kõik teisiti . </s> <s> Meri ja vanalinn . </s> <s> Peaaegu raagus puuladvad . </s> <s> Pruun ja hall , aga värvid on selged . </s> <s> Kõik on hästi vaikne ja ilus . </s> <s> Mõistetamatult rahulik . </s> </p>
<p> <s> Kristiina istub voodi peal . </s> <s> Ta on piibutoppimise lõpetanud . </s> </p>
<p> <s> " Sa ei taha ? " </s> </p>
<p> <s> Raputan pead . </s> <s> Mulle ei meeldi kanep . </s> <s> Alko on mõnusam , ma tean täpselt , mis minuga juhtub , kui seda tarbin . </s> <s> Kanepiga aga on tunne , nagu ei suudaks ma end valitseda , ma ei saa aru , kes ma olen . </s> <s> Identiteediprobleemid . </s> </p>
<p> <s> Kristiina tõmbab sügavalt kopsu ja jääb paariks sekun-diks , hing ja silmad kinni , istuma . </s> </p>
<p> <s> Filmis oleks sellises situatsioonis - äsja maha jäetud - naisterahvast kindlasti kujutatud sassis juuste ja laialiläinud ripsmetušiga , Kristiina aga istub kui jääkuninganna , see rõve tume puuderkreem on vähemaks kulunud ja hommikuhämaruses paistab ta lausa kena . </s> </p>
<p> <s> Kristiina puhub suitsupahvaku suust välja ja avab silmad . </s> </p>
<p> <s> " Fakk off , selline mees . " </s> </p>
<p> <s> Tulen akna alt ära ja istun kõrvalvoodile . </s> </p>
<p> <s> " Mis saab siis nüüd ? " julgen küsida . </s> </p>
<p> <s> " Vaatame . </s> <s> Midagi erilist ei saa . " </s> </p>
<p> <s> " Lähen tagasi koju ? " </s> </p>
<p> <s> Kristiina teeb uue kõssu . </s> </p>
<p> <s> " Aa , et sinust , mis saab . </s> <s> Tahad nii väga koju tagasi ? </s> <s> Äkki ei läheks siiski ? </s> <s> Äkki jääd ikka Tallinnasse ? </s> <s> Saad aru , ma ... ma vist ei tahaks päris üksi olla ... " </s> </p>
<p> <s> Hetke arvan , et Kristiina hakkab nutma , aga ei . </s> <s> Vist hakkab kanep mõjuma , Kristiinal on kuidagi äraolev ilme . </s> </p>
<p> <s> " Mh , " turtsatab ta nukralt . </s> <s> " Selline mees . </s> <s> Selline . " </s> </p>
<p> <s> Ma ei oska midagi peale hakata . </s> <s> Kuidagi hommikuselt hõre ja higine on olek , suu kuivab . </s> <s> Läheks magama ? </s> <s> Und küll pole , aga ma ei näe põhjust öö läbi üleval olla . </s> </p>
<p> <s> Ärkan , suus on kuiv sitamaitse . </s> <s> Võõralt liigpuhaste linade lõhn , seisev õhk . </s> <s> Sekundiga tuleb meelde , kus olen . </s> <s> Kell on pool üksteist . </s> <s> Veel peaks hommikusööki saama . </s> </p>
<p> <s> Kristiina paotab mu liigutamise peale silmi . </s> </p>
<p> <s> " Hommik , " ütlen . </s> </p>
<p> <s> " Hommik-hommik , " vastab ta ja ringutab . </s> </p>
<p> <s> " Teeks käpsa , saaks veel midagi süüa , " pakun . </s> </p>
<p> <s> Kristiina jääb äkki tõsiseks , vaatab tuima pilguga lakke . </s> </p>
<p> <s> " Appi , mis sünnipäev . " </s> </p>
<p> <s> " Lähme siis või ? " üritan teemast üle minna . </s> </p>
<p> <s> " Ma vist ei taha süüa . " </s> </p>
<p> <s> " No kuule , midagi paremaks see ka ju ei muuda , kui sa hommikusöögi söömata jätad . " </s> </p>
<p> <s> Vaikus . </s> <s> Lagi on vist põnev . </s> </p>
<p> <s> " Ah , mine üksi . </s> <s> Ma mõtlen vahepeal välja , mida ma tahan . " </s> </p>
<p> <s> Lähen vannituppa . </s> </p>
<p> <s> " Ja kas ma üldse midagi tahan , " kuulen enne ukse sulgemist tema ohet . </s> </p>
<p> <s> Vannitoa põrand on soe . </s> <s> Ronin duši alla ja tembin vee parajaks . </s> <s> See veel puudus . </s> <s> See Kristiina ja Gregi asi . </s> <s> Greg on loomulikult värdjas , suure " V " -ga . </s> <s> Või siis , vastupidi , üldse ilma " v " -ta . </s> <s> Aga - miks mina ? </s> <s> Miks pean mina selliste asjade sisse sattuma ? </s> <s> Seda enam , et ma tegelikult ei olegi nendega ju eriti läbi käinud . </s> <s> Vähemalt mitte sedasi , et ma end õige lohutajana tunneksin . </s> <s> Meie suhtlemine on olnud vanast ajast saadik kui lihtsalt sugulastevaheline suhtlemine , kus üks on teisest aastaid noorem . </s> <s> Ja nooruse tõttu loomulikult ka lollim . </s> </p>
<p> <s> Ja lolli tasandilt ei saa ju mingiks šefiks lohutajaks või lapsehoidjaks hakata . </s> </p>
<p> <s> " Noh ? " küsin Kristiinalt , kui käterätist riietesse ronin . </s> </p>
<p> <s> " Ei mingit nohhi , " üritab Kristiina nalja teha . </s> </p>
<p> <s> " Hommikusöögile ? " </s> </p>
<p> <s> " Ma ei taha . " </s> </p>
<p> <s> " No ega ma sundima ka hakka . " </s> </p>
<p> <s> Hommikusöögil on vähe inimesi - enamus on juba söö-nud . </s> <s> Peale minu on vaid paar laudkonda . </s> </p>
<p> <s> Hotelli hommikusöökidel on alati teine maitse . </s> <s> Ja isu on kah hoopis teine , sellepärast võtan ma täna ka hoopis teisi asju . </s> <s> Klaasi apelsinimahla , kaks kroissanti ja putru . </s> <s> Kohvi ei võtagi . </s> </p>
<p> <s> Kõrvallauda istub üks paarike . </s> <s> Kristiina-vanused . </s> <s> Vaa-tamata väga korralikele riietele näevad nad pisut räsitud välja , naisel on silmad ka paistes . </s> </p>
<p> <s> " Ega sul mingit jama sellest ei tule , et sa minuga koos olid ? " küsib mees . </s> </p>
<p> <s> " Ah , nii kui telefoni sisse lükkasin , kuulsin , kes ja mis ma olen . " </s> </p>
<p> <s> " Sa elad siis kellegagi koos või ? " </s> </p>
<p> <s> " Loomulikult . " </s> </p>
<p> <s> " Aga " Mees tahab midagi öelda , kuid ei leia sõnu . </s> </p>
<p> <s> " Sa arvad , et kui me nüüd koos magasime , et ma äkki võtan seda kui suhete ülessoojendamist ? " </s> </p>
<p> <s> " Nojah . " </s> </p>
<p> <s> " Unusta ära . </s> <s> Me mõlemad ju teame , et sellest ei tuleks midagi välja , isegi kui tahaksime . " </s> </p>
<p> <s> " Aga see ... " </s> </p>
<p> <s> " Mu elukaaslane ? </s> <s> Tema pärast ära küll muretse . </s> <s> Jumal küll , kui see elu oleks roosiline , ma ju ei tuleks sinuga välja . " </s> </p>
<p> <s> " Kui ta roosiline pole , miks sa siis temaga koos elad ? " </s> </p>
<p> <s> " Ega mu elu sinuga roosilisem olnud . " </s> </p>
<p> <s> Paarike avastab minu ja tasandab häält . </s> </p>
<p> <s> " Loodetavasti pole Gregi kodus , " ütleb Kristiina , kui pärastlõunal tema maja ees taksost välja ronime . </s> </p>
<p> <s> Ei olegi . </s> <s> Ka enamus ta asjadest on kadunud . </s> </p>
<p> <s> " Sellepärast ta siis tegelikult selle hotellitoa võttiski , " leiab Kristiina . </s> <s> " Et öösel segamatult oma asju vedada . " </s> </p>
<p> <s> " On ta ikka ainult oma asjad võtnud ? " tunnen huvi . </s> </p>
<p> <s> " Kui selle pildi järgi otsustada , mis siin avaneb , olen ma pärast lahutust tunduvalt jõukam kui enne . " </s> </p>
<p> <s> Kristiina käib toast tuppa , vaatab kappidesse ja saht-litesse . </s> <s> Viis tuba , annab kõndida . </s> </p>
<p> <s> " Ta on seda kaua ette planeerinud . </s> <s> Isegi CD-dest on vaid need alles , mis on minu ostetud või mis talle endale ei meeldi . - Nii , vannituba on tema sodist tühi . </s> <s> Tore . </s> <s> Ei enam mingeid habemeajamisvahu pritsmeid peeglil . - Kuule , ta on ikka täielik debiilik ! </s> <s> Ta on kingaharja kaasa võtnud ! " </s> <s> Kristiina naerab lühidalt ja närviliselt ning istub vanniservale . </s> <s> " Loodetavasti ei taha ta mööblit ega muud sellist . " </s> </p>
<p> <s> Nõjatun vannitoa uksele . </s> </p>
<p> <s> " Enamustel meestel on kõrvalehüppeid ja armukesi , " arutleb Kristiina justkui omaette . </s> <s> " Ega sellepärast veel oma naist maha ei jäeta . </s> <s> Mõned elavad aastaid isegi voodit jagamata , ollakse lihtsalt sõbrad , äripartnerid firmas nimega perekond , kui nii võib öelda , aga sellepärast ei pea veel näkku sülitama , kui tunded pole need , mis kümme aastat tagasi . </s> <s> Mis ma talle teinud olen , et ta minuga niiviisi käitus ? </s> <s> Ja veel teiste ees ? " </s> </p>
<p> <s> " Midagi pole sa teinud . </s> <s> Sellepärast ta käituski ehk nii , vihast , et sa oled hea naine , et sulle pole midagi ette heita . </s> <s> Kui oleks midagi olnud , siis oleks ta saanud selle ju põhjuseks tuua ja lihtsalt lahutust nõuda . </s> <s> Nüüd mõtleb ehk , et pärast sellist alandust oled sa ta peale nagunii vihane ja tahad ise lahutada . " </s> </p>
<p> <s> " Olgu . </s> <s> Aga miks ? </s> <s> Miks ? " </s> </p>
<p> <s> " Keskea kriis , " pakun . </s> <s> Ei raatsi öelda , et tüdimus . </s> <s> Nagu see tavaliselt on . </s> <s> Näiteks minul ja Silveril oli . </s> </p>
<p> <s> " Tead , ma tunnen end nii üksi , " kurdab Kristiina . </s> <s> " Oleks mul vähemalt lapski " </s> </p>
<p> <s> " Ja siis oleks see laps nüüd ilma isata . " </s> </p>
<p> <s> " Võibolla oleks siis kõik hoopis teistmoodi . " </s> </p>
<p> <s> " Muidugi-muidugi . " </s> </p>
<p> <s> " Aga Greg ei tahtnud last . </s> <s> Tead , kui nõme see on , kui kõik sugulased ja tuttavad uurivad , et miks teil lapsi ei ole , ja mingid tädid sosistavad usalduslikult , et kas mingid naisteprobleemid ja doktor Sõritsa ja Ja siis naerad , et oh , aega küll , me tahame majanduslikult järje peale saada ja nii edasi . </s> <s> Kui tegelikult teenid kuus samapalju kui vanaema aastas pensioni saab . </s> <s> Ja tittesid nähes tuleb selline titaisu " </s> </p>
<p> <s> Telefon heliseb . </s> </p>
<p> <s> " Võta sina , " ütleb Kristiina . </s> <s> " Kui on mõni mees , siis mind ei ole . " </s> </p>
<p> <s> Mõni mees . </s> <s> Gregi uus nimi vä ? </s> </p>
<p> <s> " Halloo ? " </s> </p>
<p> <s> " Kristiina kallis , Maive siin . </s> <s> Kuule , anna andeks , ma tõesti ei saanud eile tulla . </s> <s> Ämm helistas päeval ja Oh , Anutriinu rääkis mulle , mis juhtus . </s> <s> Oled sa ikka okei ? " </s> </p>
<p> <s> " Sorri , ma ei ole Kristiina , ma olen tema täditütar . " </s> </p>
<p> <s> " Aa , Riin vä ? </s> <s> Kuule , anna palun Kristiinale . " </s> </p>
<p> <s> " Maive , " ütlen toru Kristiinale ulatades . </s> <s> Kristiina pole eriti entusiastliku näoga . </s> </p>
<p> <s> " Jah ? - Muidugi . - Ei , sest pole midagi . - Jah ? - Ma ei tea . </s> <s> Ma ei tahagi teada . - Miks mitte . </s> <s> Tule . " </s> </p>
<p> <s> Maive on poole tunni pärast kohal . </s> </p>
<p> <s> " Mitte kunagi , ma ütlen , mit-te ku-na-gi ei sõida ma enam bussiga ! </s> <s> Ausalt ! " paristab ta tervituse asemel . </s> </p>
<p> <s> " Sina ja bussiga , " turtsatab Kristiina . </s> </p>
<p> <s> " Ma mõtlesin , et minu juurest sinu juurde on ju ainult paar kilomeetert , et väljas on ilus ilm - külm jah , aga ilus - ja ma mõtlesin , et sõidaks need paar peatust bussiga . </s> <s> Et taksoga läheb sama palju aega . </s> <s> Aga , ma ütlen - aga ! " </s> </p>
<p> <s> Puhistades võtab Maive endal kasuka ( ohhoo , naarits , oktoobris ! ) seljast ja saapad ( vähemalt kolmetonnised ) jalast . </s> </p>
<p> <s> " Aga see buss , " jätkab ta toa poole astudes . </s> <s> " See tähendab - bussijuht , no ma ei tea , ma ütlen - täielik kretiin ! </s> <s> Ausalt . </s> <s> Õhku polnud ap-sa-luut-selt ! </s> <s> Täiesti umbne oli ! </s> <s> Ja palav . </s> <s> Ja sõidab kahekümnega . </s> <s> Issand , ma ei suuda . " </s> </p>
<p> <s> Maive istub hooga diivanisse , jah , just diivanisse , mitte diivanile , sest ta pole just kõige saledam ja istumine käib tal , nagu enamus liigutusi - hoogsalt . </s> </p>
<p> <s> " Kohvi ? " küsib Kristiina . </s> </p>
<p> <s> " Heameelega . </s> <s> Issand , mu pea . </s> <s> Äkki on sul asperiini ? " </s> </p>
<p> <s> " Ma võin kohvi teha , " pakun ja lähen kööki . </s> <s> Panen masinasse vett ja kohvipulbrit ja mul on tõeliselt kahju , et minu toas pole telekat . </s> <s> Tahaks kaugele . </s> <s> Sellest seltskonnast , mis elutuppa tekkinud on . </s> <s> " Apsaluutselt " ja " asperiin " . </s> <s> Brrrr . </s> <s> Ja oma arust ilgelt lahe tibi - perfektne meik , punased kunstküüned ja blond pea lakki täis . </s> <s> Pühapäevasel päeval . </s> </p>
<p> <s> " No see töö on küll väga lihtne . </s> <s> Minule on oluline , et sa oleksid täpselt tööl , käituksid klientidega viisakalt ja oleksid korrektse välimusega . " </s> <s> Kunstküünega nimetissõrm käib jutu taktis vastu alustassi . </s> <s> " Meil tüdrukud tulevad koguni varem tööle , et ennast enne tööd korda seada . </s> <s> Ja muidugi - kõik salongiteenused on sulle omahinnaga ja kõik tooted , mis müügil , ainult viieprotsendilise juurdehindlusega . </s> <s> Pole paha , mis ? " </s> </p>
<p> <s> " Aga ... " segan vahele . </s> </p>
<p> <s> " Ah jaa , lisaks naeratustele ja kohvikeetmistele pead sa vaatama , et kõik oleks kenasti puhas , ei mingeid musti koh-vitasse ega tolmutriipe ega , saad ju aru , mis ma mõtlen , onju ? </s> <s> Vot , ja siis vaatad aeg-ajalt , mida võiks juurde tellida , eks juuksurid ja kosmeetikud ise ütlevad sulle ka , ja siis tellid . " </s> </p>
<p> <s> " Aga ... " </s> </p>
<p> <s> " No ja rohkem ei olegi midagi ! " </s> <s> Maive on hiiglama õnne-liku näoga , rüüpab kohvi , kunstküüned õieli . </s> <s> " Sa ei taha endale kunstküüsi panna ? " küsib ta Kristiinalt . </s> </p>
<p> <s> " Ei . </s> <s> Ma olen omadega väga rahul . " </s> </p>
<p> <s> " No aga kas sa pole mõelnud , et võiks olla pikemad ? </s> <s> Sa ei pea panema ju kindlasti kunstküüsi , nüüd on hoopis rohkem võimalusi kui vanasti . </s> <s> Näiteks kaetakse küün geeliga ja kui see välja kasvab , pannakse väljakasvule geeli juurde . </s> <s> See on tunduvalt küünesõbralikum ja ka odavam . " </s> </p>
<p> <s> Appi , ma ei või . </s> <s> " Küün " . </s> <s> Kas ma saan oma küsimuse ära küsida ? </s> </p>
<p> <s> " Ma tahtsin küsida , " katkestan . </s> <s> " Palju ma palka saan ? " </s> </p>
<p> <s> Üle pika aja on toas vaikus . </s> </p>
<p> <s> " Noo ... tavaliselt , ma ütlen - tavaliselt , " venitab Maive vastusega , võtab jälle lonksukese kohvi . </s> <s> " Tavaliselt on administraatori palk kolm tuhat . </s> <s> Aga sinuga , no saad ju aru , see kolm tuhat pole ju mingi palk , teeme teisiti . </s> <s> Seda enam , et sa oled Kristiina sugulane . </s> <s> Ja Kristiina on ju minu sõps . " </s> <s> Naeratus Kristiina poole . </s> <s> " Ma mõtlesin selle peale siia tulles . </s> <s> Tegelikult ei ela ükski salong nii jõukalt , kui välja võib paista , ja põhilised kulud ongi palgad . </s> <s> Ja üür muidugi ka . </s> <s> Aga ikkagi . </s> <s> Ma mõtlesin , et võiksin sulle kolm ja pool tuhat maksta . </s> <s> Puhtalt kätte . " </s> </p>
<p> <s> " Sorri ? " </s> <s> Põrgusse , sellise palgaga Tallinnas ? </s> <s> Parem lähen koju tagasi ja panen end Tööhõiveametis töötuna kirja . </s> </p>
<p> <s> " Riin , kallis , sa ei saa ju nõuda mingit ma-ei-tea-mis palka , kui sul pole vastavat eriharidust . " </s> </p>
<p> <s> " Hea meelega hangiksin selle erihariduse , kui teaksin , kus saab õppida ilusalongi administraatoriks . " </s> </p>
<p> <s> Mu irooniat ei panda tähele . </s> </p>
<p> <s> " Noojah ... ma ei mõelnud nii . </s> <s> Saad aru küll , mida ma mõtlesin . " </s> </p>
<p> <s> Mul on sellest kanast siiber ja ma ei kavatse hellitada . </s> </p>
<p> <s> " Jah , ma saan aru , mida sa mõtled . </s> <s> Sa mõtled , et ma olen maalt ja hobusega ja jumala loll . </s> <s> Sa tead tegelikult väga hästi , mis ma olen . </s> <s> Et ma olen kooli kõrvalt ühes ilusalongis töötanud , ja väga edukalt , muide . </s> <s> Ja Kristiina on sellest sulle ka rääkinud , ma tean . </s> <s> Ja - see võib muidugi mõjuda enesekiitusena , aga on selle töö puhul oluline - ma näen leebelt öeldes tunduvalt parem välja kui keskmine ilusalongi administraator . </s> <s> Ma arvan , et ma olen rohkem palka väärt . " </s> </p>
<p> <s> " Kuule , miks sa sedasi pirtsutad ? </s> <s> Sa ju elad Kristiina juures , üüri kellelegi maksma ei pea , lapsi sul pole , kosmeetika ja soengud saaksid kõik omahinnaga - sul ei olegi ju millegi peale kulutada ! " </s> </p>
<p> <s> " Teeme nii , et kui mul raha liiga palju on , siis ma annan sulle . </s> <s> Aga sel juhul pean ma selle raha küll kuskil mujal tee-nima , aga mitte sinu juures . " </s> </p>
<p> <s> " No ei tea , kus sulle rohkem makstaks ? " </s> </p>
<p> <s> " Ma pole veel ringi vaadanud , aga ma olen kindel , et kuskil ikka makstaks . " </s> </p>
<p> <s> " Mina sinu asemel selles nii kindel ei oleks . " </s> <s> Maive on juba päris vihane . </s> </p>
<p> <s> " Mis siis teha . </s> <s> Siis on jutt lõppenud . </s> <s> Kahju küll . " </s> <s> Tõusen ja lähen kööki . </s> <s> Faking vanamutt , sita ajas keema . </s> <s> Õngitsen pakist suitsu ja süütan selle . </s> <s> Panen raadio mängima . </s> <s> Mingi haige vanainimeste kanal - sentimentaalsed laulukesed lapsepõlvest , kaheksakümnendatest . </s> <s> Krutin kanaleid . </s> <s> Peatun ühel , kust tuleb Red Hot Chili Peppersit . </s> <s> Kui laul lõpeb , saan aru , et on vene jaam , aga mul on ükskõik . </s> <s> Las mängib . </s> <s> Vahin aknast pimedusse ja ei mõtle midagi . </s> </p>
<p> <s> Kui Maive on endale takso tellinud ja minema läinud , tuleb Kristiina kööki . </s> </p>
<p> <s> " Vau , midagi toredat ka tänase päeva jooksul , " ütleb ta lõbustatult , paneb tule põlema ja keerab raadio vaiksemaks . </s> </p>
<p> <s> " Ma just mõtlesin , et sa tuled ja ütled , et neiu , kaduge koju , " hingan ma kergendatult . </s> </p>
<p> <s> " Õigesti tegid . </s> <s> Tegelikult on temal sind , see tähendab , sinusugust administraatorit vaja . </s> <s> Kui ma talle mingi aeg sinust rääkisin , oli ta valmis sulle koju järele sõitma , sest praegu peab ta koguni ise mõned päevad administraatorit mängima . " </s> </p>
<p> <s> " Imelik kah , kui keegi sellise palgaga seal püsiks . " </s> </p>
<p> <s> " Nojah . </s> <s> Teeme nii , et ma pole sulle midagi rääkinud , aga ta ütles , et helistab sulle homme , pakub viit tonni kätte . </s> <s> Ja ma arvan , et sellega pead sa tõesti leppima . </s> <s> Sest rohkem , ma küll ei tea , kust sa saaksid . </s> <s> Vähemalt nüüd , kohe . " </s> </p>
<p> <s> " Mõtleme veel . " </s> <s> Süütan suitsu . </s> <s> " Kuule , sa pole veel näidanudki , kus toas ma magama hakkan . " </s> </p>
<p> <s> " Muidugi . </s> <s> Tule , ma näitan . " </s> </p>
<p> <s> " Ma ei saa praegu , " lehvitan sigaretti sõrmede vahel . </s> </p>
<p> <s> " Vahet pole , " arvab Kristiina . </s> <s> Järgnen talle , tuhatoos ühes , suits teises käes . </s> </p>
<p> <s> Meil on ebatervislik õhtusöök - tšipsid , õlu ja kolm erinevat dipikastet . </s> <s> Telekast tuleb mingi meelelahutussaade , mis paraku naerma küll ei aja . </s> <s> Pastakast imetud teos . </s> </p>
<p> <s> " Kuule , aga kuidas ma niimoodi siin olen , elan sinu korteris ja söön su sööki ... " </s> </p>
<p> <s> " Et üür või nii ? " küsib Kristiina , aga ei vasta kohe , vaid limpsib oma hapukooreseid sõrmi . </s> </p>
<p> <s> " Nojah . " </s> </p>
<p> <s> " Seni , kuni me normaalselt läbi saame , piisab , kui sa aeg-ajalt näiteks koristad või midagi taolist . " </s> </p>
<p> <s> Kui ma sinuga läbi ei saa , tõmban ma siit nagunii jee , mõtlen , aga ei ütle . </s> </p>
<p> <s> " Riin ? " koputab Kristiina vaikselt mu toa uksele . </s> <s> Ma ei vasta . </s> <s> Teesklen magamist , sest ei taha temaga suhelda . </s> <s> Loo-mulikult on Greg värdjas , aga ... </s> <s> Milles mina süüdi olen ? </s> <s> Tal on ju sõbrannasid , rääkigu nendega . </s> </p>
<p> <s> Kristiina ei tee mu toa ust lahti , vaid läheb oma magamistuppa tagasi . </s> <s> See on minu toa kõrval . </s> <s> Paneb maki mängima . </s> <s> Laulu vahel kuulen , et ta nutab . </s> <s> Minna lohutama ? </s> <s> Ei . </s> <s> Ei lähe . </s> <s> Las nutab . </s> <s> Nutab end tühjaks , on kergem . </s> <s> Või äkki ta käiski mind vaatamas just sellepärast , et olla kindel , et ma magan ? </s> <s> Et lõpuks endaga üksi olla ja üks korralik nutt maha panna ? </s> <s> Nii , et keegi ei kuuleks ? </s> <s> Et keegi ei näeks ? </s> </p></div3>
          <div3 type="alaosa"><head> November </head>
<p> <s> Ma olen juba harjunud . </s> <s> Ehk liialtki . </s> <s> Õhtul juba enne kahtteist magama . </s> <s> Hommikul pool kaheksa üles . </s> <s> Kohv , paar võileiba . </s> <s> Kaheksa viisteist on marsa Kristiina majast kolmesaja meetri kaugusel . </s> <s> Siis salong . </s> <s> Kohv hakkama . </s> <s> Esimesed töötajad . </s> <s> Esimesed kliendid . </s> <s> Päev tööl , päev vaba , vabadel päevadel lihtsalt istun niisama . </s> <s> Mõtlen eimillestki ja ajan end meenutustega närvi . </s> </p>
<p> <s> Ma tahan midagi ma ei teagi , mida . </s> <s> Midagi teistsugust . </s> <s> Kell pool kümme joon oma teist tassi kohvi ja vaatan aknast välja . </s> <s> Üks tuvi koogab ringi , joob katkise jääkaanega poriloigust vett ja jalutab edasi . </s> <s> Tunnen sabaluuga , et olen samasugune nagu see tuvi . </s> <s> Lihtsalt olen ja kõik . </s> <s> Mitte midagi asjalikku või huvitavat , et tunneks : ma elan . </s> <s> Võibolla tuleb see rahapuudusest ? </s> <s> Mine tea . </s> <s> Mõneti tuleb see ka Kristiinast . </s> <s> Istub ja teeb oma kivi , me peaaegu ei suhtle . </s> <s> Ainult : mis kell sa tuled ? kas sa ka midagi poest tahad ? </s> <s> Õnneks on nüüd minu toas ka telekas , sest Kristiina leidis , et väärib pärast jama Gregiga korralikku , suurt ja lapiku ekraaniga Sony ja vana sai mulle . </s> <s> Tubli tüdruk , minu kiiduavaldused . </s> <s> Kuigi ta võiks juba lõpetada selle depresseerimise , enne kui päris kortsu vajub ? </s> </p>
<p> <s> Tegelikult pole see minu asi . </s> <s> Istun oma toas , mille ma , muide , juba teisel päeval ümber tõstsin , ja vaatan telekat . </s> <s> Ja vaatan telekat . </s> <s> Ja vaatan telekat Mul on isegi oma lemmikseebid tekkinud , mida ma vaatan . </s> <s> Täitsa lõpp , mina ja seebid </s> </p>
<p> <s> Mida ette võtta ? </s> <s> Minust pole üksinda kuhugi välja minejat - sel juhul peaks end päris purju jooma , et peomeeleolu tekiks . </s> <s> Teistpidi jälle - mis pidu see siis ikka oleks , mingi üksik purjus kakerdav naiska . </s> <s> Ja kuigi siin salongis on üks tibi , Gea , kellega päris normaalselt juttu saab ajada , pole minust ka ütlejat , et kuule , lähme ja istume kuskil . </s> <s> Kaine peaga olengi ma selline . </s> <s> Pikkade juhtmete ja pika kohanemisega . </s> </p>
<p> <s> Täna Gead pole . </s> <s> Vaba päev . </s> <s> Tunduvalt igavam on kui muidu . </s> <s> Isegi föönid ei unda , sest kliente on vähe . </s> <s> Mõni päev lihtsalt on . </s> <s> Teine päev on uputus . </s> <s> Millest see tuleb , ei tea . </s> <s> Hakkaks üles kirjutama ja pärast kontrollima , äkki on see tingitud tähtede seisust , kuu faasidest või Issand , millest ma mõtlen Võtan uue kohvi . </s> </p>
<p> <s> " Noh , Riin , sina jälle tööl ? </s> <s> Alles eile ju olid ? " </s> <s> Maive astub sisse , pingutatult rõõmus ja öökimaajavalt püüdlikult heatahtlik nagu alati . </s> </p>
<p> <s> " Jah , me vahetasime Annemaiga kaheks nädalaks , tal on laps haige . </s> <s> Hommikul on tema lapse juures , aga õhtupoolikul tuleb mees koju ja vaatab lapse järele . </s> <s> Siis ei pea sinist lehte võtma ega midagi . " </s> </p>
<p> <s> " No kui ta ise on nõus olema õhtupoolikul , kui on rohkem tööd no mis sul saab selle vastu olla , eks ole ju ? " </s> <s> Maive puudutab mind õlast nagu last . </s> <s> Ta käib mulle algusest peale närvidele , aga ma ei näita seda välja . </s> <s> Naeratan hoopis . </s> </p>
<p> <s> " Kohvi ehk ? " </s> </p>
<p> <s> " Aitäh . </s> <s> Kuule , too mulle minu kabinetti , onju . " </s> <s> Ja Maive liugleb oma kabineti poole . </s> </p>
<p> <s> " Teate , ma sain sellise dieedi kätte , et te ei tunne mind kahe nädala pärast äragi ! " </s> </p>
<p> <s> Maive rõõmule vastab kolm teesklust täis silmapaari . </s> </p>
<p> <s> " No mis dieet see siis on ? " küsib Rita , kui näeb , et Maive ootab meiepoolset huvi . </s> </p>
<p> <s> " See on selline . " </s> <s> Maive otsib kotist välja käsitsikirjutatud paberilehe . </s> <s> 1. päev , 2. päev , hommiku- , lõuna- ja õhtusöögid . </s> <s> Kümme päeva . </s> <s> " Kus on , et grillitud liha , siis peab see olema ainult liha , ei mingit soola ega . </s> <s> Kui , siis pärast grillimist , ja siis ka vaid ürdisoola . </s> <s> Ja kohvi ja tee sisse ei tohi suhkurt panna . </s> <s> Oh , tüdrukud , te ei tunne mind kahe nädala pärast äragi ! </s> <s> Ma olen siis poole peenem , mul on põsed lausa aukus ! " </s> <s> Maive sakutab end oma pontsakatest põskedest . </s> <s> " Oh issand , ma pean endale siis uued riided ostma " </s> </p>
<p> <s> " Kust sa selle dieedi said ? " küsin . </s> </p>
<p> <s> " Sa tahad ka proovida ? </s> <s> No sinul küll pole vaja ! " </s> </p>
<p> <s> " Ei noh , mine tea , eks ma saan ka vanemaks ja hakkan ka ehk juurde võtma , ikka oleks hea teada selliseid asju , " teen sõbramehe nägu ja häält . </s> </p>
<p> <s> " See on tegelikult saladus . </s> <s> Mu sõps Anutriinu kirjutas selle ühest kohast maha . </s> <s> Tõlkis muidugi ka . </s> <s> Kust , ma ei ütle . </s> <s> See ongi saladus . </s> <s> Aga seda dieeti kasutavad Hollywoodi staarid . </s> <s> Sellepärast nad nii saledad ja kenad välja näevadki . </s> <s> Pange tähele , tüdrukud , te ei tunne mind varsti äragi ! " </s> </p>
<p> <s> " No näeme , näeme . " </s> <s> Rita naerab . </s> </p>
<p> <s> " Mis sa ei usu või ? </s> <s> Kas veame kihla ? " </s> </p>
<p> <s> " No kuidas ma saan sinuga kihla vedada ? </s> <s> Äkki sa võidu nimel ei söö üldse midagi ja oledki kahe nädala pärast kõhn ? " </s> </p>
<p> <s> " Ega nälgimine kaalust alla ei võta , " on Maive tark . </s> </p>
<p> <s> Mobiilihelin . </s> <s> Maive kabinetis . </s> </p>
<p> <s> " Minu oma heliseb ! " hüüab Maive ja lendab , just nimelt - lendab , oma tuppa . </s> </p>
<p> <s> " Täitsa pael , mida tibi , " ütleb Sveta . </s> <s> " " Nälgimine ei võta kaalust maha . " </s> <s> Huvitav , mis siis võtab ? " </s> </p>
<p> <s> " Äkki ta mõtles seda , et kui natuke ja mingi aja tagant süüa , võtab paremini ja jäädavamalt , " kaitseb Rita . </s> </p>
<p> <s> " Ole nüüd , sellele anna ükskõik mis sodi ette ja räägi Hollywoodist või mõnest kuulsusest , kohe usub ka . </s> <s> Jälgi seda dieeti , mis dieet see on , kui mõnel päeval võib " süüa ükskõik mida " ? " </s> <s> Sveta näitab neljanda päeva õhtusöögi peale . </s> <s> " Ajab näiteks kilo komme näost sisse , see on mõni dieet vä ? " </s> </p>
<p> <s> " Kui nüüd päris aus olla , siis võiks ta mingit dieeti pidada küll , " arvan mina . </s> <s> " Kas just seda " </s> </p>
<p> <s> " See pole kaugeltki esimene dieet , ma arvan , et nende dieetide pärast ta ongi nii noh pehmeke , nagu ta on . </s> <s> Selle asemel , et ennast liigutada , süüakse nädal aega kapsast . </s> <s> Ja siis kolm päeva komme Oh , Riin , sa ei tea pooli asjugi ! </s> <s> Oled natuke siin veel , ja saad aru , miks keegi siin üle aasta olla ei taha . </s> <s> See on siin nagu stardipakk või nii , salongil on ju nimi ja reklaam missugune , ja mingi aja pärast tõmbavad siit kõik minema . </s> <s> Mina lähen näiteks kuu aja pärast , mul on lahkumisavaldus juba ära antud . " </s> </p>
<p> <s> " Ja lähedki ära ? " küsib Rita . </s> <s> " Ma mõtlesin , et sa teed nalja . " </s> </p>
<p> <s> " Loomulikult lähen . </s> <s> Uus salong avatakse , uues majas , peaaegu vanalinnas . </s> <s> Ja ma olen kaks kuud oma klientide seas teatud kihutustööd teinud . " </s> </p>
<p> <s> " Kahju , et sa ära lähed , " ütlen mina . </s> <s> " Su näomassaaž on tõesti parim , mida ma olen saanud . " </s> </p>
<p> <s> " Aitäh . </s> <s> Meelituste eest saad uues kohas kolm prossa alet ! " </s> </p>
<p> <s> " Tervelt kolm prossa ? </s> <s> Jess , ma olen või sees ! " </s> <s> Naerame , kuni Maive meie juurde tagasi tuleb . </s> </p>
<p> <s> " Kuula , siin see on , " räägib ta telefoni . </s> <s> " Esimene päev , hommikusöök : kohv või tee , ilma suhkruta . </s> <s> Muide , kohvi ja teed võid lõpmatuseni juua , kui suhkurt sisse ei pane . " </s> <s> Maive kaob oma jutu , telefoni ja dieedipaberiga oma kabinetti . </s> </p>
<p> <s> " No kuulake ainult ! </s> <s> Kuidas saavad jääkained kehast väl-juda , kui juuakse piiramatult kohvi ? </s> <s> Ma ei saa aru , mis koha-ga inimene mõtleb . " </s> </p>
<p> <s> " Võibolla ta lihtsalt ei tea , et aju asub peas ? " </s> </p>
<p> <s> " Tal ei asugi , tal on seal rasvkude . " </s> </p>
<p> <s> Huvitav , kas teistes salongides ka omanikku sedasi taga räägitakse ? </s> </p>
<p> <s> " Tšau , mis sind siia tõi ? " tervitan Gead , kes salongiuksest sisse astub . </s> </p>
<p> <s> " Tšau-tšau . </s> <s> Täna pidi ju palgapäev olema . " </s> </p>
<p> <s> " Pidi vä ? </s> <s> Pidi tõesti . </s> <s> Mul oli täitsa meelest läinud . " </s> </p>
<p> <s> " Ma lähen uurin . " </s> <s> Gea kaob Maive kabineti poole . </s> </p>
<p> <s> Nii , viisteist minutit veel , siis peaks tulema Annemai ja ma võin siit lahkuda . </s> <s> See on lihtsalt õudne , kuidas töökoht võib vastumeelseks muutuda . </s> <s> Eriti kui midagi asjalikku teha ei ole . </s> <s> Muutud laisaks ja ei viitsi seda mittemidagitki korralikult teha . </s> </p>
<p> <s> " Soovite veel kohvi ? " küsin naeratades tibilt , kes kosmeetikujärjekorras ootab . </s> <s> Nii kuueteistkümneaastane , vist otsustanud naiseks hakata . </s> <s> Püüdlikud liigutused ja muu taoline . </s> </p>
<p> <s> " Ei , aitäh , " naeratab tibi . </s> <s> " Mis küünelakk see on , mis teil küünte peal on ? " </s> </p>
<p> <s> " Ah see , " vaatan ma oma küüsi . </s> <s> " See on üks teate , ma ei mäletagi , mis selle firma nimi oli , see toodi mulle laeva pealt , " valetan . </s> <s> Tegelikult on üks odav lakk . </s> <s> " Aga meil on ka paar umbes samasugust tooni . </s> <s> Küsige kosmeetikult , ta näitab . " </s> </p>
<p> <s> " Mis firma lakid teil siin on ? " </s> </p>
<p> <s> Ütlen . </s> </p>
<p> <s> " Kas need on head ? " </s> </p>
<p> <s> " Tõesti on . </s> <s> Püsivad hästi peal ka . </s> <s> Soovitan soojalt . " </s> </p>
<p> <s> " Aga miks te siis teise firma lakki kasutate , kui enda omad on head ? " </s> </p>
<p> <s> Naeratan magusalt . </s> <s> Mõttes ei naerata . </s> </p>
<p> <s> " Teate , see lakk kingiti mulle ja mulle meeldib see värv . " </s> </p>
<p> <s> " Aa , siis küll . " </s> </p>
<p> <s> Uks käib . </s> <s> Annemai , päästeingel . </s> </p>
<p> <s> " Istuks kuskil , ma ei viitsi küll veel koju minna , " pakub Gea , kui , palgad kotis , koos uksest välja läheme . </s> </p>
<p> <s> " Käiks kusagil poes ka , " arvan mina . </s> <s> " Mul ei ole jälle mi-dagi selga panna . " </s> </p>
<p> <s> Võtame suuna kaubamaja poole . </s> </p>
<p> <s> " Noh , Maive otsustas jälle kõhnaks hakata või ? " küsib Gea . </s> </p>
<p> <s> " Mingi imelik dieet oli jah . " </s> </p>
<p> <s> " Ei noh , ta on igasugu asju teinud , kõige tipp oli ikka see , kui ta otsustas , et kogu tema keha katab tselluliit ja seda on vaja iga päev tselluliidikreemidega masseerida . </s> <s> No see oli siis , kui kosmeetikutele kehahooldus ka juurde pandi . </s> <s> Vaene Sveta , ta oli endast täiesti väljas , iga päev mudi tund aega mingit debiilset pekki , kes on pekk lihtsalt oma laiskusest ja lollusest . </s> <s> Mingit rahhi ju tema mudimise eest ei saa , ainult töörõõm . </s> <s> Ja samas , vaata , kui palju Svetal oma kliente on , keda ta siis Maive tõttu võtta ei saanud . </s> <s> Ja pärast olid käed nagu udarad . </s> <s> Massööritöö on massööritöö , kosmeetiku töö on ju kosmeetiku töö . " </s> </p>
<p> <s> " Sveta ütles , et ta läheb minema . </s> <s> Et kõik lähevad . </s> <s> Sina ei lähe ? " </s> </p>
<p> <s> " Mina ei viitsi . </s> <s> Ega mujal parem pole . </s> <s> Ülemus on ülemus . </s> <s> Kui ma kuskilt korraga hästi palju raha saaksin , ma teeks ise endale salongi . </s> <s> Ausalt . " </s> </p>
<p> <s> " Veel ühe salongi ? </s> <s> Minu arust on neid siin Tallinna kesklinnas päris piisavalt , " arutlen ma tänasele tühjale päevale mõeldes . </s> </p>
<p> <s> " Ma ei tea . </s> <s> Ma olen vahepeal sellele mõelnud . </s> <s> Eks ma ot-siks endasugused kokku , kellel oma klientuur on . </s> <s> Ja võtaks kampa mingi maaletoojaga , et tema nime all teha ja et mina saan tema tooted odavamalt kätte kui teised . </s> <s> Noh , mis iganes . </s> <s> Aga praegu ei ole raha ja ma ei kujuta ette ka , kust ja millal ma saaksin . </s> <s> Vist peaks mingi miljonäri leidma , aga need ei istu ju keset tänavat , ootamas , et mina neist mööda läheks . " </s> </p>
<p> <s> Geal heliseb taskus mobiil . </s> </p>
<p> <s> " Jaa ? - Oi , tere , muidugi . - Ei , ma pole praegu tööl . - Millal ? - Oota üks hetk . " </s> <s> Gea pöördub minu poole . </s> <s> " Kuule , oli täna mõni tool vaba ka ? " </s> </p>
<p> <s> " Minuteada mitte , mis siis ? " </s> </p>
<p> <s> " Mul üks klient tahab mind . " </s> </p>
<p> <s> " Rital on täna peaaegu tühi päev , äkki ta lubab sind oma tooli . " </s> </p>
<p> <s> " Kuule , " räägib Gea telefoni . </s> <s> " Ma lähen töö juurde tagasi ja helistan siis sulle , onju ? </s> <s> Kui ma tooli ei leia , oled nõus , et teeme tagaruumis ? </s> <s> Või tulen sinu juurde ? - No ma helistan . " </s> </p>
<p> <s> " Noh ? " küsin Gealt . </s> </p>
<p> <s> " Üks klient mul , see advokaadi naine , tumeda peaga , tead küll , see tahab õhtuks soengut . </s> <s> Seda tibi ei taha ma küll käest lasta , see käib nii sageli ja viskab tippi ka . </s> <s> Kuule , sorri , istume mõni teine päev , onju ? " </s> </p>
<p> <s> Lähen üksi poodidesse . </s> <s> Jõuluhüsteeria on juba mitu nä-dalat täies hoos olnud , nagu alati novembris . </s> <s> Kõnnin temaa-tilistest väljapanekutest külmalt mööda . </s> </p>
<p> <s> Huvitav , kui palju peaks inimene teenima , et ennast tõe-liselt mugavalt tunda ? </s> <s> No nii , et ei larista , aga ei koonerda ka ? </s> <s> Kui ma peaks maksma mingit paaritonnist üüri - umbes niipalju need väiksemad pinnad ju maksavad - siis ei saaks ma endale ühtegi korralikumat riideeset lubada . </s> <s> Või kui lubaksin , peaksin söömise ära jätma . </s> <s> Väljaskäimistest rääkimata . </s> <s> Isegi siis , kui ma sügisel uuesti proovin ja kooli sisse saan , läheks veel üsna mitu aastat , enne kui on lootust normaalselt elama hakata </s> </p>
<p> <s> Näpin üht pluusi , mis maksab kaheksasada krooni . </s> <s> Proovin seda selga . </s> <s> See sobib mulle ideaalselt , moodne lõige , minu värv . </s> <s> Hea materjal . </s> <s> Näen selles tõeliselt armas välja . </s> <s> Aga ma ei raatsi seda siiski osta . </s> </p>
<p> <s> Pagan , aasta tagasi poleks ma silmagi pilgutanud , loo-mulikult oleksin selle ära ostnud . </s> <s> Aga siis elasin ma ju Silveri rahakotil ka Huvitav , kas peabki olema nii , et kui on raha , pole vabadust , ja kui on vabadus , siis pole raha ? </s> <s> Kas tõesti ainus võimalus rikkaks saada on leida rikas mees ? </s> <s> Miljonär , nagu Gea ütles ? </s> </p>
<p> <s> Masendav . </s> </p>
<p> <s> Masendav . </s> </p>
<p> <s> Masendav . </s> </p>
<p> <s> Jõuan koju umbes pool kuus . </s> <s> Köögis istub Kristiina sõbratar Diana . </s> <s> Ta näeb hea välja , olgugi , et peaks olema sama vana kui Kristiina . </s> <s> Paistab küll noorem . </s> </p>
<p> <s> " Kuule , Kristiina , mida sa põed , ega sellest midagi paremaks ei lähe , kui sa kodus istud , " räägib Diana . </s> </p>
<p> <s> " Ei . </s> <s> Ma ütlesin - ei . </s> <s> Ma ei tule kuhugi . </s> <s> Vaata , missugune ma välja näen . </s> <s> Ma ei taha töölgi käia , rääkimata mingitest pidudest . " </s> </p>
<p> <s> " Ja matadki ennast täielikult maha ? </s> <s> Kuule , Riin , mis teil on suguvõsas kõik sellised vä , " on Diana mind uksel märganud . </s> </p>
<p> <s> Kehitan õlgu . </s> </p>
<p> <s> " Sinul pole ju mingeid kurva lõpuga suhteid , eks ? </s> <s> Onju sa tuled minuga kaasa ? " </s> </p>
<p> <s> " Kuhu ? " </s> </p>
<p> <s> " On mingi pidu , üks meie klient saab viieseks ja teeb sel puhul peo . </s> <s> Ma mõtlesin , et Kristiina ehk tahab minuga kaasa tulla . </s> <s> Süüa ja juua on nii et tapab . " </s> </p>
<p> <s> " Ma ei tea See on kindlasti mingi soliidne üritus . </s> <s> Mul pole midagi viisakat selgagi panna . " </s> </p>
<p> <s> " Ei ole midagi soliidne , tule ikka , " meelitab Diana . </s> </p>
<p> <s> " Sa võid ju minu kapist vaadata , " pakub Kristiina . </s> </p>
<p> <s> Oh mis lahkus . </s> <s> Ma siiski ei vaata . </s> </p>
<p> <s> " Kristiina on viimasel ajal nagu mingi põrunud vanainimene , " ei hoia ma arvamuses end tagasi . </s> <s> Mitu klaasi veini ju kõhus ka . </s> <s> " Sina ju läksid ka mehest lahku , kas sina olid ka vahepeal selline ? " </s> </p>
<p> <s> Diana ei vastagi kohe . </s> </p>
<p> <s> " Tegelikult muidugi olin , aga ma ei näidanud seda välja . </s> <s> Käitusin hoopis vastupidi , käisin pidudel ja külas ja hoidsin koguni korraga mitut rauda tules . </s> <s> Õnneks oli mul palju oma tuttavaid , kellega väljas käia . </s> <s> Kristiinal olid ju enamus peretuttavad , sellepärast ta ehk tunnebki end nii halvasti - kogu tema maailm on ju nüüd kuhugi kadunud , enamuse jaoks polnud ta mitte Kristiina , vaid Gregi naine . </s> <s> Nüüd siis eksnaine . </s> <s> Aga muidugi ei jäetud mind ka nii haledal kombel maha . " </s> </p>
<p> <s> Toetame tagumikke aknalauale , toole on vähe . </s> <s> Salatid ja võileivad on oma töö teinud , tahaks ringutada ja haigutada . </s> </p>
<p> <s> " Sa pidid ju üsna kõva pidutseja olema ? </s> <s> Kristiina midagi mainis , " räägib Diana . </s> </p>
<p> <s> " Mis sa arvad , et tulen üksi Tallinna ja lähen üksi välja ja kohe ongi pidu vä ? </s> <s> Ma ei tunne ju siin kedagi . " </s> </p>
<p> <s> " Kohanemisprobleemid , ühesõnaga . " </s> </p>
<p> <s> " Kellel neid poleks . </s> <s> Mõni ei näita lihtsalt välja . " </s> </p>
<p> <s> " See on teil vist suguvõsa viga . </s> <s> Ma mäletan , kui Kristiina ajalehte tuli , ei teadnud keegi peale minu temast mitu kuud mitte midagi , istus vaikselt ja tegi oma tööd ainult . - Muide , selle mehe tõmbame küll täna hoovi . " </s> <s> Diana lehvitab kellelegi . </s> <s> Vaatan - mingi täitsa tavaline tüüp . </s> <s> Nii 25-aastane . </s> <s> Kor-ralikud riided . </s> <s> Ja Gucci prillid , näen , kui ta on lähemale jõudnud . </s> <s> Huvitunud pilk läbi prilliklaaside on suunatud minule . </s> </p>
<p> <s> " Tere , Diana , sul on uus sõbranna ? </s> <s> Mina olen Tarmo . " </s> <s> Võtab minu käe oma pihku . </s> </p>
<p> <s> " Riin . " </s> </p>
<p> <s> " Tarrr-mo , rumal mees , naine annab esimesena käe , mitte mees , " nurrub Diana ja liibub Tarmo õlale . </s> </p>
<p> <s> " Oh muidugi . </s> <s> Tegelikult tahtsin ma lihtsalt võõrast naist näppida , käsi oli vaid ettekääne . " </s> <s> Tarmo laseb mu käe lahti , naerab ja suudleb Dianat meelekohta . </s> <s> Diana naeratab meeli-tatult . </s> </p>
<p> <s> " Millega sina tegeled ? " küsib Tarmo minult . </s> </p>
<p> <s> " Mis mõttes - millega ? </s> <s> Et miks ma siin olen või ? </s> <s> No eks ma ikka mingi asjapulk ole . " </s> </p>
<p> <s> " Riin on Krissu täditütar , " seletab Diana . </s> <s> " Mina kutsusin ta kaasa . " </s> </p>
<p> <s> " Väga tore liigutus , " ütleb Tarmo Dianale . </s> <s> " Kuule , ma mõtlesin , et pärast võiks midagi teha , reede õhtu ju . </s> <s> Kuhugi edasi minna või . </s> <s> Sinu poole ei saa ? " </s> </p>
<p> <s> " Aga miks mitte . </s> <s> Mitte praegu , muidugi , eks ole ? " </s> </p>
<p> <s> " Okei , oleme kokkuhoiurežiimil , " naerab Tarmo . </s> <s> " Kõik söövad siin kõhud täis ja joovad pead täis , siis on pärast vähem ostmist . " </s> </p>
<p> <s> " Kes ei pea piskust , ei pea paljust ammugi , " targutab Diana . </s> </p>
<p> <s> Joon oma järjekordse veiniklaasi tühjaks ja panen aknalauale . </s> </p>
<p> <s> " Ma käin korra ära , " ütlen ning jätan Tarmo ja Diana teineteisele silma vaatama . </s> <s> See siis ongi Diana noor kutt , kellest Kristiina rääkis ? </s> <s> Päris normaalne . </s> <s> Huvitav , kes veel pärast Diana poole lähevad ? </s> <s> Mina ikka olen kutsutud ? </s> <s> Loota ? </s> </p>
<p> <s> Kempsus on saba . </s> <s> Seisan eesruumis peegli ees , vaatan inimesi . </s> <s> Tunnen end natuke liiga noorena , enamus siin on kolmekümnesed , sellised edukad kallis kostüümis tibid . </s> <s> Kos-meetikakotis ainult tuntud ja kallid nimed . </s> <s> Ah , mis siis . </s> <s> Teen näo , nagu oleksin ise ka vanem ja asjalikum , nagu oleksin ka mingi reklaami- või projektijuht , mitte ei pea ametit , kus on vaja minimaalset , šampooni IQ-d . </s> <s> No okk , ravišampooni ... </s> </p>
<p> <s> Kempsus käidud , pesen käed ja vaatan end peeglist . </s> <s> Huuli võiks kohendada . </s> <s> Võtan kotist huulepulga , nii , et keegi ei näeks , et see on kehvem firma , siinsete kõrval " with no name " , ja teen huuled ilusaks . </s> <s> Vein on mu põsed kenasti õhetama pannud , näen täitsa normaalne välja . </s> <s> Meenub Tarmo pilk Täna võiks tõesti midagi teha . </s> </p>
<p> <s> Diana ja Tarmo ümber on rahvast kogunenud . </s> </p>
<p> <s> " Need kalaga on jube head , " räägib üks tüüp tikuvõileibu kiites , täis suuga . </s> <s> " Ja mida teile ? " pöördub ta minu poole , kui olen uue veiniklaasiga Diana kõrvale ilmunud . </s> </p>
<p> <s> " Ampsu , " teen lolli häält . </s> <s> Diana ja Tarmo naeravad . </s> <s> Õn-neks . </s> <s> Sest enamus vaatab mind kui lollakat - mingi võõras tibi ja tema naljad . </s> </p>
<p> <s> " See on Riin , Kristiina täditütar , " tutvustab Diana . </s> </p>
<p> <s> " Päris hästi õmmeldud täditütar , " arvab tüüp mind pea-laest jalatallani mõõtes . </s> <s> " Mina olen Reimo . " </s> </p>
<p> <s> " Reimo töötab Kristiinaga koos , ta on uudistetoimetuses , " räägib Diana . </s> </p>
<p> <s> " Sa ka tuled pärast Diana poole ? " uurib Reimo . </s> </p>
<p> <s> " Ma ei tea , " vaatan küsivalt Dianale otsa . </s> </p>
<p> <s> " Muidugi tule , " arvab Diana . </s> </p>
<p> <s> Pidulikkus on asendunud pidususega , juba vehivad tädid-onudki tantsu , nii et vähe pole . </s> <s> Pintsakud ja käekotid vedelevad saali seinte ääres toolidel , pluusiseljad märguvad , soengud hävivad vaikselt . </s> <s> Üks mees , kelle soeng mulle silma jäi , kuna oli kui juuksurite võistluse pildilt maha astunud , on nüüd ludu mis ludu . </s> <s> Korraldaja-firma tibid on väsind ja tüdind ja muidugi svipsis ka , üritavad inimestele selgeks teha , et võiks lõpetama hakata . </s> <s> Mina olen valmis mägesid paigast lükkama . </s> <s> Teised meie seltskonnast samuti . </s> </p>
<p> <s> " Mul on jube hea meel , et sa mu kaasa kutsusid , " ütlen Dianale taksos vaikselt . </s> <s> Teised tulevad teiste taksodega . </s> </p>
<p> <s> " Siis on ju tore , " naeratab Diana . </s> <s> " Ma kartsin , et sulle ei meeldi , kõik on sust ju nii palju vanemad ja . " </s> </p>
<p> <s> " Mulle meeldivadki vanemad mehed , " keeran asja naljaks . </s> </p>
<p> <s> " Aga mulle ei meeldi , nagu näed , " nõksab Diana peaga esiistmel istuva Tarmo poole . </s> </p>
<p> <s> " Võibolla hakkavad mulle ka kunagi endast nooremad mehed meeldima ? " </s> </p>
<p> <s> " Tegelikult ma isegi ei ütleks , et mulle meeldivad endast nooremad mehed . </s> <s> Kuidagi on lihtsalt juhtunud , et kõik mu boifrendid on 23-25aastased . </s> <s> Siis , kui olin 16 , ja nüüd ka . " </s> </p>
<p> <s> " Jube stabiilne maitse ! " </s> </p>
<p> <s> " Kui kuuskümmend saan , läheb vist raskeks . " </s> </p>
<p> <s> Naerame . </s> </p>
<p> <s> " Mis teile nii nalja teeb ? " küsib Tarmo . </s> </p>
<p> <s> " Me räägime meestest , " ütlen mina . </s> </p>
<p> <s> " No ja mis neis meestes nii naljakat on ? " </s> </p>
<p> <s> " Sa tead , miks meestele blondi-anekdoodid meeldivad ? " küsib Diana . </s> <s> Ja vastab kohe ise : " Sest nad saavad neist aru ! " </s> </p>
<p> <s> Ma olen seda nalja küll kuulnud , kuid vein ja see , et seda räägib blond Diana , ajavad mind pööraselt naerma . </s> </p>
<p> <s> Jõuame enne teisi . </s> <s> Ridaelamu . </s> <s> Esikus hunnik jalatseid . </s> </p>
<p> <s> " Minu vanemad elavad ka siin . </s> <s> Ja mu tütar ka , " seletab Diana . </s> </p>
<p> <s> Tarmo võtab suuna elutuppa ja hakkab kaminasse tuld tegema . </s> <s> Järgneme talle . </s> <s> Kamina peal on fotod . </s> </p>
<p> <s> " See ongi su tütar ? " küsin üht pilti kätte võttes . </s> </p>
<p> <s> " Jah , see on kaks aastat tagasi tehtud . " </s> <s> Diana vaatab pilti üle mu õla . </s> <s> " Kanaaridel . </s> <s> Muide , talle üldse ei meeldinud seal . " </s> </p>
<p> <s> " Miks ? " </s> </p>
<p> <s> " Mina ei tea . </s> <s> Muudkui pirtsutas , kõik oli tema meelest jama . </s> <s> Eelpuberteet . " </s> </p>
<p> <s> " Talle ei meeldinud lihtsalt su tookordne mees , " targutab Tarmo , pea kaminas . </s> </p>
<p> <s> " Ära pane tähele , " naeratab Diana mulle . </s> </p>
<p> <s> " Vana ta praegu on ? " küsin Dianalt . </s> <s> Tüdruk pildil paistab olevat hirmus hellitatud ja võrdlemisi ülbe . </s> </p>
<p> <s> " Kaksteist saab . </s> <s> Nisuke beib , et anna aga olla . </s> <s> Plärtsutakse vastu ja paugutatakse uksi . </s> <s> Ma ei kujuta ette , mis siis saaks , kui ma temaga kahekesi elaks . </s> <s> Ma läheks vist hulluks . " </s> </p>
<p> <s> Uksekell . </s> <s> Tarmo läheb vastu . </s> <s> Teised tulevad , kuulen häältest . </s> </p>
<p> <s> " Mina olin hoopis teistsugune , " jätkab Diana teemat . </s> <s> " Näe , " ulatab ta mulle ühe vanema foto . </s> <s> " Ma olen siin kaks-teist . </s> <s> Nagu poiss , eks ole ? </s> <s> Ma hakkasin naiselikumaks alles keskkooli lõpus . </s> <s> Enne seda oh , sa ei kujuta ettegi ! </s> <s> Aga ma olen kuulnud , et plikapõlve poisilikkus tuleb kasuks , et siis just oskadki daamilikum olla . </s> <s> Ja </s> - <s> " Diana tasandab häält , sest teised tulevad tuppa , " - kui oled eluaeg poistega mänginud , tead täpselt , mismoodi neid kõige parem ümber sõrme mässida on ! " </s> </p>
<p> <s> Ma ei ole temaga päris nõus , aga see pole ka teema , mida teiste ees arutada . </s> </p>
<p> <s> " Oi , täditütar on ka siin , " on Reimo tuppa astudes ülemeelik . </s> <s> Naeratan talle . </s> </p>
<p> <s> " Diana , me ostsime viinamarju ka , " räägib Heli veine kotist lauale tõstes . </s> <s> " Reimo küll arvas , et pole vaja , aga mina küll tahan . </s> <s> Ja juustu tõime ja " </s> </p>
<p> <s> Pidu hakkab hoogu võtma . </s> </p>
<p> <s> Millal ma viimati kellegagi magasin ? </s> <s> Appi , see oli enne Tallinna-tulekut . </s> <s> Kui see meenub , tunnen , et istumine läheb imelikuks . </s> <s> Ja see Reimo Ta peab mind silmas , seda on ju näha . </s> <s> Mida rohkem veini , seda vaimukamaks üritab minna . </s> <s> Täiesti ehtne paaritumismäng toimub meil , nagu loomadel : ma saan ju aru , et kõik see esinemine käib minu pärast , need vargsi visatud pilgud , et " kas ta kuulis ? kas ta nägi ? " reedavad . </s> <s> Ja mina teen näo , et kõik on hästi tavaline . </s> <s> Aga aeg-ajalt vaatan teda sellise pilguga , et kuule , poiss , ma võtan su rajalt maha . </s> <s> Naljade sekka vestleme täitsa asjalikel teemadel , kõrvaltvaatajad ei saa millestki aru . </s> </p>
<p> <s> " Tule korraks minuga kaasa , " kutsub Reimo ja veab mu kättpidi teisele korrusele . </s> <s> Teised ei tee märkamagi . </s> <s> Diana tütre tuba . </s> <s> Nagu tükike mingist topakast tibide ajakirjast või Barbie majast - roosa tapeet , valge mööbel , rüüsidega kardinad , Robbie Williamsi poster , karvased mänguasjad , muusikakeskus , sellel plaadid : Britney Spears , N'Sync , Caater , kaks Iglesiast Nii tibilikku elamist polegi kaua näinud . </s> </p>
<p> <s> Reimo sulgeb ukse , kustutab tule ja surub mu vastu ust . </s> <s> Vaatab silma ja suudleb mind . </s> <s> Õrnalt , lühidalt . </s> <s> Tema huuled on kitsad , kuid pehmed . </s> </p>
<p> <s> " Sa ei pahanda ? " küsib siis minult . </s> <s> " Ma lihtsalt ei saanud teisiti . </s> <s> Nii kui ma sind nägin kogu õhtu " </s> </p>
<p> <s> " Ma mõtlesin , et sa ei kutsugi mind , " vaatan talle otsa . </s> <s> Mu silmad säravad , tean , sest aknast paistab tänavalatern mulle otse silma . </s> <s> Reimo vaatab mind ja hingeldab vaikselt . </s> <s> Ta käekell teeb piiksu . </s> </p>
<p> <s> " Kell sai kaksteist , " ütleb Reimo . </s> <s> Suudleme veel . </s> <s> Järjest ahnemalt . </s> </p></div3>
          <div3 type="alaosa"><head> Detsember </head>
<p> <s> Kuidas mulle meeldib käia diskoteekides sõbrannadega , mitte mingite meestega ! </s> <s> Juba ettevalmistamine on teistsugune , see mitmekesi sättimine , riiete , juukseklambrite ja meigiasjade vahetamine , tibilik sädin . </s> <s> Mmm , kuttidega pole kunagi nii . </s> <s> Kutiga väljamineku ettevalmistus on samasugune , nagu läheksid üksinda . </s> <s> Või veelgi hullem , nagu Silveriga see pahatihti oli - " ära pane nii lühikest seelikut " , " kas läbipaistvamat pluusi ei leidnud " , " mis tuusti sa endale nüüd pähe oled ehitanud " jne , jne. </s> <s> Et ta ei taha , et keegi arvab , nagu oleks ta mingi litsiga väljas . </s> <s> No litslusest oli asi loomulikult kaugel , ma poleks elu sees tihanud end nii riidesse panna , nagu need tibid , kellega siis väljas käidi , kui mind ei olnud . </s> <s> Kellega pärast mind käidi , ehk käiakse praegugi . </s> <s> Kes võtavad hästi suhu . </s> <s> Aga ei viida aega raamatute lugemisega ega aja meestele vastu . </s> <s> Nagu mina seda pidevalt tegin . </s> <s> Puhh , miks ma jälle sellistele asjadele mõtlen ? </s> <s> Just nüüd , kui hakkasin tundma , et õhtu hakkab ilmet võtma . </s> </p>
<p> <s> " Noh , miks sa nii tõsiseks jäid ? " küsib Gea ja sätib peegli ees lakise kammiga tukka . </s> </p>
<p> <s> " Ah , niisama . </s> <s> Vanad asjad . </s> <s> Mõtlesin , et sõbrannaga välja minemine on hoopis teistsugune kui mingi kutiga välja minemine . " </s> </p>
<p> <s> " Loomulikult , " on Gea oma tukaga valmis saanud . </s> <s> Selline kaheksakümnendate alguse friik , et anna aga olla . </s> <s> Lõpmata šeff , ja kõigele lisaks sobib talle ka . </s> </p>
<p> <s> " Meestega väljas käimine on kahte moodi , " jagab Gea . </s> <s> " Kui kutt on uus , siis on kõik , mis sa endale ümber paned või mis sa endaga teed , kõige ilusam ja parem . " </s> </p>
<p> <s> " Ja paari nädala pärast juba võetakse sõna . </s> <s> Et see ei sobi ja see on tobe , " lisan mina . </s> </p>
<p> <s> " Mehed on nõmedad , " ütleb Gea ja prunditab oma pee-gelpildi suunas huuli . </s> <s> Mina ei oska hetke midagi kosta . </s> </p>
<p> <s> " Aga ma ikkagi armastan neid rohkem kui naisi ! " puhkeb Gea siis naerma , mina koos temaga . </s> <s> Valan meile mõlemale Martinit juurde , toon köögist jääd ja sidrunit . </s> </p>
<p> <s> Geal on lahe elamine . </s> <s> Vanalinn , katusekamber , dušinurk on juurde ehitatud . </s> <s> Ma teeks siin muidugi väikseid ümberkorraldusi , pisikesi , aga mõjuvaid , et vana maja hõng eriti esile tuleks . </s> <s> Kujutan juba ette , missugune fluidum siin võiks olla ... kuradi sisekujundaja mu sees . </s> </p>
<p> <s> " Üürid seda pinda vä ? " </s> </p>
<p> <s> " Jah , me üürisime seda ühe plikaga kahekesi , aga ta läks ... kuidas ma sulle ütlen , noh , kõik teavad , et ta läks Saksamaale au pairiks . </s> <s> Mina seda ei usu , sest ... no miks peaks üks tüdruk , kes on tõesti väga ilus ja tantsib meeletult hästi - spagaat näiteks pole mingi probleem - mingiks au pairiks minema ? </s> <s> Ma olen temaga koos elanud , ma tean täpselt , missugused tema elukombed on . " </s> </p>
<p> <s> " No millised ? " uurin , sest minu meelest kõlas siin ilu-jutu juures hapude viinamarjade noot läbi . </s> </p>
<p> <s> " Ah . " </s> <s> Gea paistab sõnu otsivat . </s> <s> " No mina olen süütu nunn tema kõrval . " </s> </p>
<p> <s> " Võimatu , " õrritan Gead . </s> <s> " See tibi nikkus siis kõigega , mis ette jäi vä ? " </s> </p>
<p> <s> " Mitte päris . " </s> </p>
<p> <s> " No aga kui tema kõrval ... " </s> </p>
<p> <s> " Mina olen ju täiesti tavaline , " püüab Gea end õigustada . </s> </p>
<p> <s> " Ma ei ütleks , " proovin tõsiseks jääda , aga ei suuda . </s> <s> Purskan naerma , kukun kummuli voodile ja määrin huultega Gea padjapüüri ära . </s> </p>
<p> <s> " Ja ma juba mõtlesin , et sa mõtledki tõsiselt . </s> <s> Mina ei tea sinust ju midagi . " </s> </p>
<p> <s> " Sorri , su padi . " </s> </p>
<p> <s> " Pohhui , nagunii läheb homme kogu staff pessu . </s> <s> Aga mingi hetk ma mõtlesin , et äkki sa oledki mingi korralik . " </s> </p>
<p> <s> " Olengi . </s> <s> Sitaks korralik olen . </s> <s> See on esimene kord mu elus , kus ma poole üheks diskoteeki kavatsen minna . " </s> </p>
<p> <s> " Tavaliselt lähed varem või ? </s> <s> Varem pole seal ju midagi teha . " </s> </p>
<p> <s> Hirnun edasi . </s> </p>
<p> <s> " Tavaliselt jõuan ma sinna alles enne kinnipanekut . " </s> </p>
<p> <s> " Sa oled kah ... </s> <s> Mina sinust aru ei saa . " </s> </p>
<p> <s> " Ma ise ei saa ka mõnikord . </s> <s> Aga see tibi , kes siin elas , sul jäi mingi jutt pooleli vist . " </s> </p>
<p> <s> " Nojah . </s> <s> Läks , kuhu läks , nüüd olen ma siin üksi , vahepeal mõtlesin , et leiaks mingi kuti , laseks tal üüri maksta . </s> <s> Aga - ise tead , kuidas nende kuttidega on . " </s> </p>
<p> <s> Ma ei tea . </s> </p>
<p> <s> " Palju sa siin üüri maksad ? " </s> </p>
<p> <s> " Vähe tegelikult , see on ühe mu kauge sugulase pleiss , kaks pluss vesi ja elekter . " </s> </p>
<p> <s> " Sa mind ei tahaks siia elama võtta ? " </s> </p>
<p> <s> " A sul on ju mingi elamine ? " </s> </p>
<p> <s> " Ja minust kümme aastat vanem tibi , kes põeb juba mitmendat kuud , et mees ta maha jättis . </s> <s> Kogu aeg on mingi masekas , nagu oleks laip elamises või midagi . " </s> </p>
<p> <s> " Aga muidugi võiksid sa siia tulla . </s> <s> Kahepeale tuleb söögitegemine ka odavam . " </s> <s> Kuradi kokkuhoid hakkab jälle pihta , Martini osteti ka tänu sellele , et mina olin nõus üle poole maksma . </s> <s> Aga ikkagi oleks Geaga parem elada kui Kristiinaga , töökoht oleks kah kümne minuti jalutuskäigu kaugusel , mitte pea pool tundi marsaga , nagu Kristiina juurest . </s> </p>
<p> <s> Gea juurest minnes on kõik lähedal . </s> <s> Ka diskoteek , kuhu oleme plaaninud minna . </s> <s> Geale kinkis üks klient vabapääsmed , muidu vist polekski see minek jutuks tulnud . </s> </p>
<p> <s> " Need on mingid vipid vä , " toriseb üks tibi meie selja taga . </s> </p>
<p> <s> " Olemegi , " ülban ma ( Martini sai tühjaks , andis ülbamiseks jõudu ) . </s> <s> " Meil on poisid kah hinna sees . - On ju ? " pilgutan turvale silma . </s> </p>
<p> <s> " Kui kedagi ei leia , võtame selle turva , " ütlen eemaldudes Geale , parasjagu nii kõvasti , et ka turva kuuleks . </s> <s> Mu nali jääb õhku rippuma , sest meid lükatakse eemale . </s> <s> Kanderaam , parameedikud , voolikud ja muu . </s> <s> " Kiirabihaigla " uue seeria filmimine ? </s> <s> Paraku ei . </s> <s> Kanderaamil on üks tibi , nii minuvanune , isegi pahupidi silmadega vägagi kena , aga ... nina verine , verd on ka valgel Armani pluusil ; püksid täis tehtud . </s> <s> Pikad juuksed riivavad pehmelt mu käsivart ja kullast käevõrud kõlisevad , kui kanderaam minust möödub . </s> </p>
<p> <s> " Eest ära ! </s> <s> Eest ära ! " hõikab üks paravormis vuntsiline . </s> </p>
<p> <s> Masendav . </s> <s> Saan paugupealt kaineks . </s> </p>
<p> <s> " Jumal küll , " ahastab Gea mu kõrval . </s> <s> " Mis temaga võis olla ? " </s> </p>
<p> <s> " Üledoos . " </s> </p>
<p> <s> " Mis siis täpselt ? " </s> </p>
<p> <s> " Igasugune staff võis olla . </s> <s> Kokast spiidini . " </s> </p>
<p> <s> " Sa oled selliseid asju proovinud ? " küsib Gea . </s> </p>
<p> <s> Tšekin teda . </s> <s> Ei ole nii suur sõber . </s> <s> Vähemalt mitte veel . </s> </p>
<p> <s> " Loomulikult ei ole . </s> <s> Mulle piisab alkost ka . " </s> </p>
<p> <s> " Selliseid pilte nähes ei teki minul küll mingit tahtmist , " räägib Gea . </s> <s> " Aru ma ei saa , miks seda üldse tehakse ? " </s> </p>
<p> <s> " Ju siis on mõnus , " arvan mina . </s> <s> Millega , tüdruk , sa küll gümna eksamiteks valmistusid , mõtlen ma . </s> <s> Kohviga hoidsid end üleval vä ? </s> </p>
<p> <s> " Oi , Riin ! </s> <s> Issand , kui kaua pole sind näinud ! " </s> <s> Krista , Silveri ühe sõbra ekspruut . </s> </p>
<p> <s> " Tšau ! </s> <s> Mis sina siin Tallinnas teed ? " </s> </p>
<p> <s> " Mis sa ise teed ? </s> <s> Ikka saidki kooli sisse ? " </s> </p>
<p> <s> " Ei . </s> <s> Tööl käin , ühes ilusalongis . " </s> </p>
<p> <s> " Vau , moodne . </s> <s> Mina olen lihtsalt külas . " </s> <s> Ja sosinal : " Kuule , sa triipu ikka paned vä ? " </s> </p>
<p> <s> " Viimasel ajal pole pannud . </s> <s> Rahhi pole . </s> <s> Ja sellist seltskonda ka mitte . " </s> </p>
<p> <s> " A sa tahaksid ? " </s> </p>
<p> <s> " Mida nimelt ? " </s> </p>
<p> <s> " Kokat . " </s> </p>
<p> <s> " Jõukalt elad , " naeran mina . </s> </p>
<p> <s> " Mis teha . </s> <s> Raske on , aga püüan kuidagi hakkama saada . </s> <s> Aitad ? " </s> </p>
<p> <s> Kuradi-kurat . </s> <s> Ma ei mäletagi , millal viimati triibutasin . </s> <s> Jaanipäeval vist . </s> <s> Mõnus erutus tuleb sisse . </s> <s> Triipu ? </s> <s> Ja Krista . </s> <s> Selle tüdrukuga on vahvaid pidusid maha peetud . </s> <s> Täiesti pii-rideta tegelane . </s> </p>
<p> <s> " Ma olen ju hea inimene , muidugi aitan . " </s> </p>
<p> <s> Ei mingeid peegleid , krediitkaarte ega sajadollarilisi . </s> <s> Me oleme lihtsad inimesed . </s> <s> Krista sülitab kempsupaberile ja nühib potikaane läikima . </s> <s> Natuke pulbrit kaanele , visiitkaardiga neljaks . </s> <s> Sellised kaalujälgijalikult kõhnad triibud . </s> <s> Kristal on tobias , mul tammsaare . </s> <s> Krista on essa . </s> <s> Jälgin teda , kuidas ta tõmbab , kuidas näoilme muutub ... ooh , tehku kähku ! </s> <s> Olen rõõmus ja elevil , näpud võdisevad . </s> <s> Ei suuda õieti rulligi koos hoida . </s> <s> Tõmban korraks hinge ja proovin uuesti . </s> <s> Tuttav tunne , kuidas ninas kiheleb , nii et silmi tuleb vesi . </s> <s> Ja siis läheb paremaks . </s> <s> Järjest paremaks . </s> <s> Teine kord veel . </s> </p>
<p> <s> " Tead , kui hea meel mul sind näha on , " räägin Kristale . </s> <s> " Mitte ainult selle triibu pärast . </s> <s> Kuigi , jah , selle pärast ka . " </s> <s> Naerame . </s> <s> " Sind nähes tulevad vanad head ajad meelde . " </s> </p>
<p> <s> " Sa ei nuta ometi Silverit taga ? " </s> </p>
<p> <s> " Ei , kaugel sellest . </s> <s> Pärast seda , kui sina ära läksid , hakkas kogu seltskond alla käima . " </s> </p>
<p> <s> " Mis mõttes ? " </s> </p>
<p> <s> " Igav oli . </s> <s> Mäletad , kui me ükskord Pärnus ... " </s> </p>
<p> <s> " Sa mõtled seda korda , kui me hommikul ära eksisime ? " </s> </p>
<p> <s> " Just ! " </s> </p>
<p> <s> " Täitsa lõpp ! </s> <s> Ja mis näoga kutid olid ! " </s> </p>
<p> <s> Naerame . </s> </p>
<p> <s> " Kellega sa siin oled ? " </s> </p>
<p> <s> " Ühe töökaaslasega , juuksur on , kusjuures jumalast hea juuksur on . </s> <s> Soovitan . </s> <s> Tantsib praegu kuskil vist . </s> <s> Ise ? " </s> </p>
<p> <s> " Tead , mul on ühe meremehega diil . </s> <s> Tema kraam ongi . </s> <s> Tundsid , kui puhas , ah ? " </s> </p>
<p> <s> Noogutan . </s> </p>
<p> <s> " Vot , ja praegu on ta mandril . </s> <s> Kaks nädalat . </s> <s> Siis läheb ta jälle paariks kuuks ja mina istun kodus . " </s> </p>
<p> <s> " Meremehe naine . " </s> </p>
<p> <s> Naerame jälle . </s> <s> Kurat , kui hea on ikkagi Kristaga koos olla ! </s> <s> Kuidas ma üldse talusin Silveri seltskonnaga pidutsemist , kui Kristat enam polnud ? </s> <s> Harjumuse jõud vist . </s> </p>
<p> <s> " Teeme väiksed joogid ? " pakun . </s> </p>
<p> <s> " Muidugi . " </s> </p>
<p> <s> Läheme baari poole . </s> </p>
<p> <s> " Tead , " alustab Krista , aga siis võetakse tal ümbert kinni . </s> <s> Mingi täiesti pandav kutt . </s> </p>
<p> <s> " Oi , saage tuttavaks , see on Marko , minu merekaru , ja see on Riin , minu lapsepõlvesõbranna . " </s> <s> Valetab , aga mis siis . </s> </p>
<p> <s> " Nooh , missugune laps see Krista siis ka oli ? " uurib Marko . </s> <s> Pagan , kus on ikka head õlalihased ! </s> <s> Eks see pinnis pluus ka muidugi rõhutab seda , aga ikkagi . </s> <s> Isane mees . </s> </p>
<p> <s> " Pöörane , loomulikult , " ütlen . </s> </p>
<p> <s> Naerame jälle . </s> <s> Maailm on kaunis , ma ise olen veel kaunim . </s> <s> Jätame kaunilt hüvasti ja ma kõnnin kauni kõnnakuga kaunilt särava baarileti äärde , kus tellin endale kauni joogi . </s> </p>
<p> <s> Kohad , kus me enne Geaga istusime , on muidugi kinni . </s> <s> Gead ei paista kusagil . </s> <s> Istun kõrvallauda . </s> <s> Tunnen , kuidas tahaks midagi teha , midagi suurt ja pisut pöörastki . </s> </p>
<p> <s> " Jumal küll , misuke tropp see oli , " tuleb Gea tantsimast . </s> </p>
<p> <s> " Läksid siis üldse , " rüüpan oma kaunist jooki . </s> <s> Mis ta nii väga kaunis ongi , tavaline džinn toonikuga , aga ise teate , kui ilus see neoonvalguses on . </s> </p>
<p> <s> " Tantsida on ju mõnus , " vabandab Gea . </s> </p>
<p> <s> " No aga siis pole ju mõtet vinguda , et nõme tüüp . " </s> </p>
<p> <s> " Ikka tahaks ju ideaalilähedast , " arvab Gea . </s> </p>
<p> <s> " Kust sa seda võtaksid ? " olen karm . </s> <s> " Mis sa arvad , et ongi nii , et nii kui peole lähed , tuleb joonelt sinu juurde unelmate prints - umbes 26-27-aastane , pikk , sihvakas , kena nägu , head riided ... " </s> </p>
<p> <s> " See oleks tase , " mõmiseb Gea . </s> </p>
<p> <s> " Ja ta oleks igapidi kuul vend ja pappi oleks tal ka sitaks ja ta tahaks , et just sina oleksid tema tulevaste laste ema ... " ajan pada edasi . </s> <s> Nähes , et see ainult toidab Gea unistusi , muutun tõsisemaks . </s> <s> " Sorri , nii ei juhtu ju . </s> <s> Reeglina on sellised tüübid ka hästi korralikud ja tavaliselt on nad endale naisest , kellega koos tahavad olla , mingi kindla kujutluspildi loonud ; ja kindlasti ei mahu sellesse kujutluspilti tibi , kes on valmis temaga esimesel õhtul voodisse minema . </s> <s> Heal juhul on sellisel tüübil sind vaja üheks ööks , halvemal juhul viskab tunni pärast ukse taha . </s> <s> Sellepärast ära pirtsutagi . " </s> </p>
<p> <s> " Ah , sa pead ka kõik ära rikkuma , " on Gea solvunud . </s> <s> " Kõiki asju ei pea ju välja ütlema , mõned asjad peavadki sedasi , noh , varjatult käima . " </s> </p>
<p> <s> " Rituaalsed paaritusmängud ? " olen õel edasi . </s> </p>
<p> <s> " No sa võid seda ka nii nimetada . " </s> </p>
<p> <s> Imen oma jooki ja mu peas käib kole ajuragin . </s> </p>
<p> <s> " A tegelikult , mida need mehed üldse tahavad ? " esitan retoorilise küsimuse . </s> <s> Gea hakkab mu tõsist nägu nähes naerma , hetke pärast naeran ma ise ka . </s> </p>
<p> <s> " Keppi tahavad , " ütleb Gea . </s> </p>
<p> <s> Meie laua läheduses seisab üks tüüp . </s> <s> Jumalast normaalne tüüp . </s> <s> Jõusaal ei paista kodust kuigi kaugel asuvat , juukseid on lausa peegli ees kammitud . </s> <s> Aga seejuures kaugeltki mitte homolik . </s> <s> Kutt vaatab paar korda minu poole , silmis on selline pilk , et </s> </p>
<p> <s> " Selle kuti võtan ma rajalt maha , " ütlen Geale . </s> </p>
<p> <s> " No võta , " naerab Gea . </s> </p>
<p> <s> Imen klaasist paar sõõmu ja lähen kuti juurde . </s> <s> Loomu-likult olen oma enesekindluse triibust saanud , kust veel . </s> <s> Astun kui ematiiger kuti juurde . </s> <s> Naeratused , jne </s> </p>
<p> <s> Fakk , ma sain suhu . </s> </p>
<p> <s> " Mehed on tegelikult argpüksid , " räägin Geale lauda tagasi jõudes . </s> <s> " Nägid ju , kuidas see tegelane mind vahtis , jah ? </s> <s> A kui ma läksin ja talle ise ettepaneku tegin , okei , loomulikult mitte kohe keppimiseks , lihtsalt tantsimiseks , no nii alguse mõttes ; siis lõi vedelaks . </s> <s> Mina aru ei saa . " </s> </p>
<p> <s> " Vahepeal on mul tunne , et sa võtad kõike maru tõsiselt , siis jälle , et ainult naerad kõige ja kõigi üle , " naerab Gea . </s> </p>
<p> <s> Joon oma klaasi tühjaks ja me tantsime kuni viimase lauluni . </s> </p>
<p> <s> Gea poole jõudes on mu silmad valusad ja suu kuiv , tegelikult masendab mind , et see kutt mulle sedasi ära ütles , las Gea arvab , et tegin lihtsalt pulli . </s> <s> Mis ma valesti tegin ? arutlen meiki maha võttes ja silmatilku silma tilgutades . </s> <s> Vist olen liiga korralikuks hakanud , enam ei tea , kuidas asjad käivad . </s> </p>
<p> <s> Keha on nii väsinud , et und pole vaja oodata . </s> </p>
<p> <s> " Mehed armastavad vallutada , " sosistab Une-Mati mulle enne uinumist kõrva . </s> </p>
<p> <s> " Ma ju tean seda ammu , " vastan , ja avastan , et ega ei tea ju küll . </s> </p>
<p> <s> Olen väga sügaval , soojas ja mõnusas paigas , ja mind kistakse kõrgele , külma , kalki , võõrasse , täiesti valesse , ebanormaalselt kokku pandud maailma . </s> <s> Sireenide huilates . </s> <s> On solvav ja alatu tunne , täielik arusaamatus . </s> </p>
<p> <s> " Riin , sa ei kuule , et kell tiriseb vä ? " raputab mind Gea . </s> <s> No muidugi , kell on juba üheksa viisteist . </s> <s> Kümnest läheb täna salong lahti , laupäev . </s> </p>
<p> <s> " Ma ei viitsi , ütle neile , et ma olen haige , " keeran teise külje . </s> <s> Aga Gea ei jäta . </s> </p>
<p> <s> Mu käed ja jalad liiguvad automaatselt , suu plämiseb automaatselt tüüpilist hommikust naistepläma , hoolimata dušist ärkan täielikult alles salongis . </s> </p>
<p> <s> Aeg venib , nagu alati siis , kui ei viitsi tööl olla . </s> <s> Õnneks on kliente , on , kellega tegeleda ja kelle pärast end triksis-traksis hoida . </s> </p>
<p> <s> " Teeks suitsu , " pakub Rita , kui järjekordse kliendi ära on saatnud . </s> </p>
<p> <s> " Ma ei " alustan , kuid märkan siis , et Gea jalutab niisama . </s> </p>
<p> <s> " Tuled istud mu asemel , onju , me käime Ritaga suitsetamas , " kutsun teda . </s> </p>
<p> <s> " Segi peast , mul on klient värvi all . " </s> </p>
<p> <s> " No kaks minutit . " </s> </p>
<p> <s> " Oo-kei . " </s> </p>
<p> <s> Läheme puhketuppa . </s> </p>
<p> <s> " Täitsa lõpp päev , " räägib Rita suitsu süüdates . </s> <s> " Mul on tänane päev ainult suuri asju täis - mõtle , kaks keemilist , üks värv , nojah , mingi meestelõikus vahepeal ka " </s> </p>
<p> <s> " Vähemalt läheb aeg kiiremini . " </s> </p>
<p> <s> " Seda küll . </s> <s> Kui ikka oled kolm tundi niisama passinud , ei ole mingit tööisu enam . </s> <s> Siis ei hooli sellest ka , et kliendi pealt ju teenid , mitte niisama istudes " </s> </p>
<p> <s> Ma ei ütle midagi . </s> </p>
<p> <s> " Maive pole end näole andnud ? " </s> </p>
<p> <s> " Ei . " </s> <s> Popsutan rõngaid suust . </s> <s> " Igatsed vä ? " </s> </p>
<p> <s> " Mkmm . </s> <s> Lihtsalt , ta on iga laupäev ju peaaegu terve aja siin . " </s> </p>
<p> <s> Gea tuleb puhkeruumi . </s> </p>
<p> <s> " No täitsa lõpp ! </s> <s> Kaks soome kõõma , kes pidid minu juurde ja kosmeetikusse tulema , ei tule . </s> <s> No fakk , ma ütlen ! </s> <s> Mul on nüüd kolm tundi vaba aega ! </s> <s> Riin , kui ma selle muti värvimisega ühele poole saan , tõmban tunniks õue . " </s> </p>
<p> <s> " No pool minutit saad veel minu tooli peal istuda , eks ? </s> <s> Ma kohe lõpetan . " </s> <s> Suits maitseb alati siis paremini , kui on kiire või kui ei tohi teha . </s> <s> Ahmin kiirete mahvidega , see veel puuduks , kui Maive jõuab siia ja näeb , et kedagi ei istu adminni laua taga . </s> </p>
<p> <s> " Mida ? </s> <s> Miks mu tööd on maha tõmmatud ? " uurib Kristel , kosmeetik , minu laua juures päevaplaani . </s> </p>
<p> <s> " Geal on ka ju , need sommid helistasid , et ei tule , " seletan . </s> </p>
<p> <s> " No on alles mis ma teen see aeg ? " </s> </p>
<p> <s> " Mine ka linna peale , Gea just läks . " </s> </p>
<p> <s> " Mis ma sealgi teen . " </s> </p>
<p> <s> " Gea ütles , et šoppamine rahustab . " </s> </p>
<p> <s> " Kui raha pole , ei rahusta . - Sa ei taha šoppama minna ? </s> <s> Ma võin sinu asemel siin istuda . " </s> </p>
<p> <s> " Ettepanek on ahvatlev . </s> <s> Ma parem tudin su pehmes toolis , kui sa tõesti siin tahad istuda . " </s> </p>
<p> <s> " Kuule , ma näitan sulle ühte maski . </s> <s> Uus asi . </s> <s> Sulle peaks sobima . </s> <s> Pidi puhastama ja niisutama . </s> <s> Ma tahan sinu peal proovida , kuidas ja mida ta teeb . </s> <s> Oled nõus ? " </s> </p>
<p> <s> Mis saab mul selle vastu olla ? </s> </p>
<p> <s> Ja nii jään ma kosmeetikutoolis tuttu , nägu pehme mas-kiga kaetud . </s> </p>
<p> <s> " Riin , tule üles ! " sosistab Kristel . </s> <s> " Maive helistas , et tuleb kohe siia . </s> <s> Ma ütlesin , et sa oled kempsus , et sellepärast võtsin mina telefoni vastu . " </s> </p>
<p> <s> Võtan maski maha . </s> <s> Mmm , nagu tita põsed ! </s> <s> Vaatan kella - olen pisut üle poole tunni maganud , aga tunnen end tõeliselt värskena . </s> </p>
<p> <s> " Kuule , tõesti on hea , " patsutab Kristel mu põski . </s> </p>
<p> <s> Maive tuleb viie minuti pärast , ja mitte üksi . </s> <s> Kaks meest on temaga - ühe kosmeetikasarja maaletooja , ja ärimees , keda sosinal allmaailmaga seostatakse . </s> <s> Ja mõned pudelid veini . </s> <s> Mõned veinid on vist juba kõhus ka , tuju on neil ülev ja hääled valjud . </s> </p>
<p> <s> " Riin , kuule , kui keegi mulle siia helistab , ära ütle , et ma siin olen , eksju ? </s> <s> Me lähme minu kabinetti . " </s> </p>
<p> <s> Kehitan õlgu ja naeratan , mis mul ikka öelda . </s> <s> Minupärast tehku mis tahavad . </s> </p>
<p> <s> " Muide , sa ei teagi , mis ma poest leidsin ! " </s> <s> Gea on päris ähmis . </s> <s> Püüan talle silmadega mõista anda , et klient istub siinsamas , aga ta ei saa aru või ei pane tähele . </s> </p>
<p> <s> " Silikooniga rinnahoidja ! " </s> </p>
<p> <s> " Misasi ? " </s> </p>
<p> <s> " Saad aru , silikooniga rinnahoidja ! </s> <s> Polstrite asemel on mingi kotike , kus silikoon sees loksub . </s> <s> Nii et kui mõni mees läbi riiete tissi hakkab näppima , siis ei saa ta arugi , et on pušš-ap . " </s> </p>
<p> <s> " Khm , " teeb ootav klient , nii 30-ne kutt , ja tõuseb . </s> <s> Gea ehmub silmad suureks ja pageb puhkeruumi . </s> </p>
<p> <s> " Palun vabandust , " naeratan kutile . </s> </p>
<p> <s> " Pole midagi , " on tema joviaalne . </s> <s> " Kas tema on mu tänane juuksur ? " </s> </p>
<p> <s> " Ei , kahjuks . </s> <s> Teie juuksur kohe lõpetab . " </s> </p>
<p> <s> Kutt teeb asja kreemide riiuli juurde . </s> <s> Tavaliselt mehed siia asja ei tee . </s> </p>
<p> <s> " Äkki oskate mulle siit midagi soovitada ? " </s> <s> Silmanurgas on naer . </s> </p>
<p> <s> " Loomulikult . </s> <s> On teil mingeid probleeme ? " </s> <s> Olen nii abivalmis , et ajab itsitama . </s> </p>
<p> <s> Kutt astub mulle lähemale . </s> </p>
<p> <s> " Tegelikult on mul tõesti üks probleem . </s> <s> Ma tahaksin täna õhtul välja minna , aga ma ei tahaks seda üksinda teha . </s> <s> Äkki tulete minuga ? " </s> </p>
<p> <s> Vaatan talle uurivalt otsa . </s> <s> Mida ta sellega mõtleb ? </s> </p>
<p> <s> " Kuhu välja ? " </s> </p>
<p> <s> " Õhtustama . " </s> </p>
<p> <s> " Ma ei usu , et oleksin kuigi mõnus vestluskaaslane , " mängin tagasihoidlikku . </s> </p>
<p> <s> " Sellest pole lugu . </s> <s> Mis kell te siin lõpetate ? " </s> </p>
<p> <s> " Kaheksa . " </s> </p>
<p> <s> " Ma tulen kaheksaks siia tagasi . </s> <s> Ootan ukse juures . </s> <s> Mul on punane BMW . " </s> </p>
<p> <s> Rita tuleb eelmise kliendiga . </s> <s> Väike arveldamine ja Rita viib kuti juuksuritooli . </s> </p>
<p> <s> Jooksen puhkeruumi . </s> </p>
<p> <s> " Gea , tead , see kutt kutsus mind õhtul välja ! " </s> </p>
<p> <s> " Issand , ära räägi , mul on niiiiiii piiiiinlik ! " </s> </p>
<p> <s> " Tal on punane bemar ! " </s> </p>
<p> <s> " Ja mina räägin mingist silikoonist ! </s> <s> Appi ! " </s> </p>
<p> <s> " Ta näeb muidu ka täitsa kena välja ! " </s> </p>
<p> <s> " Issand , ma teen ikka alati endale marki . " </s> </p>
<p> <s> " Onju sa teed mulle midagi pähe . " </s> </p>
<p> <s> Umbes tunni aja pärast on Maive oma kaaskonnaga kosmeetikute ruumi kolinud , sealt kostab naerupahvakuid ja ilusalongis veidi võõrastavalt mõjuvaid kõrgendatud meeshääli . </s> </p>
<p> <s> " Mis seal toimub ? " küsin tasa Piretilt , teiselt kosmee-tikult , kes oma kliendiga minu juurde arvet tegema tuleb . </s> </p>
<p> <s> Piret ootab , kuni klient valmis saab ja saadab ta naeratades minema . </s> </p>
<p> <s> " Mis seal ikka toimub , " ütleb ta siis . </s> <s> " Tšikk on aktsioonis ja ülemeelik . </s> <s> Vahel trehvab . " </s> </p>
<p> <s> Ja siis näen mina ka neid . </s> <s> Tuntud ärimees tuleb tantsu-sammul minu poole , roheline niisutav mask näos , suits ham-bus ; Maive ja kosmeetikaärimees naerdes tema järel . </s> </p>
<p> <s> " Kas see on " küsib Gea klient , keskealine hoolitsetud tädi , minult uudishimulikult , näpuga maskiga ärimehe poole näidates . </s> </p>
<p> <s> " Jah , on küll , " vastan ma viisakalt naeratades . </s> <s> " Ma loodan , et see teid ei sega ? " </s> </p>
<p> <s> " Ei , ei sega küll lihtsalt kuidagi noh harjumatu . </s> <s> Kas teil on tihti sedasi ? " </s> </p>
<p> <s> " Oh ei , kaugeltki mitte . </s> <s> Lihtsalt see nädal on olnud väga pingeline " </s> </p>
<p> <s> Tädi naeratab ja läheb Gea juhatusel juuksuritooli . </s> </p>
<p> <s> " Lähme kuhugi edasi , ma tahaks midagi süüa , " pakub kosmeetikaärimees . </s> </p>
<p> <s> " Ko-he läh-me , " laulab maskiga mees . </s> <s> " Ma saan kohe ilusaks ja siis lähmegi . " </s> </p>
<p> <s> " Poisid , ma tulen teiega ainult siis kaasa , kui me lähme mõnda sellisesse kohta , kus miljonärid käivad , " höörutab end Maive ja istub lauale . </s> <s> " Ainult sellisesse kohta ! " </s> </p>
<p> <s> Ma ei näe mitte kusagil mitte ühtegi punast autot , bemarist rääkimata . </s> </p>
<p> <s> " Õhtust , " öeldakse mu selja taga . </s> <s> Vaiko , see kutt . </s> </p>
<p> <s> " Ma ei näe kusagil su punast bemarit . " </s> <s> Kui selle ära olen öelnud , tuleb meelde , et enne me ju teietasime . </s> <s> Aga mis siis . </s> </p>
<p> <s> " Ma olen džiibiga , pean pärast maale minema . " </s> </p>
<p> <s> Astun Vaiko järel musta Grand Cherokee juurde . </s> <s> Ronin esiistmele . </s> <s> Tagaistmel on titeiste , fikseerin , aga ei ütle midagi . </s> </p>
<p> <s> " Kuhu sõidame ? " naeratab Vaiko autot käivitades . </s> </p>
<p> <s> " Sina kutsusid , eks sina tead . " </s> </p>
<p> <s> Vaiko muigab teadja näoga ja võtab paigalt . </s> <s> Peatume üsna lähedal , restorani ees , kuhu minu palgaga küll asja poleks . </s> </p>
<p> <s> " Sa oled hiljuti sinna tööle läinud ? " küsib Vaiko , kui oleme maha istunud . </s> <s> Vaikne muusika , kallis , kuid maitsekas sisustus . </s> <s> Tool on mugav , inimese jaoks disainitud . </s> </p>
<p> <s> " Ei , olen seal juba üle kahe kuu . " </s> </p>
<p> <s> " Imelik , et ma sind seal näinud pole . " </s> <s> Oh mis moos . </s> </p>
<p> <s> " Ju siis on teine adminn olnud . " </s> </p>
<p> <s> " Sellest on kahju , " vaatab Vaiko mulle silma . </s> <s> Pilk peab vist võluv olema . </s> <s> Teen , nagu olekski . </s> <s> Naeratan ja löön siis silmad maha . </s> </p>
<p> <s> " Mida võtame ? " küsib tema . </s> </p>
<p> <s> " Ma võtaksin klaasi punast veini , " tunnen , et vajan alkohoolset turgutamist . </s> <s> See Maive šõu Otsin kotist suitsupaki . </s> <s> Vaiko pakub tuld . </s> <s> Ta ise ei suitseta . </s> </p>
<p> <s> Uurime menüüsid . </s> </p>
<p> <s> " Kas seal salongis on hea töötada ? " </s> </p>
<p> <s> Viisakas vestlus . </s> </p>
<p> <s> " Normaalne . </s> <s> Loomulikult ei ole see mingi unistuste amet . " </s> </p>
<p> <s> " Mis siis oleks ? " </s> </p>
<p> <s> Mõtlen natuke . </s> <s> Vist pole mõtet fantaseerida . </s> <s> Räägin , nagu asi on . </s> </p>
<p> <s> " Ma tahtsin Kunstiülikooli sisekujundusse minna , aga ei saanud sisse . </s> <s> Olin kolmas , kes välja jäi . </s> <s> Ja tasulisse ei saanud lihtsalt papi pärast minna . " </s> </p>
<p> <s> " Sa mingisse arhitektuuribüroosse ei proovinud tööle saada , näiteks sekretäriks või . </s> <s> Et järgmisel aastal kindla peale minna . " </s> </p>
<p> <s> " Kas sina tunned mõnd arhitekti ? " </s> </p>
<p> <s> Kutt mõtleb . </s> </p>
<p> <s> " Hästi küll ei tunne . " </s> </p>
<p> <s> " Mina paari tunnen . </s> <s> Aga nende seas pole kedagi , kes tahaks ilma hariduseta tibile palka maksta . " </s> </p>
<p> <s> " Kuule , ma olen sind kusagil näinud , " avastan äkki keset salatit . </s> </p>
<p> <s> " Ma arvasin , et see on nagu rohkem meeste kild lähenemiskatseks , " imestab Vaiko pärast pisukest pausi . </s> </p>
<p> <s> " Ei , ma ei mõelnudki seda nii . </s> <s> Ma tean , et ma olen sind tõesti varem näinud . " </s> <s> Mõtlen pika sekundi . </s> <s> " Ah , vahet pole . </s> <s> Homme võin nagunii juba kindlalt öelda , et olen sind näinud . " </s> </p>
<p> <s> Vaiko vaatab mind uurivalt . </s> </p>
<p> <s> " Ei , tõesti , sul on õigus . </s> <s> Aga kus ? </s> <s> Miks mulle tuleb ette mingi hotell ? " </s> </p>
<p> <s> " Hotell ? " </s> </p>
<p> <s> " Jah ... " </s> </p>
<p> <s> " Käes ! </s> <s> Sa olid kunagi oktoobri algul pärast pidutsemist hommikust söömas , üks tibi oli ka , silmad olid veel paistes , te istusite minu kõrvallauas . " </s> </p>
<p> <s> " Muidugi . </s> <s> Täitsa naljakas , maailm on väike . </s> <s> Mis puhul sina seal hotellis olid ? " </s> </p>
<p> <s> " Mul oli sugulase sünnipäev , keegi ei tahtnud öösel sõitma hakata , võeti tuba . " </s> </p>
<p> <s> " Oot , sa olid siis õhtul all peol ka või ? " </s> </p>
<p> <s> " Olin . " </s> </p>
<p> <s> " Miks ma küll sind ei näinud ? " </s> </p>
<p> <s> " No miks sa olekski pidanud mind nägema , sa polnud ju üksi . " </s> <s> Liiderlik mees . </s> </p>
<p> <s> " Aa , see . </s> <s> See oli mu eks. </s> <s> Kummaline suhe . </s> <s> Me oleme juba kolm aastat lahus , aga aeg-ajalt tekib selline igatsus , et ah , no ütle nüüd , millest ma räägin . " </s> <s> Vaiko vaatab mulle armsalt silma sisse . </s> <s> " Istun ilusa tüdrukuga restoranis ja räägin oma eksnaisest Mis sul õhtul plaanis on ? " </s> </p>
<p> <s> " Oleneb , mida sina välja käid . " </s> </p>
<p> <s> Vein teeb julgeks . </s> </p>
<p> <s> " Kõik sõltub sellest , mida perverssuseks pidada , " ütlen . </s> <s> " Kõiki asju muidugi ei teeks , loomade ja lastega , ma mõtlen . " </s> </p>
<p> <s> " Aga grupikat ? " </s> <s> Kaval pilk . </s> </p>
<p> <s> " Sa pole olnud ? " küsin täiesti süüdimatu näoga . </s> <s> Tegelikult ma ei ole mitmekesi olnud . </s> <s> Ei tea , kas tahakski . </s> <s> Vaiko vaatab mind ega tea , kas võtta seda kui ettepanekut . </s> <s> Ei ütle midagi . </s> </p>
<p> <s> " Mõnikord see lihtsalt kujuneb nii välja , " räägin rahulikult , nagu käiks jutt millestki igapäevasest , ? la šokolaad meeldib mulle rohkem kui martsipan . </s> <s> Mu rahulikkus ongi see , mis kuti elevile ajab . </s> <s> Näen ta silmist , et ta on valmis sõbrad kokku kutsuma . </s> </p>
<p> <s> " Veel veini ? " pakub ta , et midagi öelda . </s> <s> Mu klaas on alles poole peal . </s> </p>
<p> <s> " Kas sul on kiire ? " teen imestunud nägu . </s> <s> " Ma heameelega limpsiks seda aeglaselt . " </s> <s> Sõna " aeglaselt " venib mu huultel hästi aeglaselt </s> </p>
<p> <s> Õnneks heliseb Vaikol taskus telefon . </s> <s> Ega ma oskakski midagi edasi rääkida , kuidagi piinlikult seksiks kisub asi ära . </s> </p>
<p> <s> Ma ei viitsi kohe püsti tõusta . </s> <s> Koban käega , leian põrandalt oma käekoti . </s> <s> Suitsupakk , välkar . </s> <s> Tõmban mõnuga kopsu . </s> <s> Laes on tänavavalgusest tekkinud kollane ruut , läbi aknaklaasi kostab vaikset linnamüra . </s> <s> Alles nüüd panen seda kõike tähele . </s> </p>
<p> <s> " Oli sul hea ? " küsib Vaiko ja libistab käega üle mu kõhu . </s> </p>
<p> <s> " Oli , " naeratan pimedusse . </s> <s> " Kuhu ma tuha võin raputada ? " </s> </p>
<p> <s> " Siia , " sirutab Vaiko ennast ja ulatab mulle laualt tuhatoosi . </s> <s> Siis tõmbab endal kummi ära , seob sellele sõlme peale ja tõuseb . </s> </p>
<p> <s> " Sa ei taha duši alla minna ? " </s> </p>
<p> <s> " Heameelega , " vastan . </s> <s> " Ma teeks enne suitsu lõpuni . " </s> </p>
<p> <s> Vaiko läheb koridori ja siis ühest uksest sisse . </s> </p>
<p> <s> Kus ma siis nüüd olen . </s> <s> Mingis büroos , põrandal , alasti , mõnusalt läbikepitud , suits hambus . </s> <s> Ei häbi ega kedagi . </s> <s> Kustutan pooliku suitsu tuhatoosi ja lähen Vaikole järele . </s> </p>
<p> <s> " Appi , mis minuga juhtunud on , " sädistan suure seina-peegli ees end keerutades . </s> <s> " See vaip " </s> </p>
<p> <s> Mu selg on kahest kohast lausa marraskil . </s> </p>
<p> <s> " Ohhohhoo , " arvab Vaiko ja puudutab mu haavu . </s> <s> " Kuidas see küll juhtuda sai ? " </s> </p>
<p> <s> " Ma ei tea , sa olid nii hea , et ma ei saanud arugi , et see mistra seal maas nii terav on , " vaatan tobeda beibepilguga talle otsa . </s> </p>
<p> <s> " Sina olid ka väga hea , " suudleb ta mind põsele . </s> </p>
<p> <s> Me teeme seda ka duši all . </s> </p>
<p> <s> " Palju sa seal salongis palka saad ? " küsib Vaiko . </s> <s> Sõidame tema autos , oleme peaaegu Kristiina kodu juures . </s> </p>
<p> <s> " Mmm Mis siis ? </s> <s> Ma ei taha öelda . " </s> </p>
<p> <s> " Eriti palju vist ei saa ? " </s> </p>
<p> <s> " Loomulikult mitte . " </s> </p>
<p> <s> " Ma annan sulle tuhat krooni . </s> <s> Sobib ? " </s> </p>
<p> <s> " Mida ? " ei saa ma algul aru . </s> <s> " Ühesõnaga , sa maksad mulle kepi eest ? " </s> <s> Kas olla vihane ? </s> <s> Solvunud ? </s> </p>
<p> <s> " Mitte päris nii . </s> <s> Sa ei saa aru . " </s> </p>
<p> <s> " Siit keera paremale . </s> <s> Sealt vasakule . " </s> </p>
<p> <s> " Siit ? " </s> </p>
<p> <s> " Jah , see maja seal . - Millest ma aru ei saa ? " </s> </p>
<p> <s> " Ma lihtsalt tahan sulle seda raha anda . " </s> </p>
<p> <s> " Miks ? " </s> </p>
<p> <s> " Sest mul on siis parem tunne . " </s> </p>
<p> <s> Teen häbelikku ja järelemõtlikku nägu , aga mõttes arvutan juba , et tonni eest saaks selle ilusa pluusi , mida mõne nädala eest poes vaatasin . </s> <s> Ja ehk veel midagi . </s> </p>
<p> <s> " No palun , " kummardub Vaiko minu poole . </s> </p>
<p> <s> " Kui sa teisiti ei saa Sa ju tead küll , et ma pole mingi selline . " </s> <s> Olen kui häbelike ja korralike tüdrukute elav etalon . </s> <s> Vaatan oma süles lebavaid käsi . </s> </p>
<p> <s> " Kuule , ausalt , " silitab Vaiko juuksesalku mu õlal . </s> <s> " Ma ei pea ju sind mingiks prostiks , ole nüüd . </s> <s> Kui sa nüüd järele mõtled , saad ju aru , et ma ei mõtle midagi halba . " </s> </p>
<p> <s> Prunditan huuli ja naeratan häbelikult altkulmu . </s> </p>
<p> <s> " Jess ! " </s> <s> Surun õnnelikult kahte pääsukesepildiga rahatähte oma pihku ja keeran korteriukse lukust lahti . </s> <s> See Vaiko võiks teinegi kord mind välja kutsuda , mõtlen ma . </s> <s> Ja mitte sellepärast , et ta nii jube hea nikkar oleks . </s> </p></div3>
          <div3 type="alaosa"><head> Jaanuar </head>
<p> <s> Olen juba pisut svipsis . </s> </p>
<p> <s> " Elab ta siit veel kaugel ? " küsin Olavilt ja õngitsen luba küsimata tema taskust brändipudeli . </s> <s> Lonksan . </s> </p>
<p> <s> " Ei , ei , " lohutab mind Olavi . </s> <s> " Siinsamas see kohe ongi . " </s> <s> Oleme vanalinnas , üsna Gea , see tähendab , minu ja Gea ela-mise lähedal . </s> <s> Ronime trepist üles . </s> <s> See Olavi on üks naljakas tegelane , tean teda Diana kaudu . </s> <s> Selline kummaline kuju küll , aga tal on palju tuttavaid ning täitmatu isu pidu panna . </s> <s> Kuni tal raha jätkub - miks mitte . </s> </p>
<p> <s> Neljandalt korruselt kostab mussi ja muidu müra . </s> </p>
<p> <s> " Siin ongi , " jääb Olavi ühe ukse taha seisma . </s> <s> Naeratab mulle kohmetult , siis koputab . </s> <s> Keegi vist ei kuule . </s> <s> Koputab kõvemini . </s> <s> Ikka ei tule kedagi uksele . </s> <s> Lõpuks astub niisama sisse , uks polegi lukus . </s> <s> Meid võtab vastu köök , kus on umbes kümmekond inimest . </s> <s> Jooke on kõvasti , suitsu samuti , vine reedab . </s> <s> Valjuhäälsed tervitused . </s> <s> Me ei mahu kööki . </s> <s> Võtan vastu mulle ulatatud õllepudeli ja piilun tuppa . </s> <s> Mõned ini-mesed lesivad voodil , mõned istuvad põrandal . </s> <s> Telekas män-gib ilma hääleta , aknal vilguvad jõuludest jäänud elektriküünlad . </s> <s> Üks tibi paistab kuidagi tuttav . </s> </p>
<p> <s> " Ei või olla , " ütlen ma tervituse asemel . </s> </p>
<p> <s> " Mida , Riin ? ! " </s> <s> Krista hüppab mingi tüübi kaisust ( see ei ole tema meremehe moodigi ) püsti ja kargab mulle kaela . </s> </p>
<p> <s> " Kuidas elad ? " </s> </p>
<p> <s> " Mõnus on . </s> <s> Jõulust saadik on pidu , " naerab Krista . </s> <s> " Kust sina siia said ? " </s> </p>
<p> <s> " Tutvused , loomulikult . " </s> </p>
<p> <s> " Lähme välja , ajame juttu , " ütleb Krista . </s> </p>
<p> <s> Võtame oma õlled ja läheme koridori . </s> </p>
<p> <s> " Kus te lähete ? " karjutakse meile . </s> </p>
<p> <s> " Kuhugi ei lähe ! " karjume meie vastu . </s> </p>
<p> <s> Seisame koridoriakna alla , ma otsin taskust suitsud välja . </s> </p>
<p> <s> " See Olavi on sul mingi peika vä ? " küsib Krista . </s> </p>
<p> <s> " Ole nüüd , mis peika , " pakun Kristale suitsu . </s> <s> See ei võta , nagu vanastigi . </s> <s> " Ikka ei tee ? " küsin ja klõpsutan välgumihklit . </s> </p>
<p> <s> " Tubakat küll mitte . </s> <s> Sa ei taha ? " </s> <s> Krista on taskust kanepi ja piibu välja õngitsenud . </s> </p>
<p> <s> " Kivi ? </s> <s> Sina ja teed kivi vä ? " </s> </p>
<p> <s> " Sa ei tee ? " </s> </p>
<p> <s> " Mina ei tea . </s> <s> Mulle ei paku see midagi . " </s> </p>
<p> <s> " Ole nüüd . </s> <s> Väikse kõssu ikka teed , " arvab Krista piipu toppides . </s> </p>
<p> <s> " Varem sa ei suitsetand ju midagi . " </s> </p>
<p> <s> " Varem , varem Varem oli paljugi teistmoodi . </s> <s> Suuremaid asju on kiviga hea alla tõmmata . " </s> </p>
<p> <s> " Olen kuulnud . " </s> </p>
<p> <s> " No ja teinekord ei tahagi ju midagi suurt teha , " räägib Krista . </s> <s> Tulgu ta ütlema , et pole täna midagi " suurt " teinud ! </s> <s> Silmad kilavad , silmavalged on punased , sõrmed paistavad pehmevõitu olevat . </s> <s> Kuigi , mine tea , see võib ka lihtsalt kivist tulla . </s> <s> Või sellest , et pikem tsükkel . </s> </p>
<p> <s> " Mhh ? " küsib Krista suitsu kopsus hoides ja piipu minu poole ulatades . </s> <s> Võtan piibu vastu . </s> </p>
<p> <s> " Õpetama sind vist ei pea ? " muigab Krista ja puhub suitsu suust välja . </s> <s> Raputan pead ja , ühe käega piipu , teisega välgumihklit piibu kohal hoides , tõmban sügavale kopsu . </s> </p>
<p> <s> " Noh , kuidas on ? " küsib Krista , kui piibu talle ulatan . </s> <s> Hoian natuke aega sees , puhun välja ja teen jämedat mõminat : " Normaaaalne ! " </s> </p>
<p> <s> Naerame ja teeme veel . </s> <s> Ja siis veel . </s> </p>
<p> <s> " Kuule , kus sul see meremees on ? " küsin ja võtan lonksu õlut . </s> </p>
<p> <s> " Tühja sest meremehest , lähme sisse tagasi . " </s> </p>
<p> <s> " Oota , ma teen ühe suitsu . " </s> </p>
<p> <s> " Sees saad ka teha . " </s> </p>
<p> <s> " Ääh , raske on oodata vä . </s> <s> Sees on igavene möll Kuule , " jään ma koridoriaknast välja vaatama . </s> <s> " Minu tuba paistab siit kätte . " </s> </p>
<p> <s> " Sa elad siin kusagil ? " </s> </p>
<p> <s> " Jah , vaata , see otse aken , punased kardinad . </s> <s> Persse , miks seal tuli põleb ? " </s> </p>
<p> <s> " Äkki on vargad ? " </s> </p>
<p> <s> " Ei , Gea arvatavasti . </s> <s> Vot see juuksur , kellega ma tookord peol olin . </s> <s> Ma elan temaga ühes korteris . " </s> </p>
<p> <s> " Ühes toas ka ? " </s> </p>
<p> <s> " Ei . " </s> </p>
<p> <s> " A miks siis sinu toas tuli on ? " </s> </p>
<p> <s> " See paneb mindki mõtlema . " </s> <s> Pagan , nii naljakas hakkab äkki . </s> <s> Mõte , et minu äraolekul naudib Gea minu toas olemist . </s> </p>
<p> <s> " Sul telefoni on ? " küsin Kristalt . </s> <s> Krista annab oma mopsi . </s> <s> Bang &amp; Olufsen , jõukalt elatakse . </s> <s> Valin Gea numbri . </s> </p>
<p> <s> " Tšau , mis sa mu toas teed ? " küsin ilma tutvustuse või tervituseta . </s> <s> Gea on pisut aega vait . </s> </p>
<p> <s> " Kus sa oled ? " </s> </p>
<p> <s> " Vastasmajas , " hakkan naerma . </s> </p>
<p> <s> " Mis sa teed seal ? " </s> </p>
<p> <s> " Meil on siin pidu . </s> <s> Aga mis sa mu toas teed ? " </s> </p>
<p> <s> " Ole normaalne , midagi ei tee . </s> <s> Ah , muidugi , ma võtsin enne su väikest peeglit , tuli jäi põlema . </s> <s> Varsti tuled või ? " </s> </p>
<p> <s> " Vaevalt küll . </s> <s> Tšau ! " </s> <s> Ulatan telefoni Kristale . </s> </p>
<p> <s> " Teda siia ei kutsunudki ? " küsib Krista . </s> </p>
<p> <s> " Oleks pidand vä ? </s> <s> Mis ta teeks siin , ta ei tunnegi ju kedagi . " </s> </p>
<p> <s> " Läheks sisse , ah ? " </s> </p>
<p> <s> Lähme . </s> </p>
<p> <s> Mõned inimesed on ära läinud , kaasa arvatud Olavi . </s> <s> Minu õnneks ja tema kurvastuseks on tal homme tööpäev . </s> <s> Minul mitte . </s> <s> Olavi oli tiba õnnetu näoga , kui minema läks . </s> <s> Lep-pisime kokku , et läheme homme koos kinno . </s> </p>
<p> <s> " Tüüp on sinust sitaks vaimustuses , " ütles Krista teda vaadates mulle . </s> </p>
<p> <s> " Pohhui , " ütlesin mina . </s> <s> Krista naeris . </s> </p>
<p> <s> Nüüd aga on rahvast vähemaks jäänud , jutud targemaks läinud , istume ringis toapõrandal ja teeme ma-ei-tea-mitmendat ringi piipu . </s> </p>
<p> <s> Mõnda tegelast siin tean Diana kaudu , mõni on lihtsalt tuntud . </s> <s> Eesti on väike , nii kui midagi teed , kohe oledki tuntud . </s> <s> Näitlejad , ajakirjanikud , kunstnikud , fotograafid See ongi siis see Tallinn , see maailm , millest pubekad unistavad ? </s> <s> Seltskonnaajakirjanduse-Tallinn . </s> <s> Kas nüüd olen ma siin ? </s> <s> Osa kuulsusest ja glamuurist ? </s> <s> Vaatan aknal vilkuvaid elektripirne ja mõistan , miks pole neid maha võetud . </s> <s> Nad on nii hirmus kaunid ! </s> <s> Nii paljutähenduslikud ! </s> <s> Nii palju on neil meile õpetada ! </s> </p>
<p> <s> " Noh ? " </s> <s> Käsi piibuga müksab mu õlga . </s> </p>
<p> <s> " Mis sa mõtled ? " kihistab Antti . </s> </p>
<p> <s> " Midagi erilist . </s> <s> Lihtsalt , et need pirnid on ikka lõpp ilusad . " </s> </p>
<p> <s> Kõik pöörduvad vaatama . </s> </p>
<p> <s> " On jah , " arvab siis Andre , tunnustus hääles . </s> <s> Hakkame naerma , ja ma teen pisikese kõssu . </s> <s> Hästi pisikese . </s> </p>
<p> <s> Nüüd ma tean , miks mulle kivi varem istunud pole - seltskond ! </s> <s> See on muidugi ammu teada , et kivis peaga tunduvad kõik asjad teisiti , ma olen kõigest ja kõigist üle , või hoopis vaatleja . </s> <s> Aga selleks , et end hästi tunda , on ju õiget seltskonda vaja ! </s> <s> Need mõned korrad , mis ma Silveri ja tema sõpradega seda tegin , ei toitnud . </s> <s> Ma kartsin ennast , sest teised ajasid nii võimatult lolli juttu . </s> <s> Silver tundus mulle kui poisike , kohati isegi homolikult käituv , ta naer oli hirmus tobe , ebamehelikult hirnuv ; ja mingist armastusest või austusest ei saanud juttugi olla . </s> <s> Siin aga on tegemist hoopis teiste mõistetega . </s> <s> Sõnadel on hoopis teine , laiem tähendus . </s> <s> Armastus on armastus kõige laiemas mõttes , ja kõik need inimesed on minu sõbrad . </s> <s> Me kõik jagame laksu ühtemoodi , just nii , nagu seda jagama peaks . </s> </p>
<p> <s> Võtan veel õlut . </s> <s> Ja kui viimane kõss mõjuma hakkab , jätab mu mälu mind maha . </s> </p>
<p> <s> Ärkan Gea juures , oma voodis . </s> <s> Ähmaselt meenub , et tulin läbi hommikuhämu , tundes ja teades täpselt , mida mõtleb linn , mida tunneb iga maja , iga prügikast ja hulkuv kass . </s> <s> Ja nukrameelne õnnetunne , mis mind valdas , kui sellele võimsale teadmisele mõtlesin . </s> </p>
<p> <s> Ajan end püsti . </s> <s> Akna taga on hall päev . </s> <s> Panen kohvi hakkama ja käin tiiru duši all . </s> </p>
<p> <s> Istun köögiakna all , joon kohvi ja segan tassis müslit keefiriga . </s> <s> Õues on juba hämaravõitu , ilm on pilves , kell kusa-gil kolme ringis . </s> <s> Masendav on see pimedus . </s> <s> Ja hallus . </s> <s> Ja see jube kliima . </s> <s> Tahaks lõunamaale minna . </s> <s> Miks ma pole kunagi lõunamaal käinud ? </s> <s> Ma oleks pidanud rohkem Silverile peale käima . </s> <s> Sest aeg-ajalt oli ju ka sellist rahhi . </s> <s> Nojah , eks plaane sai ju tehtud , aga mitte ühestki reisist ei saanud asja . </s> <s> Pagan , jälle ma mõtlen Silverile ! </s> <s> Õnneks ei mingeid tundeid . </s> <s> Ikkagi kolm aastat kooselu , meenub nagu kool või lapsepõlv või </s> </p>
<p> <s> Uks käib . </s> <s> Gea ? </s> </p>
<p> <s> " Tere varahommikust . " </s> </p>
<p> <s> " Tere-tere , sa polegi tööl ? " </s> </p>
<p> <s> " Ma ei peagi täna olema . </s> <s> Niisama käisin linnas , poodides ja . </s> <s> Kuidas enesetunnne on ? " </s> </p>
<p> <s> " Normaalne , " kehitan õlgu . </s> <s> " Pisut sodine on , aga mitte oluliselt . " </s> </p>
<p> <s> " Ma ärkasin , kui sa tulid , sa vist ei taibanud küll maast ega ilmast . " </s> </p>
<p> <s> " Mida ei mäleta , pole olnud . " </s> <s> Närin oma müslit . </s> </p>
<p> <s> " Kuidas see võimalik on , et sul mäluka peale pohmakat pole ? " </s> </p>
<p> <s> " No kuule , minu arust on jumalast hea , et ei ole . </s> <s> Sulle muidu meeldiks vaadata , kuidas ma siin öögin ja halan vä ? " </s> <s> Põhjus on muidugi kanepis . </s> </p>
<p> <s> " Müslit on veel ? " küsib Gea oma joppi nagisse riputades . </s> </p>
<p> <s> " Peaks olema . </s> <s> Ja keefirit on ka . " </s> </p>
<p> <s> " Ma tõin jogurtit . </s> <s> Sa ei taha ? " </s> </p>
<p> <s> " Ei . " </s> </p>
<p> <s> " Mis sa plaanid täna teha ? " </s> </p>
<p> <s> " Ma ei tea veel . </s> <s> Kristiina juures pean käima , mu vanemad olevat mulle sinna kirja kirjutanud . " </s> </p>
<p> <s> " Sa üldse ei suhtle oma vanematega ? " </s> </p>
<p> <s> " Eriti mitte . </s> <s> Nad on parajalt vanad ka juba . </s> <s> Mu vennad on minust 13 ja 15 aastat vanemad . </s> <s> Ja mu vanemad polnud ka neid tehes mingid pubekad enam , ema oli 28 , kui kõige vanem vend sündis . </s> <s> Eks ma selline kogemata-tulnud-laps olen . </s> <s> Ema arvas , et ta ei saagi enam lapsi , ja siis avastas , et on liiga hilja aborditada . </s> <s> Ja siin ma olen . </s> <s> Sa mingit võileivamaterjali ka tõid vä ? " </s> </p>
<p> <s> Gea laob asjad kotist lauale . </s> <s> Juustu ja vorsti ja . </s> <s> Mmm , juba öösel oli mingi aeg kohutav nälg , nüüd tuli see kõhule meelde . </s> <s> Kõik asjad maitsevad ootamatult hästi . </s> </p>
<p> <s> " Aga nad hoolisid sinust ju ikka ? " </s> </p>
<p> <s> " No kust mina tean . </s> <s> Mul pole teisi olnud , ei oska võrrelda . </s> <s> Vanemad on vanemad . </s> <s> Nagu teisedki sugulased . </s> <s> Valida neid ei saa . </s> <s> Aga hästi vanadel vanematel on üks eelis - nad ei viitsi sinuga eriti tegeleda . </s> <s> Ma kolisin 15aastaselt ühe kuti juurde elama , vanemad müüsid linnakorteri maha ja ostsid endale maale maja . </s> <s> Kõik olid õnnelikud . " </s> </p>
<p> <s> Gea kuulab mind ja vangutab pead . </s> <s> Tema ema helistab talle iga nädal , kord paari kuu jooksul käib ka külas . </s> <s> Kuigi elab Eesti teises otsas . </s> <s> Ja Gea on minust kaks aastat vanem . </s> <s> Kas ma olen kade ? </s> <s> Ma ei tea . </s> </p>
<p> <s> - Ah , valetan , muidugi olen . </s> </p>
<p> <s> Aga ei ütle kellelegi . </s> </p>
<p> <s> " Tegelikult on see kiri siin juba üle nädala olnud , " annab Kristiina mulle ümbriku , kui olen end riidest lahti võtnud . </s> <s> Ümbrik on valge , ema ümarate tähtedega on kirjutatud minu nimi , margil rahvariides tšikk . </s> <s> Vaatan templit - see kiri on siin olnud üle kahe nädala . </s> </p>
<p> <s> " Kohvi tahad ? " küsib Kristiina . </s> </p>
<p> <s> " Teed ei ole ? " </s> </p>
<p> <s> " Leiab . </s> <s> Taime või musta ? " </s> </p>
<p> <s> " Musta . " </s> <s> Teen ümbriku lahti ja lasen silmadega üle poo-leleheküljelise kirja . </s> </p>
<p> <s> " No mis nad kirjutavad ka ? " </s> </p>
<p> <s> " Andrus abiellub uuesti . </s> <s> Et ma ka pulma läheks . " </s> <s> Andrus on mu n.ö noorem vanem vend . </s> </p>
<p> <s> " Noo ? </s> <s> Millal siis ? </s> <s> Miks minule pole midagi öeldud ? " </s> </p>
<p> <s> Panen kirja ümbrikusse tagasi ja tõmban ümbriku puruks . </s> </p>
<p> <s> " Sel laupäeval olid pulmad . </s> <s> Ainult perekonnad . " </s> </p>
<p> <s> " Oh Ma oleks ikka pidanud sulle seda kirja varem näitama . " </s> <s> Kristiina on lausa kurb . </s> </p>
<p> <s> " Pole lugu . </s> <s> Nagunii ma poleks viitsind minna . " </s> <s> Tegelikult kah poleks . </s> <s> Järjekordne pingutatud üritus , kus vanamehed tõmbavad ninad viltu pähe , mutid tsaagatavad köögis ja kari tatte jookseb jalus . </s> <s> Et see kiri siin nii kaua oli , no eks see pidi nii olemagi , mõtlen fatalistlikult . </s> <s> Peaks ise ka vanematele kirjutama , vähemalt sõna saatma , et elus olen . </s> </p>
<p> <s> Otsin suitsupaki välja . </s> </p>
<p> <s> " Kellega ta siis abiellus , ei tea ? " üritab Kristiina seltskondlik olla . </s> <s> Tean , et teda huvitab see sama vähe kui mindki . </s> </p>
<p> <s> " Ei tea . </s> <s> Ma pole teda vist mingi kolm aastat üldse näind . </s> <s> Istub seal Saaremaal ja tegeleb oma asjadega . " </s> </p>
<p> <s> " Kuidas sul Maive juures läheb ? " </s> </p>
<p> <s> " Normaalselt . </s> <s> See Maive on ikka jumalast sooda tüüp , kuidas sa sellisega üldse sõbranna saad olla , ma ei saa aru . " </s> </p>
<p> <s> " Ma polegi . </s> <s> Me käisime ühes klassis ja mingi aeg tegi tema mees Gregiga koos ühte firmat . </s> <s> Lihtsalt suhtleme . </s> <s> Sa mingit muud töökohta pole vaadanud ? " </s> </p>
<p> <s> " Ausalt öeldes pole see pähegi tulnud . </s> <s> Muidugi peaks . </s> <s> Ja võiks kooli pärast rohkem lugeda ja uurida ka ja . </s> <s> Ah midagi ei viitsi eriti teha . " </s> </p>
<p> <s> " Nagu mina viitsiksin , " ohkab Kristiina ja vaatab tühja pilguga aknasse . </s> <s> " Ma vist ei saa sellest kunagi üle . </s> <s> Et tema ja tegi minuga niimoodi " </s> </p>
<p> <s> Pool tundi kurbust . </s> <s> Mängin osavõtlikku . </s> </p>
<p> <s> Püüan hästi ettevaatlik olla . </s> </p>
<p> <s> " Aga Diana paistab just tänu väljaskäimisele asjast üle saanud olevat . " </s> </p>
<p> <s> " Diana ? " </s> <s> Kristiina vaatab mind hämmeldunult . </s> <s> " Sa tood mulle Dianat eeskujuks või ? " </s> </p>
<p> <s> Kehitan õlgu . </s> </p>
<p> <s> " Mitte just eeskujuks ... " </s> </p>
<p> <s> " See veel puuduks , kui ma hakkaksin tema kombel ringi ajama . " </s> </p>
<p> <s> " Mis , ta ajab siis kõvasti ringi vä ? " </s> </p>
<p> <s> " No kuule , kas sa pole sellest veel aru saanud ? </s> <s> Ja kuigi ta ise kõigile seda näidata püüab , pole ta veel Martinist , oma eksist , üle saanud . </s> <s> Jälgi , kuidas Diana nihelema hakkab , kui keegi seltskonnast Martinist juttu teeb ! </s> <s> Ja see , kuidas ta oma arust ilgelt kuul on ja noori mehi õnge tõmbab no ma ei tea . </s> <s> Ta ju tegelikult ei taha neid , miks ta muidu nad kuu või paari pärast pikalt saadab . " </s> </p>
<p> <s> " No aga miks ka mitte ? " </s> </p>
<p> <s> " Kamoon , ta on juba kolmkümmend üks ! </s> <s> Mis sa arvad , et ta saab terve elu endale sellist lõbu lubada ? </s> <s> Starost ne radost . </s> <s> Ja siis lõpuks on mää lahti , kui kõik Tallinna seltskonnad on läbi nikutud ja keegi teda endale päriseks ei taha . " </s> </p>
<p> <s> " Sa mõtled , et kindlasti peavad kõik mingit pereelu igatsema ? " </s> </p>
<p> <s> " Diana igatseb , rääkigu ta ükskõik mida . " </s> </p>
<p> <s> " Ma ei tea , mina küll selles nii kindel pole . " </s> </p>
<p> <s> " Palju sa teda õige tunned ? </s> <s> Oled mõned korrad koos pidutsenud , see on kõik . </s> <s> Mina olen temaga viiendast klassist saadik koos olnud . </s> <s> Ja kui ma lehte tööle läksin , töötas ta ju ka seal . </s> <s> Pool aastat . " </s> </p>
<p> <s> " Oo-kei . </s> <s> Loomulikult on sul õigus . " </s> <s> Ma ei taha Kristiinaga tülitseda , eriti veel sellise asja pärast . </s> <s> Pealegi on ta telekas minu käes . </s> <s> Teen näo ja hääle , nagu hooliksin . </s> <s> " Mul on lihtsalt kurb vaadata , kuidas sa üksi siin kodus istud ja kurvastad . " </s> </p>
<p> <s> " Ma ei kurvasta . " </s> </p>
<p> <s> " Nüüd ütled , et ma ei tunne sind ka või . " </s> </p>
<p> <s> " Ma ei tunne ise ka ennast . </s> <s> Vähemalt mitte sellisena . </s> <s> Mul pole lihtsalt varem sellist situatsiooni olnud . </s> <s> Ma pole lihtsalt varem kellegagi kümme aastat koos elanud , et siis pikalt perse saadetuks saada . " </s> <s> Kristiina rõhutab peaaegu iga teist sõna , hääl tõuseb . </s> <s> Appi , ma tahan siit ära . </s> </p>
<p> <s> " Sorri , et ärritusin , " tõmbab ta siis tagasi . </s> </p>
<p> <s> " Pole midagi . " </s> </p>
<p> <s> Kristiina võtab laualt piibu , koputab selle tuhatoosi tühjaks , uurib seda , siis koputab veel . </s> <s> Võtab grip-kilekotist õie , näpsib selle puruks , topib piipu . </s> <s> Seisan ja vaatan seda nagu ammunähtud filmi . </s> <s> Igapäevane asi . </s> <s> Mõnel õhtul tuleb lausa terve gramm ära . </s> <s> Täitsa pael . </s> </p>
<p> <s> " Sa kindlasti ei taha ? " </s> </p>
<p> <s> Viisakas inimene , ikka pakub , kuigi teab , et ma ütlen " ei " . </s> </p>
<p> <s> " Ei , aitäh . " </s> </p>
<p> <s> Kristiina tõmbab kopsu , hoiab natuke , samal ajal sorgib tikuotsaga piibukahas , ja puhub siis välja . </s> </p>
<p> <s> " A sa muidu oled ju teinud küll . " </s> </p>
<p> <s> " Jah , aga mulle ei meeldi . " </s> <s> Valetan , täna öösel ju meeldis , aga mis siis . </s> <s> Temaga koos ma ikka teha ei taha . </s> </p>
<p> <s> " Oh kurat , " ütleb Kristiina äkki . </s> </p>
<p> <s> " No mis . " </s> </p>
<p> <s> " Mul on üks kokkusaamine . </s> <s> Aga ma ei saa ju kivis peaga kuskile minna . </s> <s> Käid mu eest ära , onju ? " </s> </p>
<p> <s> " Kuskohas ? " </s> </p>
<p> <s> " No on üks värk . </s> <s> Noh , mul hakkab kivi otsa saama , aga mu diiler sõidab homme minema ... </s> <s> Ma helistan talle , et ta sinu kätte annaks , eks ? " </s> </p>
<p> <s> " Kutsu ta siia , miks mina peaks jooksma ? </s> <s> Ma pean ise tunni aja pärast kesklinnas olema . " </s> </p>
<p> <s> " Ei , siia ma teda küll ei kutsu . </s> <s> Aga ma helistan talle , saate enne su kino kokku . " </s> </p>
<p> <s> Mulle ei meeldi see mõte , aga ma ei taha tüli ka kiskuda . </s> <s> Kivis inimestega on raske suhelda - nad mõistavad vaid seda , mis nende tardunud ajus keerleb . </s> </p>
<p> <s> " Täna ma ei viitsi küll enam siia tagasi tulla . " </s> </p>
<p> <s> " Olgu , ei peagi . </s> <s> Ma tulen homme su töö juurde , siis annad ära . - Nii , siin on 625 krooni . </s> <s> Viis g-d . </s> <s> Eksju ? " </s> </p>
<p> <s> Võtan raha vastu . </s> </p>
<p> <s> " Kus siis ? " </s> </p>
<p> <s> Kristiina valib numbri . </s> </p>
<p> <s> " Mina . - Kuule , ma ei saa ise tulla , ma saadan oma tädi-tütre . - No milline , milline . </s> <s> Selline kena on . </s> <s> Tumedad pikad juuksed , must tagi . - Jah . " </s> </p>
<p> <s> Kristiina paneb toru ära ja turtsub naerda : </s> </p>
<p> <s> " Täitsa lõpp , kui pikk jutt tuli ! </s> <s> Uauuhh ! " </s> </p>
<p> <s> Mulle käib tema õnnis nägu närvidele . </s> </p>
<p> <s> " Kus siis ? </s> <s> Ja mis kell ? " </s> </p>
<p> <s> " " Palace " i ees saate kokku , ta tunneb su ise ära , ta on meid koos näinud . </s> <s> Poole tunni pärast , nii et hakka minema . " </s> </p>
<p> <s> Pagan , see diiler on jumalast kena . </s> <s> Kuna meil on mõlemal natuke aega , teeme seda ühes kohvikus parajaks . </s> <s> Tema idee . </s> </p>
<p> <s> " Lähed kinno ? " küsib ta . </s> <s> Täitsa lõpp , ta lihtsalt kiirgab seksi ! </s> <s> Püüan seda ignoreerida . </s> </p>
<p> <s> " Jah . " </s> <s> Ütlen filmi nime . </s> <s> " Pidi hea film olema . " </s> </p>
<p> <s> " Käib kah . </s> <s> Ei , no muidugi pole see just halb film , aga sobib kõige paremini kellegagi koos minemiseks . </s> <s> No et teed risti seinale : käisin naisega kinos . </s> <s> Või siis on see lihtsalt eelmäng õhtule . " </s> </p>
<p> <s> Kurat , ma ei saa korralikult olla . </s> <s> Mõni mees kohe mõjub sedasi , et ei saa olla . </s> <s> Ma olen lihtsalt sedamoodi ehitatud . </s> </p>
<p> <s> Olin 13 , kui esimest korda suudlesin . </s> <s> Ja kuigi ma polnud sel ajal seksist kuigipalju kuulnud ega lugenud , teadsin ma kummalisel kombel täpselt , kuidas see asi suudlusest edasi peaks käima . </s> <s> Ja mul poleks olnud mitte midagi selle vastu , kui siis olekski asi edasi läinud . </s> <s> Ei läinud siiski , kutt oli ka mingi 15 alles . </s> </p>
<p> <s> Edasi läks asi alles minu 15. sünnipäeval , kui oli ühe tüübiga peaaegu aasta koos kinos , kohvikus ja jalutamas käidud , ja üsna kohe oli mul selge , et mingit pikka eelmängu pole mulle küll vaja , et tihti piisab vaid silmavaatamisest , kui ma juba käima lähen . </s> <s> See kutt muutus igavaks . </s> <s> Tulid teised . </s> <s> Mõtlesin tegelastele mingi romantika otsa ja eriti ei valinud , kellega voodisse ronisin . </s> <s> Kuni tuli Silver . </s> <s> Mul oligi sel hetkel kõva kätt ja head pealehakkamist vaja , et mitte täiesti põhja käia . </s> <s> Aitäh talle selle eest , muidugi . </s> <s> Aga kiiret käimaminekut ta ära ei võtnud , hahaa </s> </p>
<p> <s> " Tead , " räägib Uuno , see diiler . </s> <s> " Sa võta siit üks salvrätik pihku ja mine pane kempsus raha siia vahele . </s> <s> Teeme ikka seda ka , milleks me siia tulime . " </s> </p>
<p> <s> Milleks me siia tulime , milleks me siia tulime , mõtlen , kui kempsus raha salvrätiku vahele topin . </s> <s> Jakobson ja koidula ja tammsaare . </s> <s> Kirjandus missugune . </s> <s> Kurat , see mees ei tunnegi minu vastu huvi vä ? </s> </p>
<p> <s> Lähen lauda tagasi , panen salvrätiku oma kohvitassi kõrvale . </s> </p>
<p> <s> " Sa ise ka kivi teed ? " küsib Uuno . </s> </p>
<p> <s> " Mitte nii , nagu Kristiina . </s> <s> Ma olen lihtsalt proovinud . " </s> </p>
<p> <s> " Ma ise ka ei tee . </s> <s> Seda tööd ei saagi teha , kui ise teed . </s> <s> Varem tegin küll . </s> <s> Ma olen kivis peaga kinos ka käinud , " räägib ta ja näpib , nagu kogemata , salvrätiku äärt . </s> <s> " Aga pärast pead filmi üle vaatama , kui tahad , et tegelikult kah midagi mäletaks . " </s> <s> Ta võtab salvrätiku , murrab selle kokku ja pistab taskusse . </s> <s> " Liiguks laiali ? " </s> </p>
<p> <s> " Sa mulle midagi vastu ei annagi või ? " </s> <s> Kõhus läheb külmaks . </s> </p>
<p> <s> " Vaata oma paremasse tagitaskusse , " naeratab ta ja tõu-seb . </s> <s> Surun käe taskusse . </s> <s> Täitsa olemas . </s> <s> Piilun - kanep mis kanep . </s> <s> Käis see aga kähku ! </s> <s> Naeratan vastu ja tõusen samuti . </s> </p>
<p> <s> Ma ei tea , midagi selles Olavis on . </s> <s> See kohmetus vist võlub . </s> <s> Või see pilk , millega ta mind vaatab ? </s> <s> Ma vist meeldin talle tõesti , meelitan end mõttes , kui kino poole astun . </s> </p>
<p> <s> Kolm minutit on kokkulepitud ajast üle , kui kohale jõuan , aga Olavit pole . </s> <s> Inimesed lähevad minust mööda , mul on tunne , et vaatavad mind haletsevalt kui debiilikut , keda naljapärast kino ette seisma on kutsutud . </s> </p>
<p> <s> " Tere , " hingeldab keegi mu vasaku kõrva taga . </s> <s> Pööran ümber , Olavi . </s> </p>
<p> <s> " Sa jäid hiljaks , " ütlen tervituse asemel etteheitvalt . </s> </p>
<p> <s> " Jah , ma ... " </s> </p>
<p> <s> " Lähme sisse , film algab kohe , " ei lase ma tal oma vabandust lõpetada . </s> </p>
<p> <s> " Jah , " naeratab Olavi mulle . </s> </p>
<p> <s> " Kus piletid on ? " </s> </p>
<p> <s> " Oh , ma pole veel ostnud , aga aga ma ostan kohe . </s> <s> Kohe . " </s> <s> Ja Olavi läheb piletikassade juurde kohmerdama . </s> </p>
<p> <s> Täitsa pael , misuke flegma . </s> <s> Natuke naljakas ja natuke armas , aga natuke ka sedasorti , et kui liiga paljuks läheks , hakkaks ärritama . </s> </p>
<p> <s> Film pole tõesti suurem asi . </s> <s> Üleshaibitud sodi , ainukeseks väärtuseks muss . </s> </p>
<p> <s> " Läheks minu poole , " pakub Olavi pärast filmi . </s> <s> Miks mitte . </s> <s> Mis siin linna peal ikka teha . </s> <s> Olavi ostab poest ühe brändi ja karbi šokolaadikomme ning tellib takso . </s> </p>
<p> <s> Selline tunne , nagu oleks siin kunagi olnud . </s> <s> Tüüpiline paneelmaja , tüüpiline betoonihaisuline labast gräffitit täis trepikoda , tüüpiline kolmetoaline korter , kus viimased investeeringud on tehtud 80-ndatel . </s> <s> Hele sektsioonkapp , diivan ja kaks tugitooli , " Elektronika " telekas , sõnajalg postamendil , heegeldatud linikud riiulitel ja laual , ukse kõrval väike seinavaip nõukogudeaegsete plekist rinnamärkidega . </s> <s> Ja raamatud : Lutsu teosed , Tammsaare teosed , " Varamu " sari , " Loomade elu " sari , " Eneke " , vana " ENE " ja uue " ENE " viis köidet . </s> <s> Iga neljas keskmine eesti elamine näeb umbes sedasi välja . </s> </p>
<p> <s> " Sa elad vanematega ? " küsin Olavilt . </s> </p>
<p> <s> " Emaga . </s> <s> Nad on lahus . </s> <s> Istume siin või lähme minu tuppa ? " </s> </p>
<p> <s> " Ma ei tea . </s> <s> Su toas on ka telekas või ? " </s> </p>
<p> <s> " Ei , aga mul on üsna palju igasugust muusikat . " </s> </p>
<p> <s> " Täna peaks tulema üks hea film , " ütlen . </s> <s> Vähemalt Kristiina ütles , et on hea . </s> <s> Ja selle koha pealt on tal ju maitset ülearugi . </s> </p>
<p> <s> " Mis kanalilt ? " </s> </p>
<p> <s> " Kolmandalt . " </s> </p>
<p> <s> " Soome kolmanda pealt või ? " </s> </p>
<p> <s> " Ei , TV3 pealt . " </s> <s> Kuradi tallinna-inimesed ja nende Soome TV . </s> </p>
<p> <s> " No istume siis siin . </s> <s> Kohvi tahad ? " </s> </p>
<p> <s> " Miks mitte . " </s> </p>
<p> <s> Olavi kaob kööki , mina hakkan pulti klõpsutama . </s> <s> Lõpuks peatun Fashion TV-l . </s> <s> Kuuli all olles tundub see ikka lõpmata šeff kanal . </s> <s> Ega tal nüüdki viga ole . </s> <s> Vaatan ja vaatan ja leian aina kindlamalt , et mul on vaja midagi uut selga . </s> <s> Toad ja riided - kaks asja , mille puhul mul mõte käskimata käima läheb . </s> </p>
<p> <s> " Ma vabandan , " tuleb Olavi tuppa . </s> <s> " Meil ei ole kohvikoort . </s> <s> Piim sobib ? " </s> </p>
<p> <s> " Aitäh , ma joon mustalt . </s> <s> Ilma suhkruta . " </s> </p>
<p> <s> " Ahhaa , väga hea . " </s> <s> Olavi kaob jälle . </s> <s> Naljakas tunne on olla selline teenindatav . </s> <s> Kui ei ole mingi söögikoht või pood . </s> <s> Sest muidu olen ju ise rohkem selline teenindaja olnud . </s> <s> Kodus olin väiksem õde , keda kõik kamandasid . </s> <s> Silver muidugi oli meesšovinismi võrdkuju . </s> <s> Ja nüüd töö loomulikult . </s> </p>
<p> <s> Imelik , mulle ei meeldigi , et Olavi mulle kõik ette-taha ära püüab teha . </s> <s> Tuleb tuppa , kandikul kohvitassid ja võileivad . </s> <s> Valab konjakit ja kohendab diivanipatja . </s> </p>
<p> <s> Filmivaatamisest ei tule midagi välja , Olavi küsib ja räägib kogu aeg midagi ning üritab mind näppida . </s> <s> Lõpuks kolime kommide , konjaki ja uue laari kohviga tema tuppa . </s> <s> Siin toas on aeg edasi läinud , aga mitte oluliselt - uuemad asjad on muusikakeskus ja arvuti . </s> <s> Olavi paneb peale mingi kogumiku . </s> <s> Täiesti kuulatav . </s> </p>
<p> <s> " Tead , mis mõte mul tuli , " küsib ta siis minult . </s> </p>
<p> <s> " Noh ? " </s> <s> Paar pitsi konjakit on mu pea kenasti sumisema pannud . </s> </p>
<p> <s> " Kas sa oled kunagi kanepit suitsetanud ? " </s> </p>
<p> <s> Vaatan teda mõtlikult . </s> <s> Kas ta mängib lolli või peab mind lolliks ? </s> <s> Eile ju tegin . </s> <s> Aga - esimese piibu tegime ju Kristaga koridoris , ja selleks kellaks , kui kogu rahvas tegema hakkas , oli Olavi juba läinud . </s> </p>
<p> <s> " Olen , " ütlen . </s> </p>
<p> <s> " Mina pole kunagi narkootikumidesse hästi suhtunud , aga umbes nädal tagasi ma proovisin . </s> <s> Kanepit . </s> <s> Ja mulle meeldis see väga ! </s> <s> Ma ostsin täna . </s> <s> Kas sa tahaksid ka teha ? </s> <s> Ma mõtlesin , et ma tahaksin seda just koos sinuga teha . " </s> </p>
<p> <s> " Miks mitte . " </s> </p>
<p> <s> " Aga mul pole piipu . " </s> </p>
<p> <s> " Teeme siis jointi , " pakun mina . </s> </p>
<p> <s> " Mis ? " </s> </p>
<p> <s> " No see on selline sigaret , kus kanep on tubakaga segi . " </s> </p>
<p> <s> " Sa oskad teha ? " </s> </p>
<p> <s> " Ma olen näinud , kuidas tehakse . " </s> </p>
<p> <s> " Kas sa oled nõus tegema ? " </s> </p>
<p> <s> " No ma proovin . " </s> </p>
<p> <s> Süütan ühe suitsu , teisest pudistan tubaka paberilehele . </s> <s> Pool tubakast viskan tuhatoosi , teisele poolele lisan umbes samapalju puru , Olavi annab ( need viis grammi , mis mul taskus on , ei kuulu avalikustamisele ) . </s> <s> Siis segan purud oma-vahel ja topin sigaretitorusse , surun pastapliiatsiga tiheda-maks . </s> <s> Otsa mudin kokku , et puru välja ei kukuks . </s> <s> Seejärel kisun hammastega filtri ära . </s> <s> Murran ühe paberitüki kahe-korra , seejärel keeran rulli ja pistan filtri asemele . </s> <s> Vahepeal tõmban oma tavalist sigaretti . </s> </p>
<p> <s> " Sa nagu oleks seda varemgi teinud , " märgib Olavi mu tegutsemist jälgides . </s> </p>
<p> <s> " Ma olen seda tegemist lihtsalt sageli näinud . " </s> </p>
<p> <s> " Kus siis ? " </s> </p>
<p> <s> " Ma elasin ühe tüdrukuga keskkooli ajal koos , kes pidevalt tegi , " valetan . </s> </p>
<p> <s> " Sina ei teinud ? " </s> </p>
<p> <s> " No ma ütlesin , et proovinud olen , aga mulle ei meeldi-nud . </s> <s> Vähemalt mitte nii , et tahaks pidevalt teha . " </s> </p>
<p> <s> " Sa mingeid muid asju pole teinud ? " </s> </p>
<p> <s> " Ei . " </s> <s> Tõmban oma tavalise suitsu lõpuni ja kustutan koni tuhatoosi . </s> </p>
<p> <s> " Mina ei hakka kunagi mitte mingit keemiat proovima ka , " räägib Olavi . </s> <s> " Sellistest asjadest saab ju kohe sõltuvuse , aga mul pole seda vaja . </s> <s> Kanepist ei pidavat üldse sõltuvust tekkima . </s> <s> Ennem tuleb sõltuvus tubakast kui kanepist . " </s> </p>
<p> <s> " Psüühiline sõltuvus ikka tekib , " toon ta maa peale tagasi . </s> </p>
<p> <s> " Mis tähendab - " psüühiline " ? " </s> </p>
<p> <s> " Noh , psüühiline sõltuvus on see , kui pole pidu ilma teatud asjata , füüsiline see , kui pole elu ilma teatud asjata . </s> <s> Noh , nagu enamikul on alkohol . </s> <s> Et kui pidu on , siis juuakse . </s> <s> Aga ilma ei sure ka ära . " </s> </p>
<p> <s> Olavi mõtleb natuke , siis jõuab talle kohale . </s> </p>
<p> <s> " Aga ikkagi on ju see tunduvalt parem kui kõik keemilised asjad ? " </s> </p>
<p> <s> " Loomulikult . </s> <s> Koka on kah normaalne , kui ta täitsa puhas on . </s> <s> Sellega ei ole kah mingit pohmakat . " </s> </p>
<p> <s> " Sa oled teinud ? " </s> </p>
<p> <s> " Ma ütlesin , et ma pole midagi peale kanepi proovinud , " valetan . </s> <s> " Kuulnud ainult . " </s> <s> Kaua võib vinguda selle narko-teema juures ? </s> <s> Ma ei taha . </s> <s> Joint kibeleb kah juba hambusse . </s> </p>
<p> <s> " Võtaks väikse napsu ? " pakub Olavi . </s> </p>
<p> <s> Joome . </s> </p>
<p> <s> Ja siis suudleme . </s> </p>
<p> <s> Ja siis teeme oma jointi ära . </s> </p>
<p> <s> Kuulen , et korteriuks käib . </s> </p>
<p> <s> " See on ema , " rahustab mind Olavi . </s> <s> " Ta ei tule siia tuppa . " </s> </p>
<p> <s> Oh , ma teadsin ju , et kanepise peaga on mõnus keppida ! </s> <s> Miks mulle see varem meelde pole tulnud ? </s> <s> Mmmmmm </s> </p>
<p> <s> Mingi aja pärast tulen siia maailma tagasi . </s> </p>
<p> <s> Olavi on voodi teises otsas kummargil . </s> </p>
<p> <s> " Noh ? " küsin ta paljast pisvinniarmilist selga patsutades . </s> </p>
<p> <s> " Oh , Riin Sinuga oli nii hea ... " </s> </p>
<p> <s> " Sinuga ka , " siuksun beibelikult . </s> </p>
<p> <s> " Aga nüüd ma ei tea mul on kuidagi paha ... " </s> </p>
<p> <s> " Kuidas paha ? </s> <s> Süda on paha või ? " olen hoolitsev . </s> </p>
<p> <s> " Jaah ... " </s> </p>
<p> <s> " Joo vett ja püüa oksendada , " räägin emalikult . </s> <s> Tegelikult oli see , olgem ausad , tõesti kõva laks . </s> <s> Ja ma olen kuulnud , et mõned inimesed ei pidavat üldse kanepit talumagi . </s> <s> Aga mine tea , kust ta selle ostis , äkki oli koguni millegagi pritsitud ? </s> <s> Tärpentiniga või . </s> <s> Minu organism seedib muidugi igasugu sodi . </s> </p>
<p> <s> Olavi tõuseb , viskab mõned hilbud ümber ja läheb toast välja . </s> <s> Mina mõnulen voodis . </s> <s> Sellest Olavist ja tema paha-olemisest on mul suht ükskõik . </s> <s> Vahin lage ja saan endaga hästi läbi . </s> <s> Peaaegu saan aru , miks Kristiina kogu aeg kivis tahab olla . </s> </p>
<p> <s> Mingi aja pärast avastan , et Olavi on kuidagi kauaks ära jäänud . </s> <s> Järjekordne plaat saab otsa , kuulen öökivaid häälitsusi ja kellegi - nähtavasti ema - manitsevat juttu . </s> <s> Teatud selgus hakkab minuni jõudma , vist on selle taga alalhoiuinstinkt . </s> <s> Korjan oma riided kokku ja topin endale kibekähku selga , silun juukseid , kohendan voodit , lükkan kortsus tatise kondoomi voodi alla ja otsin mingi ajakirja endale pihku . </s> <s> Viimasel hetkel , sest ukse peale koputatakse . </s> <s> Enne , kui jõuan midagi vastata , läheb uks lahti . </s> <s> Nii viiekümnene naisterahvas , vist ongi ema . </s> <s> Manan näkku tagasihoidliku hirvepilgu ja tõusen . </s> </p>
<p> <s> " Tere , mina olen Olavi ema . </s> <s> Mida te siin jõite ? " </s> </p>
<p> <s> " Tere , minu nimi on Riin . </s> <s> Natuke konjakit jõime . " </s> <s> Pudel on poole peal . </s> </p>
<p> <s> " Mis konjak see on ? " haarab ema pudeli ja uurib seda . </s> <s> Kehitan õlgu . </s> </p>
<p> <s> " Võibolla on see mingi võltsing , " pakun . </s> </p>
<p> <s> " Sinul , oh , vabandust - teil , ei ole midagi viga ? " </s> </p>
<p> <s> " Ma jõin ka ainult natukene , " valetan . </s> <s> Olavi on minust mitu aastat vanem , tema ema ees võin ju noort naiivitari mängida . </s> </p>
<p> <s> Olavi tuleb tuppa . </s> </p>
<p> <s> " Mine ära , " ütleb ta emale . </s> <s> " Kõik on korras . " </s> </p>
<p> <s> " Igasugu sodi aetakse endale sisse , seda ei mõtle , mis tagajärjed sellistel asjadel on , " räägib ema uksest välja minnes . </s> </p>
<p> <s> " Noh , kuidas on ? " küsin , kui ema on ukse kinni pannud . </s> </p>
<p> <s> " Ma ei tea imelik tunne on . </s> <s> Nagu vale tunne või nii . " </s> </p>
<p> <s> " Paremaks ei läinud ? " </s> </p>
<p> <s> " Natuke nagu läks Miks sa riidesse panid ? " </s> </p>
<p> <s> " Ma ... " </s> <s> Ei teagi . </s> <s> Kivine pea . </s> </p>
<p> <s> " Ära mine ära , eks ? " </s> </p>
<p> <s> " Ei , ei . " </s> </p>
<p> <s> " Oh ... " </s> <s> Olavi haarab jälle oma peast ja suust ning kaob toast . </s> </p>
<p> <s> " Joo hästi palju vett , " hõikan talle järele . </s> </p>
<p> <s> Jälle kuulen öökivaid häälitsusi . </s> <s> Ja jälle on ema platsis . </s> </p>
<p> <s> " Et sa ka kunagi ei õpi , " kuulen moraalilugemist . </s> <s> " Sellise kena ja korraliku tüdruku tood koju ; sellest ma ei räägigi , et elamine on segi , aga - no ma ei tea , sa nagu üldse ei mõtleks - tood tüdruku siia ja jood enda täis . </s> <s> Mis sa arvad , mida see tüdruk sinust niiviisi mõelda võib ? </s> <s> Nii sa ei leiagi mitte kunagi endale oma tüdrukut . " </s> </p>
<p> <s> " Jäta , " kumiseb kempsupotist Olavi hääl . </s> </p>
<p> <s> " Ikka ei hakkagi parem ? " uurib ema . </s> <s> " Ma kutsun kiirabi . " </s> </p>
<p> <s> " Ei ole vaja mingit kiirabi . " </s> <s> Olavi hääl on potist välja ro-ninud . </s> </p>
<p> <s> " Ole vait . </s> <s> Kust te selle pudeli ostsite ? </s> <s> Sinna poodi tuleb tervisekaitse saata . </s> <s> Mine tea , mis keemiat te endale sisse jõite . </s> <s> Nii , mis see kiirabi number oli ? </s> <s> Nüüd vist on kõik numbrid 112 ? " </s> </p>
<p> <s> " Ei ole vaja mingit kiirabi , kõik saab korda , " räägib Olavi . </s> </p>
<p> <s> Mida ? </s> <s> Kiirabi ? </s> <s> Kui kiirabi tuleb kohale , tunneb ta kohe ära , et siin pole mängus mitte ainult alkohol . </s> <s> Siis tulevad küsimused , et kust saite . </s> <s> Ja vaevalt asi küsimustega piirdub . </s> <s> Aga minul , jah , minul on ju viis ühikut kivi taskus !!! </s> <s> Ja see lõhnab nii , et ei pea olema just narkokoer , et sellest aru saada . </s> <s> Mu kivis silme ees jooksevad kaadrid , kuidas mind minema viiakse ja üle kuulatakse , ja mis sokki ma pollaritele ajan , kuidas ma mingi imeliku muinasjutu välja mõtlen - ma ei saa ju Kristiinat ega seda seksikat Uunot asjasse segada ! - ja mis sellest kõigest välja võib tulla </s> </p>
<p> <s> Kaad dämid , siit peab kohe jalga laskma ! </s> <s> Mis kell on ? </s> <s> Kohe saab kaksteist . </s> <s> Sõidab siinkandis mingeid riistu veel kesklinna poole ? </s> <s> Ei ? </s> <s> Süütan suitsu . </s> <s> Püüan rahuneda . </s> <s> Laual on Olavi mops . </s> <s> Kutsuks takso ? </s> <s> Mis selle koha aadress on ? </s> <s> Midagi ei tea . </s> </p></div3>
          <div3 type="alaosa"><head> Veebruar </head>
<p> <s> Kempsu ukse taga on jälle saba . </s> <s> Kurat , ma olen kogu aeg rääkinud , et kui on mingi asutus , kus tarvitatakse alkoholi , peaks olema ühe meestepeldiku kohta kaks naiste oma , sest naised viidavad seal alati rohkem aega . </s> <s> Selles urkas on asi eriti hull , kummaski kempsus on vaid üks kabiin . </s> </p>
<p> <s> Seisan , vist juba terve igaviku , nii tundub . </s> <s> Nii võib kogemata veel kainekski saada . </s> <s> Vastik maitse tuleb suhu . </s> <s> Nagu oleks mitu päeva pidutsenud . </s> <s> Panen nätsupadja suhu . </s> </p>
<p> <s> Järjekorras esimesel tibil viskab üle . </s> </p>
<p> <s> " Kuradi vitud , no mida , mida te seal teete ? " karjub ta ja prõmmib uksele . </s> <s> Vastust ei tule . </s> <s> Või tuleb ? </s> <s> Muusika on nii vali , et nagunii ei kuule midagi . </s> <s> Tibi võtab hoogu ja lööb jalaga ukselingi pihta . </s> <s> Uks käib küll väljapoole lahti , kuid põrutus on tugev - nüüd pole see enam lukus . </s> <s> Tibi kisub ukse lahti . </s> <s> Ja mis me näeme - kaks jahuse ninaga tütarlast . </s> </p>
<p> <s> " Sa , sitt , perse ei taha minna vä ? " küsib üks neist ukselõhkuja poole astudes , samal ajal nina nühkides . </s> <s> Julge pagarineiu . </s> <s> Väike kähmlus , ma vaatan kõrvale . </s> <s> Ma ei tea , mis see on , ma vaatan alati kõrvale , kui mingi äkšen on . </s> <s> Vähem näed - vähem tead . </s> <s> Ja kauem elad . </s> </p>
<p> <s> Üks tibi järjekorras kasutab juhust , lipsab kempsu , paneb ukse kinni . </s> <s> Lukk enam kinni ei jää . </s> <s> No on sitamaja , ausalt . </s> <s> Mul on põis põlvini . </s> </p>
<p> <s> Reimo tuleb . </s> <s> Meestepeldikus siin kõrval pole muidugi mingit saba . </s> <s> Aga Reimo ei lähegi peldiku poole . </s> </p>
<p> <s> " Ma otsisin sind , " ütleb ta mulle kõrva sisse . </s> </p>
<p> <s> Ei tea , miks küll , mõtlen ma , aga ei näita välja mingit meelitatust . </s> </p>
<p> <s> " Siin läheb alati nii kaua aega , enne lähed hulluks , kui pissile saad . " </s> </p>
<p> <s> " Tule minuga meeste kempsu , " pakub Reimo . </s> </p>
<p> <s> Miks mitte ? </s> <s> Kuidas ma küll ise selle peale ei tulnud ? </s> <s> Ma olen varemgi meeste kempsus käinud , kui naiste omas saba on . </s> <s> Mingi jorss tuleb kempsust välja , meie astume sisse . </s> </p>
<p> <s> Reimo võtab mul ümbert kinni , suudleb . </s> </p>
<p> <s> " Kuule , ma ei seisnud tegelikult asjata siin sabas , " ütlen . </s> </p>
<p> <s> " No tee siis ära . " </s> </p>
<p> <s> " Keera selg . " </s> </p>
<p> <s> " Miks ? </s> <s> Äkki ma tahan vaadata ? " </s> </p>
<p> <s> " Mida siin vaadata , mu punnitavat nägu või ? </s> <s> Keera selg . " </s> </p>
<p> <s> Reimo keerab selja . </s> <s> Ma soristan . </s> <s> Tobe tunne tegelikult , soristada teise kuuldes . </s> <s> Tahan soristada vaikselt , vastu poti seina , aga ei õnnestu . </s> <s> Ikka soriseb suurelt . </s> <s> Kusen nagu vana lehm . </s> <s> Ah , pohhui . </s> <s> Võtan paberirullist tüki paberit ( meeste kempsus peab see palju kauem vastu kui naiste omas ) ja kuivatan oma tuti ära . </s> <s> Sülitan nätsu potti . </s> </p>
<p> <s> Reimo tuleb mu juurde , kui vett tõmban . </s> </p>
<p> <s> " Ma mõtlen sinust kogu aeg . " </s> </p>
<p> <s> " Tõesti ? " </s> <s> Kaval pilk . </s> <s> Ma ei kiirusta pükse kinni panema . </s> <s> Suudlen teda suunurka . </s> <s> " Miks siis ? " </s> </p>
<p> <s> " Ma ei tea . </s> <s> Ma tahan sind . </s> <s> Lihtsalt tahan . " </s> <s> Reimo üritab ( nagu alati ) olla murdja-naistemees , teen näo , nagu ta olekski . </s> <s> Miks ma ei peaks . </s> <s> Ta pole mulle midagi halba teinud , ma võin ju jätta talle mulje , nagu ei suudaks ma tema võludele vastu panna . </s> </p>
<p> <s> Pealegi kepib ta ju täitsa normaalselt . </s> </p>
<p> <s> Reimo suudleb mu kaela ja kobab kätega pluusi all . </s> <s> Keppida siinsamas , meeste peldikus ? </s> <s> Vai nott . </s> <s> Ajan käe talle püksi , need on juba väikemehele kitsaks jäämas . </s> </p>
<p> <s> " Sul kummi ikka on ? " näksin Reimo kõrva . </s> </p>
<p> <s> " Loomulikult , " hingeldab ta . </s> </p>
<p> <s> " Mingi jook oleks võinud siin kaasas olla , " ütleb Reimo kondoomi kempsupotti visates . </s> </p>
<p> <s> Mina kuivatan taas oma tutti , viskan kempsupaberi kummipoisi kõrvale ja tõmban vett . </s> <s> Uuh , täitsa mõnus oli ju . </s> <s> Loomulikult võiks midagi juua , aga ma ei taha Reimole näidata , nagu olekski minu jaoks kõik läbi . </s> </p>
<p> <s> " Ma ei tea , mina ei taha praegu vist üldse midagi , " nurrun talle ähmase pilguga otsa vaadates . </s> <s> Reimo suudleb mind pikalt . </s> </p>
<p> <s> " Ma teeks seda veel . </s> <s> Ja veel . " </s> </p>
<p> <s> " Praegu ei saa , " naeratan kelmikalt . </s> </p>
<p> <s> Naiste kempsus on ikka veel saba . </s> <s> Mõned vaatavad meie poole imeliku näoga . </s> <s> Ma ei tee väljagi . </s> <s> Koridori peeglis vaatan endale otsa . </s> <s> Däämd , vist oli tõesti hea kepp , mu põsed õhetavad julmalt ja pilk on selline , et paneks või ise ennast . </s> <s> Mmm , täna on minu päev . </s> <s> Öö , tähendab . </s> </p>
<p> <s> " Sa ka nägid naiste kätši vä ? " küsib Krista . </s> <s> Joon luba küsimata tema veeklaasist suurte sõõmudega . </s> </p>
<p> <s> " Mis naiste kätši ? " pühin huuli . </s> </p>
<p> <s> " Peldiku ees olevat kaks tibi kakelnud . " </s> </p>
<p> <s> " Ei näinud . " </s> </p>
<p> <s> " A sa käisid ju kempsus ? " </s> </p>
<p> <s> " Ma käisin igal pool . " </s> </p>
<p> <s> " Vahet pole . </s> <s> Kuule , paneks väiks triibu ? </s> <s> Spiidi ? </s> <s> Ja siis tantsima ? " </s> </p>
<p> <s> " Ma ei tea , ma olen joonud juba . " </s> </p>
<p> <s> " No palju ? " </s> </p>
<p> <s> " Kaks õlut . " </s> </p>
<p> <s> " Aga viimase tilga võtsid ju mingi pool tundi tagasi ? " agiteerib Krista . </s> <s> Tal on muidugi õigus , isegi kauem kui pool tundi tagasi . </s> </p>
<p> <s> " Sul on kiire selle asjaga vä ? " ei viitsi ma veel siiski vedu võtta . </s> </p>
<p> <s> " Ei , miks ? </s> <s> Ma lihtsalt mõtlesin , et Ma lähen umbes poole tunni pärast tegema , kui tahad , siis tule kaasa . " </s> </p>
<p> <s> Lähen tantsima . </s> <s> Meie seltskonnast on viieline kamp tantsimas , ühinen nendega . </s> </p>
<p> <s> Põrgusse see Krista oma spiidiga , mõtlen , ja katsun muusikasse sisse minna . </s> <s> Noored oskavad olla lõbusad ka ilma stafita . </s> <s> Vott . </s> </p>
<p> <s> Keha on kepist raugevõitu . </s> <s> Istuks heameelega maha ja jooks hoopis õlut ? </s> </p>
<p> <s> Uuesti meenub Krista pakkumine . </s> <s> Aga kui äkki siiski ? </s> <s> Järjest tugevamalt hakkan tundma , et ma suudaks oma kehaga palju paremaid ja mõnusamaid liigutusi teha , kui mingi laksu paneks . </s> <s> Mis tundma , ma ju tean täpselt , et suudaks </s> </p>
<p> <s> Kas ma olen nõrk ? </s> <s> Või hoopis uudishimulik ? </s> <s> Aga mis see mulle ikka teeb ? </s> <s> Nojah , homme on sitt olla . </s> </p>
<p> <s> Aga sitt oleks ju nagunii , ka siis , kui vaid alkot paneks ... </s> </p>
<p> <s> Me teeme seda Reimo autos . </s> <s> Mina , Krista , Urve ja Reimo . </s> <s> Teistele ei öelnudki . </s> <s> Ei tahtnud ja ei öelnud . </s> <s> Mis siis . </s> <s> Eestlased peavadki kadedad olema , mis eestlased nad muidu on . </s> <s> Meie oleme . </s> </p>
<p> <s> Kohe tekib janu . </s> <s> Lähme sisse , minu esimene mõte on võtta suur klaas vett . </s> <s> Järjekorras on vaid paar inimest , aga ikkagi liigub see väga aeglaselt . </s> <s> Vähemalt minu meelest . </s> <s> Muss on vali , kutsub tantsima . </s> <s> Nõksutan end rütmis ja naeratan Kristale , kellel on peas nähtavasti samad mõtted . </s> </p>
<p> <s> Klaasid paneme laua peale , mille kõrval me tantsime , aeg-ajalt võtame sealt lonksu . </s> <s> Ja tantsime ja tantsime . </s> <s> Ja jutustame ja jutustame . </s> </p>
<p> <s> Ma olen maailma parim tantsija maailma parimal peol ja ma tahan teile sellest rääkida ! </s> <s> Ma tahan teile rääkida , kui ilus siin kõik on ja kui tore , et ma siin olen ja kui tore , et teie ka siin olete ! </s> <s> Ja ma tahan teile rääkida üleüldse kõigest , mis ma maailma asjadest arvan , sest ma tean , et te tahate seda kuulda , me oleme ju sõbrad ja te teate , et ma tean , kuidas maailma asjad käivad ja miks nad just niiviisi käivad ja sedasi seatud on , ja nii me tantsime ja jube lahe on , me oleme kõige-kõige , me oleme õnnelikud , sest me oleme võitjad </s> </p>
<p> <s> Sõidame mingi Urve tuttava juurde edasi . </s> <s> Taksoga . </s> <s> Tak-sojuhil on juuksed sada aastat pesemata , näen . </s> </p>
<p> <s> " Noh , kuidas on ? " küsib Krista minult . </s> </p>
<p> <s> " Mina ei tea , " kehitan õlgu . </s> <s> " Üle vist hakkab minema . " </s> </p>
<p> <s> " Teeks väikse " pakub Urve . </s> </p>
<p> <s> " Hea mõte , " arvab Krista . </s> <s> " Sa ka tahad ? " müksab ta Anttit esiistmel . </s> </p>
<p> <s> " Mhh ? " küsib see ja avab silmad . </s> </p>
<p> <s> " Maga edasi , " patsutab Krista talle õlale . </s> <s> Antti vajub uuesti tuttu . </s> </p>
<p> <s> Urve krõbistab mingi imeliku asjaga . </s> <s> Eriti ei viitsi huvi tundagi , mis see on , mingi raugus on kontides ; aga Urve seletab ise : </s> </p>
<p> <s> " Kujutage ette , Amsterdamis müüakse juba valmis jointe ! </s> <s> See on täiesti korralik kraam , ühele oleks sellest ikka päris kõva laks . " </s> </p>
<p> <s> Joint on ühest otsast peenem , teisest jämedam . </s> <s> Urve süütab selle , tõmbab sisse ja annab mulle edasi . </s> </p>
<p> <s> " Mis see on , mida te suitsetate ? " uurib taksojuht . </s> </p>
<p> <s> " Sinu asi on sõita , " ülbab Urve , kui on suitsu suust välja puhunud . </s> </p>
<p> <s> " Minu taksos mingeid narkootikume ei tarvitata , " on taksojuht kuri . </s> </p>
<p> <s> " Ole normaalne , see pole mingi narkootikum , " naeratab Krista taksojuhile tahavaatepeeglisse . </s> <s> " Tunned ju lõhnast , täiesti tavaline tubakas ju ? " </s> </p>
<p> <s> " Midagi sinnapoole jah , " mühatab taksojuht . </s> <s> Krista rõõmus ja sõbralik olek on teda rahustanud , aga mitte päris . </s> </p>
<p> <s> Joint on päris kõva . </s> <s> Hoian sügaval sees . </s> <s> Uuuhhuuuuh . </s> <s> Annan Kristale edasi . </s> </p>
<p> <s> " Sellisel kellaajal liigub linnas igasuguseid , " räägib taksojuht . </s> <s> " Ma ju tean , et noored inimesed tahavad pidutseda , no olgu . </s> <s> Teie veel , aga mõned Mulle ei meeldiks , kui siin taksos mingeid narkootikume tarvitataks . </s> <s> Ja pärast maksku mina ise teie sõidu eest . " </s> </p>
<p> <s> " Ära muretse , papi , " puhub Krista suitsu suust . </s> <s> " Raha pärast sa nüüd küll muretsema ei pea . " </s> </p>
<p> <s> Taksosõit läheb põnevamaks . </s> <s> Aitäh , joint ! </s> </p>
<p> <s> Rahvast on täitsa megalt . </s> </p>
<p> <s> " Külmkapis on õlut , " ütleb Urve ja liigub köögi poole . </s> <s> Mina tema järel . </s> </p>
<p> <s> Külmkapi vahel jääb Urve äkki , õllepudel peos , seisma ja vaatab mulle imelikult otsa . </s> </p>
<p> <s> " Sa magad Reimoga ? " </s> </p>
<p> <s> " Sorri ? " </s> </p>
<p> <s> " Ma tean küll , " võtab Urve teise õlle ja avab selle abil oma pudeli . </s> <s> " Ma tean juba ammu , et te magate . " </s> </p>
<p> <s> Tibi on end vist segi tõmmanud . </s> </p>
<p> <s> " Sa tahaksid ise minuga magada vä , " bravuuritsen mina . </s> </p>
<p> <s> " Sa ära ole midagi nii ülbe . " </s> </p>
<p> <s> " Get lost . " </s> </p>
<p> <s> Urve läheb köögist välja , uksel põrkub kokku Kristaga . </s> </p>
<p> <s> " Mis see Urve käib Reimoga vä , " küsin Kristalt , kui Urve tuppa on kadunud . </s> </p>
<p> <s> " Ju siis . </s> <s> Ütles midagi või ? " </s> </p>
<p> <s> " Ah , ei midagi . </s> <s> Mul on ausalt öeldes suva . " </s> <s> Nagunii ma-gan , kellega ise tahan . </s> </p>
<p> <s> " Ära pane tähele , " teeb Krista mulle ja endale õlled lahti . </s> <s> " Ta vist tahaks Reimoga käia , aga Reimo temaga mitte , nii ma olen aru saanud . </s> <s> Muidu oleks ju Reimo ka täna meiega siia tulnud , või mis ? " </s> </p>
<p> <s> Võtan oma õlle , lähen tuppa ja istun voodile , selg vastu seina . </s> </p>
<p> <s> Antti ronib mu kõrvale . </s> </p>
<p> <s> " Kuule , sina oled see Olavi pruut või ? " </s> </p>
<p> <s> " Ei . " </s> </p>
<p> <s> " Mh , oled küll . </s> <s> Ma olen sind koos Olaviga näinud . " </s> </p>
<p> <s> " No see mind küll veel Olavi pruudiks ei tee . " </s> </p>
<p> <s> " Mis te olete praegu tülis või ? " </s> </p>
<p> <s> " Ei , miks sa seda arvad ? " </s> </p>
<p> <s> " Noh , et sa oled ilma temata väljas . " </s> </p>
<p> <s> " Kamoon , ma ei ole tema pruut ! " </s> <s> Vihale ajab . </s> <s> See Antti pole kaugeltki esimene , kes seda arvab . </s> <s> Olavi on vist asja päris tugevalt võtnud . </s> <s> Tema kurvastuseks - mina pole . </s> </p>
<p> <s> " Tahad ka ? " </s> <s> Krista ulatab mulle piibu . </s> <s> Võtan vastu . </s> </p>
<p> <s> " Oi , Olavi pruut suitsetab kanepit ! </s> <s> Kas Olavi ka teab seda ? " </s> </p>
<p> <s> " Mine persse , ma ei ole sulle mingi Olavi pruut . " </s> <s> Tõmban kopsu . </s> <s> Sa raisk , see oli nüüd küll päris tugev asi . </s> <s> Kurgu võtab lausa kibedaks . </s> </p>
<p> <s> " Antti , sulle küll ei anna , " ütleb Krista , kui Antti ootavalt piipu piilub . </s> </p>
<p> <s> " No miks ? " </s> </p>
<p> <s> " Sest Riin pole Olavi pruut . " </s> </p>
<p> <s> " Sa , Antti , võid ise Olavi pruut olla , kui tahad , " puhun suitsu suust . </s> <s> Meid on tähele pandud , nii mõnigi naerab . </s> <s> Võtan paar lonksu õlut . </s> <s> Suurt lonksu . </s> </p>
<p> <s> Uuh , see kraam on ikka päris-päris korralik ! </s> </p>
<p> <s> Kui külmkappi teise õlle järele sukeldun , olen juba kolm kõssu teinud . </s> <s> Veel pool pudelit õlut ja veel kaks kõssu ja edasi ma ei mäleta . </s> </p>
<p> <s> Ärkan sitamaitsest suus . </s> <s> Kus ma olen ? </s> <s> Ei tea . </s> <s> Panen silmad tagasi kinni ja püüan mõelda . </s> <s> Riided on vähemalt seljas , avastan kergendusega . </s> <s> Julgen uuesti silmad lahti teha . </s> <s> Inimesi magab siin-seal , külgkardinad on ees , aga aimata on , et väljas on juba valge . </s> <s> Ajan end püsti . </s> <s> Urve minu kõrval mõmiseb läbi une , kui teda kogemata müksan , aga ei ärka . </s> <s> Magab edasi , hõbeniit põsel . </s> </p>
<p> <s> Köögi poolt kostab vaikseid hääli . </s> <s> Lähen sinnapoole . </s> <s> Ooh , kemps , mu lemmik . </s> <s> Teen siia kõrvalepõike . </s> </p>
<p> <s> Huvitav , kas pohmakaga sittudes on võimalik end ära lämmatada ? </s> <s> Püüan hingata läbi kokkunutserdatud pluusisaba , kuni tagumik puhas ja vesi peale tõmmatud on . </s> <s> Issand , kui jubedat haisu võib minu seest tulla ! </s> </p>
<p> <s> " Vaikselt hakatakse vist end üles ajama , " märgib Eeva , kui kööki astun . </s> </p>
<p> <s> " Sa ka teed tahad ? </s> <s> Vaarikavarreteed ? " küsib Antti pliidi juurest . </s> </p>
<p> <s> " Heameelega , " istun taburetile . </s> <s> " Kellelgi suitsu ka on ? " </s> </p>
<p> <s> Eeva annab mulle . </s> </p>
<p> <s> " Kus Krista on ? " küsin . </s> </p>
<p> <s> " Ta läks juba öösel minema , " vastab Eeva . </s> </p>
<p> <s> " Kuhu ? " </s> </p>
<p> <s> " Mina ei tea . </s> <s> Robiga kahekesi läksid , ma ei küsinud , kuhu . " </s> </p>
<p> <s> " Kus me üldse oleme ? " küsin suitsu pahvides ja teetassis suhkrut segades . </s> <s> Aknast paistavad märjad hallid majad . </s> <s> Sulailm . </s> </p>
<p> <s> " Mustamäel . " </s> </p>
<p> <s> " Millega siit linna saab ? " </s> </p>
<p> <s> " Kahega . </s> <s> See tähendab , number kaks trolliga . " </s> </p>
<p> <s> Däämd , mul pole kopikatki . </s> <s> Hea , et võtmedki on . </s> <s> Ja koht , mida koduks nimetada . </s> <s> Sest ahastus , mis suitsu ega teetassiga ei kao , hakkab mind järjest enam piinama . </s> <s> Tahan peitu , tahan ära . </s> <s> Kaugele , minema teiste silma alt , nagu loom , kes tunneb surma lähenemist </s> </p>
<p> <s> Appi , kuhu ma sattunud olen ? </s> <s> Palav , umbne . </s> <s> Paha , paha , paha . </s> <s> Kõigele lisaks terve Mendelejevi tabel , mida ma siin sisse hingata või näpu otsa korjata võin . </s> <s> Seisan trollis , päikeseprillid ninal , et keegi mu punetavaid silmi ei näeks . </s> <s> Õnneks paistab päike , prillidel on mingi õigustus vähemalt . </s> </p>
<p> <s> Tahaks istuda , oh , kuidas tahaks istuda ! </s> <s> Aga kõik kohad on täis . </s> <s> Igasugu vanurid ja invad . </s> <s> Tasuta sõit , midagi pole päevaga peale hakata , muudkui undavad mööda linna . </s> <s> Istugu kodus , vahtigu seepi näiteks . </s> <s> Aga ei . </s> <s> Nemad sõidavad ringi , et tunda end tähtsana . </s> <s> Et teised tunneksid end istudes süüdlasena . </s> <s> Paari minuti eest kupatas üks krõõp istumast püsti ühe umbes kaheksa-aastase poisi . </s> <s> Sellel oli kott seljas suurem kui ta ise , aga krõõp ei jätnud jonni : vanemale inimesele tuleb ju istet pakkuda </s> </p>
<p> <s> Annaks taevas , et ise vanana ühistransporti ei peaks ka-sutama . </s> </p>
<p> <s> Kaad dämid , mul on sitt olla ! </s> <s> Kas teil , babuuljad , on tõesti sitem kui mul ? </s> <s> Andke mulle palun üks tooliservgi ! </s> <s> Higi voolab , igast august . </s> <s> Päikseprillid ei püsi ninal , sest nägu leemendab . </s> <s> Võtan nad pihku , pühin pabertaskurätiga nägu . </s> <s> Taskurätt näeb välja nagu ma isegi , täielik kalts . </s> <s> Panen prillid tagasi ninale . </s> <s> Pea valutab . </s> </p>
<p> <s> Õhku , õhku tahaks ! </s> </p>
<p> <s> Persse , ma ei suuda enam . </s> <s> Ronin trollist maha , mis sest , et kesklinnani on veel mitu peatust . </s> <s> Tahan istuda . </s> <s> Istuda ! </s> <s> Trollipeatuses on küll üks pink , aga ka siin on vanurid oma vallutusretkel . </s> <s> Kotid ja mutid , ühel mingi punnissilmne miniatuurne krants kaenlas . </s> </p>
<p> <s> Aga äkki pole tegelikult kõik kohad vanureid täis ? </s> <s> Äkki mul on lihtsalt pohmakast tingitud hallukad ? </s> <s> Olengi nii kaugel vä ? </s> <s> Toetun vastu trollipeatuse klaasist seina ja üritan toibuda . </s> <s> Tuul on mu higise keha vastu julm , aga ma ei hooli sellest . </s> </p>
<p> <s> Vanamutid polnud hallukas , mõistan ma mõne aja pärast . </s> <s> Kas selle üle õnnelik olla ? </s> </p>
<p> <s> Külmkapis on toitu . </s> <s> Aga ei grammigi alkoholi . </s> <s> Ma vajan alkoholi , ma vajan alkoholi , ma vajan alkoholi . </s> <s> Otsin üles oma rahakoti ( selle sisu eest hoolitses nädal tagasi jälle vana sõber Vaiko , aitäh ! ) ja venin poodi . </s> <s> Isegi duši alla ei kisu , nii sitt on . </s> </p>
<p> <s> " Kas teil dokumenti on ? " küsib kassapidaja . </s> </p>
<p> <s> " Ei . " </s> </p>
<p> <s> " Sel juhul ei saa ma teile müüa . " </s> </p>
<p> <s> " Mida ? " </s> </p>
<p> <s> " Kust mina tean , kas te olete kaheksateist või ei ole ? " </s> </p>
<p> <s> " Olen . </s> <s> Ma saan suvel juba kakskümmend . " </s> <s> Kas ma pean tõesti oma päikeseprillid eest võtma ja sulle , vitule , näitama , kui punased on mu silmad ? </s> <s> Kui väga vajan neid kahte , uduseks tõmbunud kerega ahvatlevalt blondi õllepoissi ? </s> </p>
<p> <s> " No päris ausalt , " ütlen . </s> </p>
<p> <s> Kassapidaja piidleb mind ikka veel uskmatult . </s> </p>
<p> <s> " Ma olen varem ka siit poest ostnud , " allun ma pohmas mölapidamatusele . </s> <s> " Ma käin peaaegu iga päev siin poes . </s> <s> Järgmine kord võtan mõne dokumendi kaasa ja näitan teile . </s> <s> No ausalt , noh . " </s> </p>
<p> <s> Õnnepäev või mis , kassamutt leebub . </s> </p>
<p> <s> Ma armastan alkoholi . </s> <s> Mina küll aru ei saa , et alkohol mingeid kaloreid sisaldaks , nagu räägitakse ja kirjutatakse ; ma tunnen pärast pidu end alati hoopis saledamana kui enne . </s> <s> Arvata võib , et jutt alkoholis leiduvatest kaloritest on karsklaste ülemaailmne vandenõu . </s> </p>
<p> <s> Üks õlu saab minuga üheks juba enne koju jõudmist , tei-sega luban armatseda hiljem , siis , kui ärkan . </s> </p>
<p> <s> " Tšau , tibu ! " </s> <s> Krista istub mu voodiserval . </s> <s> Pestud-kustud-kammitud , kena nagu alati . </s> </p>
<p> <s> " Uks oli lahti vä ? " </s> </p>
<p> <s> " Oli jah . </s> <s> Noh , kuidas enesetunne on ? " </s> </p>
<p> <s> " Krapula on väkevä . </s> <s> Persse , mul on jumalast sitane tunne . </s> <s> Duši alla tuleks minna . " </s> </p>
<p> <s> " Sa kustusid eile päris kiiresti ära . " </s> </p>
<p> <s> " Kuule , jah , ühe õlle vist võtsingi ainult . " </s> </p>
<p> <s> " Mida-mida , minuteada jõid sa seal kolm vähemalt . </s> <s> Ja kuulutasid kõigile , et Olavi on idioot ja sa pole kunagi tema pruut olnudki . " </s> </p>
<p> <s> " Ei olegi . " </s> </p>
<p> <s> " Oo-kei , igatahes oli naljakas . " </s> </p>
<p> <s> " Niigi palju kasu minust . </s> <s> Kuule , ma ronin duši alla . </s> <s> Ega sul kiire ei ole ? </s> <s> Mul vist läheb seal tiba aega , ma tahaks juukseid ka pesta ja . " </s> </p>
<p> <s> " Palun väga , " naeratab Krista . </s> </p>
<p> <s> Olen tõesti kaua duši all . </s> <s> Väljun sealt tunduvalt parema inimesena . </s> </p>
<p> <s> Mingid söögilõhnad ? </s> <s> Võimatu . </s> <s> Aga ei - on tõesti . </s> <s> Krista ja köök ? </s> </p>
<p> <s> " Oi , emme , mis sa süüa tegid ? " piiksun ma kööki astudes titehäälel . </s> </p>
<p> <s> " Emme tegi väiksele tütule pitsat , " tuleb Krista mu mänguga kaasa . </s> </p>
<p> <s> Ja ongi pitsa ! </s> <s> Loomulikult on ta siia saabunud , mitte siin valminud , aga mis siis . </s> </p>
<p> <s> " Emme on kalli , " siuksun idioodi häälega ja otsin kapist oma õllepoisi välja . </s> <s> " Tahad ? " küsin Kristalt . </s> </p>
<p> <s> " Ma ostsin ka neli pudelit , " ütleb tema . </s> </p>
<p> <s> Kolime tuppa ja vaatame pitsa ja õlle kõrvale mingit haiget seepi . </s> <s> Appi , kui mõnus on olla ! </s> <s> Inimese tunne hakkab sisse tulema . </s> </p>
<p> <s> Uksekell . </s> <s> Lähen avama . </s> <s> Mida - Olavi ? </s> </p>
<p> <s> " Tere . " </s> </p>
<p> <s> " Tere . </s> <s> Kust sina siia said ? " </s> </p>
<p> <s> " Tulin . </s> <s> Ma tahan sinuga rääkida . " </s> </p>
<p> <s> " Okei , astu edasi . " </s> </p>
<p> <s> Istume Olaviga kööki . </s> <s> Panen toaukse kinni , ma ei taha , et Krista kuuleks , mis me räägime , ja parem on , kui Olavi ei teaks , et ma siin üksi pole . </s> </p>
<p> <s> " Kohvi ? </s> <s> Teed ? </s> <s> Õlut ? " üritan viisakas olla . </s> </p>
<p> <s> " Ei , midagi pole vaja . " </s> </p>
<p> <s> " Sul paistab nagu mingi mure olevat ? " istun köögilaua taha Olavi vastu . </s> </p>
<p> <s> " Jah , " alustab Olavi , aga on pikalt vait , enne kui jätkab . </s> </p>
<p> <s> " Mulle tundub , nagu meie suhe oleks kuidagi eba ... ebahingeline ... " </s> </p>
<p> <s> Mida juttu . </s> <s> On ta kaine ? </s> <s> Vist küll . </s> <s> Parem õudne lõpp , tuletan ma Gregi sõnu meelde . </s> </p>
<p> <s> " Ei tundu , see suhe ongi niiöelda - ebahingeline , " ei hellita ma . </s> </p>
<p> <s> Vaikus . </s> </p>
<p> <s> " Ma ei tea üldse viimasel ajal , millega sa tegeled . " </s> </p>
<p> <s> " Aga sa ei peagi teadma . " </s> </p>
<p> <s> " Ma ei tea mind ikka nagu huvitab või nii . " </s> </p>
<p> <s> " Miks ? </s> <s> Ela oma elu . </s> <s> Loe Seltskonda ja Kroonikat , kui sind teiste elud huvitavad . " </s> <s> Appi , ma olen julm . </s> <s> No olen ju . </s> <s> Lausa häbi . </s> <s> Aga ma ei näita välja . </s> <s> " Ma kardan , et sa oled kõik lihtsalt välja mõelnud , tegelikult ei ole meie vahel midagi olnudki . " </s> </p>
<p> <s> " Kuidas ... " </s> </p>
<p> <s> " No need paar korda . </s> <s> See pole ju veel mingi määraja . " </s> </p>
<p> <s> " Aga me võiksime ju ikkagi noh nagu edasi käia või ... " </s> </p>
<p> <s> " Loomulikult me ei pea sellepärast veel tülli minema , aga sorri , ma ei taha , et sa kõigile räägiksid , nagu ma sinu pruut oleks . " </s> </p>
<p> <s> " Aga miks kui ma näiteks oleksin sellega nõus , et sa pole truu ? " </s> </p>
<p> <s> Appi , ma ei või . </s> <s> See on nagu mingis labases seebiooperis . </s> <s> Mis truudus ? </s> <s> Kellele ma truu peaksin olema ? </s> <s> Iseendale olen , ja sellest ju piisab ? </s> </p>
<p> <s> " Sa nagu ei tahakski kellegagi käia või olla , " heidab Olavi mulle ette . </s> </p>
<p> <s> " Ei , vist . " </s> </p>
<p> <s> Mis asi peakski mind panema kellegagi pikemalt kokku ? </s> <s> Pesaehitamise-ihalus ? </s> <s> Poegimissoov ? </s> <s> Äraelamisvõimalus ? </s> <s> Andke mulle pidur ... </s> </p>
<p> <s> " Ma ei oska enam midagi rääkida ... " vaatab Olavi endale sülle . </s> </p>
<p> <s> " Sama siin . " </s> </p>
<p> <s> Vaikus . </s> </p>
<p> <s> " Ma vist lähen ära ? " </s> </p>
<p> <s> " No mine . " </s> <s> Ma ei taha talle otsa vaadata . </s> <s> Mitte , et mul oleks häbi oma sõnade või käitumise pärast , ei . </s> <s> Ma kardan , et ma lähen tema nukrat nägu nähes tülgastuse tõttu endast välja . </s> </p>
<p> <s> Olavi tõuseb . </s> <s> Ma panen ukse tema järel kinni . </s> </p>
<p> <s> Ta ei olnud ju alguses selline ! </s> <s> Mis tal viga hakkas ? </s> <s> Ära armus ? </s> <s> Vist küll . </s> </p>
<p> <s> " Kuule , ma tahaks küll mingit kõva asja praegu , " pahvatan Kristale . </s> </p>
<p> <s> " Nonii , see oli Olavi , eks ? </s> <s> Mis ta rääkis ? " </s> </p>
<p> <s> " Ah , sa ei taha teada . </s> <s> Sa , ausalt , ei taha seda teada ! " </s> </p>
<p> <s> " No mis siis oli ? " on Krista endiselt uudishimulik . </s> </p>
<p> <s> " Mis oli , mis oli . </s> <s> Midagi ei olnud . </s> <s> Tüüp on endale millegipärast sisendisse võtnud , et meil on suhted . " </s> </p>
<p> <s> " On siis või ? </s> <s> Midagi ikka on , kui kõik räägivad , " õrritab Krista mind . </s> </p>
<p> <s> " On ja jee , " naeran mina . </s> <s> " On sul midagi kõva panna ? </s> <s> Konni või kokat või ? " </s> </p>
<p> <s> Me kolime ühte baari , õnneks on neid siin maja lähedal lademes . </s> <s> Mu juuksed on veel tiba niisked , mis siis . </s> <s> Peaasi , et meik näos ja riided seljas . </s> <s> Istume baaripukkidel . </s> <s> Krista käristas Jägermeistrit . </s> </p>
<p> <s> " No täitsa lõpp , " ei ole ma ikka veel Olavi tänasest külas-käigust üle saanud . </s> <s> " Nagu hulkuv koer . </s> <s> Niuks-niuks . </s> <s> See pole ju normaalne ? </s> <s> Või on ? " </s> <s> Limpsan külmast klaasist . </s> <s> Häid jooke tehakse ikka . </s> </p>
<p> <s> " Kuule , aga sa meeldid ju talle tõesti . " </s> </p>
<p> <s> " Kamoon , ma meeldin paljudele , aga enamikuga on sellest hoolimata võimalik ju normaalselt suhelda . " </s> </p>
<p> <s> Krista naerab ainult . </s> </p>
<p> <s> " Kuule , a Silver oli ka ju algul sinu pärast lausa arust ära . " </s> </p>
<p> <s> " Oli ka vä ? " </s> <s> See on küll uudis . </s> </p>
<p> <s> " Muidugi oli . </s> <s> Neid tšikke , kes teda oleks tahtnud , oli ju küll ja küll . </s> <s> Aga elamisse võeti ainult sind . " </s> </p>
<p> <s> " Oh mis kaunis jutt , sellest on tõesti abi . " </s> </p>
<p> <s> " Miks te üldse laiali läksite ? " </s> </p>
<p> <s> " Sa ei tea siis vä ? " </s> </p>
<p> <s> " Täpsemalt midagi , kui , et te lihtsalt ei ole enam koos . " </s> </p>
<p> <s> " See suhe ei toitnud lihtsalt enam . </s> <s> Ma ei viitsind üksi kodus istuda ja ei viitsind ka tema lollide sõpradega suhelda . </s> <s> Ja kui ta teada sai , et ma kooli sisse ei saanud , oligi kõik läbi . </s> <s> Ta oli mõelnud , et kui ma kooli tulen , et siis nagunii tekivad mul uued sõbrad ja lahkuminek pole kummalegi raske . </s> <s> No selline loll jutt . " </s> <s> Võtan väikse sõõmu . </s> <s> " Nagunii polnud raske , lihtsalt see harjumuse muutmine . " </s> </p>
<p> <s> " Oot-oot , " jääb Krista äkki ühe laua poole vaatama . </s> <s> " Sul oli väike koka-mõte , eks ? </s> <s> Ma otsin sulle . " </s> <s> Krista tõuseb ja läheb aknaaluse laua juurde , räägib seal mingi tüübiga ja tuleb siis tagasi . </s> <s> See tüüp on kuidagi tuttava moega . </s> </p>
<p> <s> " Lähme istume nende lauda , " ütleb Krista . </s> <s> " Muide , kui nendega edasi minna , saaks tasuta nina puuderdada . " </s> </p>
<p> <s> Edasi minna ? </s> <s> Mis tähendab - edasi minna ? </s> <s> Et nendega keppida või ? </s> <s> No vaatame . </s> </p>
<p> <s> Lauda jõudes näen seda tüüpi paremini . </s> <s> No muidugi - see on ju Uuno , see seksikas diiler . </s> </p>
<p> <s> " Kuidas Kristiina elab ? " küsib ta minult . </s> </p>
<p> <s> " Kardan , et sina näed teda sagedamini kui mina . " </s> </p>
<p> <s> " Kuule , ma ei tea , mingi nädal aega pole ta minuga ühendust võtnud . </s> <s> Kurb , kui nii stabiilne klient kaob ... " </s> </p>
<p> <s> Laudkond naerab . </s> </p>
<p> <s> " Aga sina " kummardub Uuno minu kõrva juurde . </s> <s> " Ma mõtlesin , et sa oled mingi põhimõtteline korralik . " </s> </p>
<p> <s> " Olengi ju , " vaatan talle suuril silmil otsa . </s> </p>
<p> <s> Pärast väikest tretti Kristaga kempsu olen tunduvalt tugevamas tujus . </s> </p>
<p> <s> Kuttide pilgud ja killud , oh , ma olen oma sõiduvees ! </s> <s> Pidu on pilvini ja tõuseb järjest kõrgemale . </s> </p>
<p> <s> Ma olen see , kelle eest emad oma poegi hoiatavad . </s> <s> Ma olen ilus ja noor , ma armastan seksi ja raha , mulle meeldib meeldida ja ma ei hooli kellestki peale iseenda . </s> </p>
<p> <s> Kui te olete mu kätte saanud , siis te pole mind ikkagi kätte saanud ! </s> </p></div3>
          <div3 type="alaosa"><head> Märts </head>
<p> <s> Ärkan . </s> <s> Pimedus . </s> <s> Igal pool . </s> <s> Laman voodis . </s> <s> Ma ei julge liigutada , ma ei julge mitte midagi . </s> <s> Isegi mõelda mitte , sest ka ainult ajurakkude liigutamine täidab kogu mu keha suure valuga . </s> <s> Vajun tagasi imelikku olekusse , mida ei oska kirjeldada ja , ausalt öeldes , ei tahagi . </s> </p>
<p> <s> Ärkan . </s> <s> Pea lõhub . </s> <s> Kole sajajalgne kass on mu seljas , kõik küüned sügaval mu ihus . </s> <s> Ma ei saa , ma ei saa , appi , kui paha on ! </s> <s> Hingata on valus , hinge kinni hoida on valus . </s> <s> Igalt poolt on valus . </s> <s> Seest ja väljast . </s> <s> Alt ja pealt . </s> <s> Poleks uskunudki , et ma nii suur olen . </s> <s> Et mul on nii palju kohti , mis valutada saavad . </s> <s> Teen silmad lahti . </s> <s> Krista . </s> <s> Mis tema siin teeb ? </s> <s> Vaatan ringi . </s> <s> Minu tuba . </s> <s> Asjad on segi , ere varahommikune kevadpäike paneb tolmu õhus särama . </s> <s> Mul pole vaja end liigutadagi , tean niigi , et voodi ees on tuhatoos paksult konisid täis , igasugu sodi vedeleb vaibal </s> </p>
<p> <s> Kuidas , kurat , mu väikesest kambrist küll punker sai ? </s> </p>
<p> <s> Teisest toast ei kosta kippu ega kõppu . </s> <s> Gea on vist juba tööl . </s> <s> Olgu . </s> <s> Pohhui . </s> <s> Mõttetu tibi . </s> <s> Või ei ole ? </s> <s> Mis kell on ? </s> <s> Ei tea . </s> <s> Ei julgegi teada . </s> </p>
<p> <s> Ma ei liiguta ennast . </s> <s> Põiekas on , aga mis siis . </s> <s> Tunnen Krista suhtes midagi õetunde sarnast , me oleme kui kaks õrna habrast olevust jäetud hukkuva maailma meelevalda . </s> <s> Nii kurb , nii masendav on kogu maailm . </s> <s> Eilsest õnnetundest pole räbalaidki alles . </s> <s> Mõttetu ja tühi on kõik . </s> <s> Põlenud linnad ja tuumatalv . </s> </p>
<p> <s> " Aaaa , " venitab Krista . </s> </p>
<p> <s> " Üleval ? " vormin oma huultega pika sõna . </s> <s> Aaaii , valus on !!! </s> </p>
<p> <s> " Ei , surnud . " </s> </p>
<p> <s> " Sama siin . " </s> </p>
<p> <s> Vaikus . </s> <s> Vedeleme . </s> </p>
<p> <s> Ma ei viitsi mõeldagi , et mitte kunagi enam ratast ei pane . </s> <s> Abi sellest kahetsusest ju poleks . </s> <s> Ja nagunii paneks kunagi jälle . </s> </p>
<p> <s> " Mina ei saa , teeme midagi , " ajab Krista end umbes poole tunni pärast aegluubis püsti . </s> <s> Mina ei liiguta . </s> </p>
<p> <s> " Ma tean , mis aitab , " vabiseb Krista ja otsib voodi alt kotist välja pudeli viskit . </s> <s> Vean end üles . </s> <s> Vaikselt , ettevaatlikult . </s> </p>
<p> <s> " Ma ei taha olemas olla , " mõtlen aeglaselt . </s> <s> Rääkida ei suuda . </s> </p>
<p> <s> Pärast umbes sadat grammi pole enam nii masendav ega paaniliselt ängistav . </s> <s> Võtan ette pika retke kempsu . </s> </p>
<p> <s> Pärast joon veel kulinal , nii viiskümmend grammi . </s> <s> Rauge on olla . </s> <s> Vajun õrnalt patja ja jään tuttu . </s> </p>
<p> <s> Ärkan . </s> <s> Vist on keskpäev . </s> <s> Täna peaks palka saama . </s> <s> Võrreldes nende summadega , mis läbi pea ja näo käivad , on see muidugi tühi-tähi , aga , nagu Diana ütleb - kes ei pea piskust , ei pea paljust ammugi . </s> <s> Ajan end istuli . </s> <s> Krista teeb ühe silma lahti , vaatab mind , ja paneb siis kinni tagasi . </s> </p>
<p> <s> " Oh , ikka on masekas , " vahin oma paljaid varbaid . </s> <s> " Ja ma pean töö juures käima . " </s> <s> Maive saatis Gea kaudu sõna , et tahab minuga rääkida . </s> <s> Millest , ei tea . </s> <s> Vaevalt , et midagi meeldivat . </s> </p>
<p> <s> " Äkki puuderdaks nina ? " kägiseb Krista . </s> <s> " Marko andis mulle ükspäev , ma pole siiani riskind välja käia . " </s> </p>
<p> <s> " Nalja teed ? " </s> </p>
<p> <s> " Ei tee , päriselt . </s> <s> " Üks väike triip las olla igas päevas , " või kuidas see oli . </s> <s> Paar vitamiini kuluks kah muidugi ära . </s> <s> Ooh , mu organism Ta pole enam mu sõber " </s> </p>
<p> <s> Minu organism ei taha ka mind enam hästi tunda , krudi-seb ja ragiseb igatpidi . </s> <s> Vean end kööki . </s> <s> Kolm aspiriini , kaks C-d , kaks multikat . </s> <s> Külmkapis on mahla . </s> <s> Kõik see vajub kolaki mu kõhtu , ai , tiba valus sai , mis siis . </s> </p>
<p> <s> Dušš on mõnus . </s> <s> Küürin oma kondist kahvatut keha . </s> <s> Muutun paremaks . </s> <s> Lahkemaks . </s> <s> Ilusamaks . </s> <s> Hambaid pesen kaks korda . </s> </p>
<p> <s> Kui dušimärjana tuppa tagasi jõuan , on Krista juba trii-bud lauale vedanud . </s> </p>
<p> <s> " Mis , sa mõtled tõsiselt , et ma panen enne tööleminekut kokat vä ? " </s> </p>
<p> <s> " Loomulikult . </s> <s> Kuidas enesetunne on ? </s> <s> Pole kiita , eks ole ? </s> <s> Aga meeleolu , kui mõtled Maivele ? </s> <s> No vott . </s> <s> Väike enesekindlus kulub marjaks ära . " </s> </p>
<p> <s> Mõtlen . </s> <s> Loomulikult on tal õigus . </s> <s> Mu keha tõrgub natuke . </s> <s> See on nagu kunagi pubekana , kui sai kõvasti alkot sisse kaanitud ja esimesi pohmakaid põetud . </s> <s> Siis oli muudkui hirmus paha ja hirmus paha , aga ei julgend alkoga pead parandada . </s> <s> Kui lõpuks proovisin , sain aru , et halva vastu aitab halb . </s> <s> Homöopaatia , kui nii võib öelda . </s> <s> Võtan valge plastmasstoru ( esmatarbekaup kosmeetikakotis ) ja tõmban ninna . </s> <s> Valus saab . </s> <s> Hea saab küll , aga valus ka . </s> </p>
<p> <s> " Sul tuleb morssi , " ütleb Krista . </s> </p>
<p> <s> " Persse , " podisen ja ronin selili voodile . </s> <s> " Anna mulle sealt kapi pealt paar vatipatja . " </s> </p>
<p> <s> Krista ulatab terve kiletoru . </s> </p>
<p> <s> " Däämd , ninaseinad on perses . " </s> </p>
<p> <s> " Varem on sul ka nii olnud ? " </s> </p>
<p> <s> " Ei . </s> <s> Minul mitte . </s> <s> Aa , ma tean , millest see olla võib . </s> <s> Ma võtsin ju nüüdsama aspiriini sisse . " </s> </p>
<p> <s> " Hea tibi . </s> <s> Tarkust on ikka kõvasti , " vangutab Krista pead ja tõmbab ninna . </s> <s> Mina rohkem ei tee . </s> </p>
<p> <s> Kümme minutit vedelen voodil . </s> <s> Hea , et ei hakand ennast enne riidesse panema , nüüd on vaja vaid käterätik pessu visata . </s> <s> Keha on kui keedukapsas , aga pea on selge . </s> <s> Peaasi on korralik meik . </s> </p>
<p> <s> Riided . </s> <s> Putsi , millal viimati pesu sai pestud ? </s> <s> Ei mäleta . </s> <s> Midagi siiski leiab , ei tahaks pärast kolmepäevast pidutsemist päris lebrasena Maive silma alla sattuda . </s> <s> Ta küll ei saaks aru , kui just alkomõõk suust välja ei käi , aga ikka . </s> </p>
<p> <s> " Sa oled seni siin ? " küsin Kristalt . </s> </p>
<p> <s> " Ei usu . </s> <s> Ma tulen ka sinuga välja , käin jalutan natuke . </s> <s> Helista , kui oled asjad korda saand , käiks kuskil söömas . " </s> </p>
<p> <s> Viimane söögikord on meelest läinud . </s> </p>
<p> <s> " Ma tahan sinuga väga tõsiselt rääkida , " ütleb Maive . </s> </p>
<p> <s> " Jah ? </s> <s> Räägi siis . " </s> </p>
<p> <s> " Ma ei ole sinuga rahul . " </s> </p>
<p> <s> Ma vaatan talle küsivalt otsa . </s> <s> Mis siis nüüd ? </s> <s> Kas ta teab , et panen pidu nagu muiste ? </s> <s> Või millega ta rahul pole ? </s> </p>
<p> <s> " See , kuidas sa tööl käid . " </s> </p>
<p> <s> " Mis siis sellega on ? </s> <s> Ma pole kordagi tulemata jätnud . " </s> </p>
<p> <s> " Te oleksite pidanud Annemaiga enne minuga rääkima , kui nii pikad vahetused tegite . " </s> </p>
<p> <s> " Sorri , see " nädal-pluss-nädal " oli Annemai mõte , ja kuna sa pole kunagi sõna võtnud , arvasin ma , et see ei tohiks sind nüüd ka kuidagi segada . " </s> </p>
<p> <s> " Ja see pole ainuke asi . " </s> </p>
<p> <s> " Mis siis veel ? " </s> </p>
<p> <s> " See küünelaki-asi . " </s> </p>
<p> <s> " Mis küünelaki-asi ? " </s> </p>
<p> <s> " Sa tead väga hästi . " </s> </p>
<p> <s> " Mida ? " </s> <s> Ma ei saa tõesti aru . </s> </p>
<p> <s> " Minu arust on meil siin oma töötajatele piisavalt odavad hinnad , et mitte varastama hakata . " </s> </p>
<p> <s> Ma ei saa ikka veel millestki aru . </s> </p>
<p> <s> " Ja siis ? " </s> </p>
<p> <s> " Kas sul häbi ei ole , sa tead väga hästi , millest ma räägin . " </s> </p>
<p> <s> " Ei tea . " </s> </p>
<p> <s> " See lillakaspunane lakk , millega sa kogu aeg oma küüsi lakid . " </s> </p>
<p> <s> " See on mu enda lakk . " </s> </p>
<p> <s> " Aga kaks nädalat tagasi oli veel salongi lakk . " </s> </p>
<p> <s> " Segi oled peast vä ? </s> <s> See lakk on mul juba mitu kuud . " </s> </p>
<p> <s> " Ära valeta . </s> <s> Sul on praegugi selle lakiga lakitud . " </s> </p>
<p> <s> " On küll , jah , sest see värv meeldib mulle . </s> <s> On juba mitu kuud meeldinud , see saab mul kohe varsti tühjaks . " </s> </p>
<p> <s> " Keda sa oma arust siin petad ? </s> <s> Kas sa arvad , et ma olen mingi jalamatt , kellest noored plikad üle võivad astuda ? </s> <s> See on minu salong ja sina oled siin ainult töötaja . " </s> </p>
<p> <s> " Ma tean oma õigusi ja kohustusi väga hästi , mul pole sinu küünelakki tarvis . " </s> </p>
<p> <s> " Riin , sinu ülbus on kohatu . " </s> </p>
<p> <s> " Sa ise oled kohatu . </s> <s> Mis sa mõtled , et oled maailma šefim tibi vä ? </s> <s> Et sul on oma salong ja puha ? </s> <s> Ajudeta rasvane vitt oled sa . " </s> <s> Loomulikult ei ole see minust ilus , aga mind varguses süüdistada pole ka ilus . </s> </p>
<p> <s> See , mis edasi tuleb , on samuti ilusast kaugel . </s> <s> Maive ei ole nõus mulle palka maksma . </s> <s> Mina pole nõus ilma rahata siit lahkuma . </s> <s> Tuhisen kassaaparaadi juurde , kindla teadmisega , et võtan sealt endale kuuluvad viis tonni ja kaon . </s> <s> Jäädavalt . </s> <s> Isegi lõpparve hoidku endale , faking idiot . </s> </p>
<p> <s> Nojah , loomulikult me kakleme . </s> <s> Kurat , kus on ikka rasva sees jõudu ! </s> <s> Aga minu sees on koka . </s> <s> Lõpuks rahuneme maha , kliendid on muidugi kõike pealt näinud , mis siis . </s> <s> Minul on ükskõik , see on tema salong , tema asi , kuidas ta selle hea nime taastab . </s> </p>
<p> <s> " Ma pole sinult mitte sittagi varastand , " ütlen veelkord . </s> </p>
<p> <s> " Sa oleks võinud minu käest küsida , " astub Gea minu kaitseks välja . </s> <s> " Ma oleks sulle öelnud , et Riin ei varasta ja et see on ta oma lakk . " </s> </p>
<p> <s> " Ole vait , ma ei rääkinud sinuga . </s> <s> Kuhu see salongi lakk siis jääda sai , huvitav küll ? " </s> </p>
<p> <s> " Mina ei pea su asju valvama , " kobisen juukseid kohendades . </s> </p>
<p> <s> " Ega's ma lähen ka minema , kui Riin läheb , " õiendab Gea . </s> <s> " Varsti süüdistad mind ka jumal teab milles . " </s> </p>
<p> <s> " Mine ! </s> <s> Minge jah kõik ! " </s> <s> Maive on endast tõesti päris väljas . </s> </p>
<p> <s> " Enne annad mulle mu viimase palga , siis lähen , " irvitan mina . </s> </p>
<p> <s> Maive võtab kassast tuhat krooni ja annab mulle . </s> </p>
<p> <s> " Mida ? " </s> </p>
<p> <s> " Tuled homme , saad ülejäänu . " </s> </p>
<p> <s> " Usun ma sind küll . </s> <s> Ma tahan tervet palka korraga . " </s> </p>
<p> <s> Oh , kui palju jama ! </s> <s> Kui salongist lõpuks väljun , tunnen , et see on kõige raskemini teenitud raha mu elus . </s> </p>
<p> <s> Duši alla tahaks . </s> </p>
<p> <s> Tuttav kogu astub tänaval minu poole . </s> <s> Kes see , kurat , on ? </s> <s> Mai kaad , Kristiina ! </s> <s> Jumalast normaalne näeb välja . </s> <s> Selline hoolitsetud kolmekümne viiene ( ah , ma ei saa ka oma irooniat jätta ! ) . </s> </p>
<p> <s> " Tšau , Riin ! " </s> </p>
<p> <s> " No tere ! </s> <s> Sa näed lõpp hea välja , ausalt ! </s> <s> Käisid kusagil reisimas vä ? " </s> </p>
<p> <s> " Ei , midagi erilist pole teinud . </s> <s> Lihtsalt mõtlesin mingi päev , et ma lihtsalt ei viitsi enam õnnetu olla . </s> <s> Ei viitsi ja kõik . </s> <s> Ma olen nii kaua põdenud , ja nüüd on kevad ka . </s> <s> Mõtlesin , et hakkan õnnelikuks . " </s> </p>
<p> <s> " Sul on see tõesti hästi välja kukkunud . " </s> </p>
<p> <s> " Aitäh . </s> <s> Tuled ehk mingi päev külla ? " </s> </p>
<p> <s> " Miks mitte . </s> <s> Hea meelega . </s> <s> Ma helistan sulle , eks ? </s> <s> Nüüd ma jooksen . </s> <s> Tšau ! " </s> </p>
<p> <s> Tegelikult on mul Kristiina väljanägemisest ja õnnelik või õnnetu olemisest suht pajekas . </s> <s> Keha on kuidagi hell ja imelik . </s> </p>
<p> <s> Ma ei öelnudki talle , et tulin Maive juurest ära , meenub , kui Kristiina juba kaugel on . </s> </p>
<p> <s> " Mina võtan vist ainult salati . " </s> </p>
<p> <s> " Kamoon , Riin , kui sul sitt olla on , võta seljanka . </s> <s> Ja alla näiteks Jägermeistrit . </s> <s> Või mingit muud taolist . </s> <s> Tegelt ka . " </s> </p>
<p> <s> " Mis sa ise võtad ? " </s> </p>
<p> <s> " Pitsat mõtlesin , aga üksi süüa on suur . " </s> </p>
<p> <s> " Okk , ma võtan siis poole . </s> <s> Üks pitsa siis , " ütlen ettekandjale . </s> </p>
<p> <s> " Ja kaks Jägermeistrit ja kaks ilma mullita jäävett , " lisab Krista . </s> </p>
<p> <s> Ettekandja kirjutab kõik oma märkmikku üles , noogutab ja läheb . </s> </p>
<p> <s> " Noh , mis Maive rääkis ka ? " on Krista põnevil . </s> </p>
<p> <s> " Ma olevat tal mingi küünelaki piistu pand . " </s> </p>
<p> <s> " Tegelikult ka panid vä ? " </s> </p>
<p> <s> " Ole normaalne , mul pole tema küünelakke vaja . " </s> </p>
<p> <s> " A kust ta siis selle võttis ? " </s> </p>
<p> <s> " Kust mina tean . </s> <s> Laest , kust mujalt . " </s> </p>
<p> <s> " Kuule , a teeks õhtul midagi ? </s> <s> Selle puhul , et sa sealt ära tulid ? </s> <s> Läheks kuhugi peenesse paika ja " </s> </p>
<p> <s> " Ma ei tea , ma tahaks natuke kosuda . </s> <s> Istuda kodus ja olla üksi ja täitsa rahulikult . " </s> </p>
<p> <s> " Arvad , et pohmakat ei tule ? " </s> </p>
<p> <s> " Mina ei tea . </s> <s> Äkki jään enne magama , kui see tuleb ? " </s> </p>
<p> <s> " See lootus on nüüd küll väike . " </s> </p>
<p> <s> " Mmm , ma tean . </s> <s> Ma teen õhtul kivi , vott . - Kuule , Uuno käest saab , eks ? </s> <s> Teeks sellise vaikse õhtu , küünalde ja muusikaga , ja tõmbaks end rahulikult kivisse ? " </s> </p>
<p> <s> " Vau , sul aeg-ajalt täitsa sähvatab ! </s> <s> Selline romantiline naistekas , eks ? </s> <s> Mõtle , kui teeks veel akna lahti , lume sulamise lõhn , kevade lähedus ja puha Ma ei jõua õhtut ära oodatagi ! " </s> </p>
<p> <s> Joogid tulevad . </s> </p>
<p> <s> " Selle terviseks , et leiaks kähku mingi uue töökoha , " tõstan ma külma klaasi . </s> </p>
<p> <s> " Ääh , võta parem vabaduse terviseks . </s> <s> Raha tuleb ja läheb . " </s> </p>
<p> <s> Kõlistame pitse . </s> </p>
<p> <s> " Keda näha , " maandub Diana parfüümipilve saatel meie lauda . </s> <s> " Kuidas elad ? " </s> </p>
<p> <s> " Mis ma elan , tulin Maive juurest ära . " </s> </p>
<p> <s> " Miks siis ? " </s> <s> Diana teeskleb imestust . </s> <s> Sõbrannad nad Maivega küll pole , saan aru . </s> </p>
<p> <s> " Üllatus-üllatus , see tädi on jumalast ajuvaba tegelane . " </s> </p>
<p> <s> " Lõpuks ometi ! " naerab Diana . </s> <s> " Ma juba kartsin , et sa jäädki sinna , ja äkki hakkab ta sulle kuidagi halvasti mõjuma . </s> <s> Et pärast oled samasugune beib . </s> <s> Mis sa nüüd peale hakkad ? " </s> </p>
<p> <s> " Mina ei tea . </s> <s> Vaatan . </s> <s> Kuidas ise ? " </s> </p>
<p> <s> " Ah , mis siin ikka . </s> <s> Töö ja kodu , vahel pidu . </s> <s> Aa , muide , saatsin Tarmo pikalt . </s> <s> Sa ei kujuta ette , kui armukade üks inimene võib olla ! </s> <s> Lihtsalt kohutav . </s> <s> Nii kui minu juurde kolis , hakkas pihta . </s> <s> Kuni sinnamaani , et kelle jaoks ma end meigin . </s> <s> Kui tegin hommikul tööle minekuks nägu pähe . </s> <s> Jube ! " </s> </p>
<p> <s> " Ja nüüd ? </s> <s> Päris üksi ? " </s> </p>
<p> <s> " Maailm on mehi täis ! </s> <s> Enda elamisse küll kedagi enam ei taha . " </s> </p>
<p> <s> " Kuule , a sa elad ju vanematega koos , mis need asjast arvasid ? " </s> </p>
<p> <s> " Oh , ära räägigi , mutt oli päris leilis , et mis eeskuju lapsele ja nii edasi . </s> <s> Ise tead . </s> <s> No aga kust mina teadsin , et see Tarmo selliseks läheb . </s> <s> Ma ausalt arvasin mingi hetk , et see ongi mees , kellega võiks päris kauaks kokku jääda . " </s> </p>
<p> <s> " Ma lähen võtan baarist uued joogid , " tõuseb Krista toolilt . </s> <s> " Sulle mida ? " küsib ta Dianalt . </s> </p>
<p> <s> " Üks punane majavein , " ütleb Diana . </s> </p>
<p> <s> Vaatan - mu klaas on juba peaaegu tühi . </s> <s> Ei pannud tähelegi , kuidas temaga nii juhtus . </s> </p>
<p> <s> Viimasel ajal läheb üldse palju asju minust kuidagi möö-da , kõik on nagu udus . </s> <s> Ma ei suuda meenutada isegi seda , mida tegin eelmisel päeval . </s> <s> Mingi vatine eesriie oleks nagu ette tõmmatud . </s> <s> Muidugi need peod . </s> <s> Aga ega Silveriga elades need väiksemad polnud . </s> <s> Mingi kell tuleks end kätte võtta , et suvel oleks põhjust uuesti dokumendid Kunstiülikooli viia . </s> </p>
<p> <s> Varsti . </s> </p>
<p> <s> Mitte praegu . </s> </p>
<p> <s> Krista tuleb jookidega , kandik käes , nagu tõeline ettekandja . </s> </p>
<p> <s> Istume kolmekesi , mina , Krista ja Gea , minu toas . </s> <s> Tõeliselt kift on - viisteist küünalt ! </s> <s> Nagu kusagil kirikus ! </s> <s> Tõelises pühakojas . </s> <s> Ja tuul lehvitab kardinat ja makilt tuleb päris mõnusat mussi . </s> </p>
<p> <s> Ja me oleme kõik kivis . </s> <s> Päris sügaval kivis kohe . </s> <s> Me oleme niimoodi kaua olnud . </s> <s> Ja oleme veel . </s> </p>
<p> <s> Telefon . </s> </p>
<p> <s> Aeglaselt sikutab Krista selle oma taskust välja . </s> </p>
<p> <s> " Jah ? - Miks mitte ? - Muidugi , " räägib ta . </s> </p>
<p> <s> " Noh ? " küsin mina . </s> </p>
<p> <s> " Lähme Urve poole . </s> <s> Nad tulevad siit läbi , on kümne minuti pärast all . " </s> </p>
<p> <s> " Loomulikult , " olen unustanud , et tahtsin rahulikku õhtut veeta . </s> </p>
<p> <s> " Mina ei tule küll kuhugi , " ütleb Gea . </s> <s> " Mul on homme tööpäev ja kell saab juba kaksteist . " </s> </p></div3>
          <div3 type="alaosa"><head> Aprill </head>
<p> <s> " Kust teie tulete ? " </s> </p>
<p> <s> " Tegime väikse triibu . " </s> </p>
<p> <s> " Mida ? </s> <s> Krista , sa vaata Riinu , ta oli juba enne ju täitsa läbi . </s> <s> Mis sa teda sinna triibule vedasid ? " </s> </p>
<p> <s> " Ei ole tal viga midagi . " </s> </p>
<p> <s> " Ah , sa oled ise ka juba Riin ! </s> <s> Riin , kas sa kuuled mind ? - No näe , ta vaevu tunneb mind ära . </s> <s> Põrgut , Riin tuleb kuhugi silma alt ära viia . </s> <s> Sellistel üritustel liigub narkopollareid kõvasti . " </s> </p>
<p> <s> " Nii šeff pidu ! </s> <s> Jeehheee ! " </s> </p>
<p> <s> " Kurat , Krista , sa oled täiesti sooda . " </s> </p>
<p> <s> " Jaa ! </s> <s> Jess ! </s> <s> Muidugi olen ! " </s> </p>
<p> <s> " Sa ajad mulle ka isu peale . </s> <s> Paneme Riinu siia seina äärde . " </s> </p>
<p> <s> " See ei ole üldse sinu asi , kellega ma siia tulin . " </s> </p>
<p> <s> " Või nii ? </s> <s> Loomulikult on see minu asi , kui algul lubatakse minuga tulla ja siis viimasel hetkel hüpatakse alt . " </s> </p>
<p> <s> " No olgu , see ei ole mitte keegi . </s> <s> Mitte keegi , saad aru . " </s> </p>
<p> <s> " Keegi ikka on . </s> <s> Minust minust on sul muidugi ükskõik . " </s> </p>
<p> <s> " No ära nuta nüüd , noh . </s> <s> Võta lonks brändit . " </s> </p>
<p> <s> " Kuidas sa pudeliga sisse said ? " </s> </p>
<p> <s> " Noo , küll mina juba oskan . </s> <s> Istume siia maha . </s> <s> Suitsu tahad ? " </s> </p>
<p> <s> " Mh-mh . - Kuule , siin on keegi . " </s> </p>
<p> <s> " Kus ? </s> <s> Ma ei näe , pime ah siin . </s> <s> Kuk-ku ? " </s> </p>
<p> <s> " See on päris täis vist . " </s> </p>
<p> <s> " Näe , liigutas . - Sa , tibi , kah lonksu tahad ? " </s> </p>
<p> <s> " Ära anna talle . " </s> </p>
<p> <s> " Häh , kade oled või ? - Noh , tibu ? - Näe , joobki , pole tal midagi viga . - Oot , ära kõike ära joo ! " </s> </p>
<p> <s> " Ah , lähme minema siit . " </s> </p>
<p> <s> Must udu . </s> </p>
<p> <s> " Kuule , see plika läheb päris käest ära . </s> <s> Vaata , kuidas väriseb . " </s> </p>
<p> <s> " Ma tean , mis aitaks . " </s> </p>
<p> <s> " Keebekas . " </s> </p>
<p> <s> " Jah . " </s> </p>
<p> <s> " Kui ta muidugi pole alkoholi pannud . " </s> </p>
<p> <s> " Minu arust ei ole . </s> <s> Sa tead , kust saada ? " </s> </p>
<p> <s> " Mmmm Hommik on juba Tean vist küll . " </s> </p>
<p> <s> " Hei , Riin , tee silmad lahti , joo , näed , seda . </s> <s> Jah , tubli tüdruk . </s> <s> Tubli tüdruk . </s> <s> Kohe läheb paremaks , ole täitsa rahulik . " </s> </p>
<p> <s> Ärkan . </s> <s> Minuga toimub midagi meeletut . </s> <s> Ma ei suuda end kontrollida . </s> <s> Värisen . </s> <s> Mu nahk väriseb ja liha väriseb ja kondid värisevad ja aju väriseb . </s> <s> Kõik koos ja eraldi ka . </s> </p>
<p> <s> Süda on nii paha nagu ei kunagi varem . </s> <s> Üle keha on süda paha . </s> <s> Üleni on paha . </s> </p>
<p> <s> Ja hirm . </s> </p>
<p> <s> Hirm on . </s> </p>
<p> <s> Painav , halvav hirm . </s> </p>
<p> <s> Mu automaatpiloot veab mind kempsu . </s> <s> Katus sõidab natuke , aga mitte nagu tavaliselt , nii , nagu oleks hea . </s> <s> Mingis mõttes on mõistus täiesti selge , sellises omapärases , kummaliselt unenäolises mõttes - tunnen täpselt , mis materjalist on seinad , tean täpselt , miks on koridori vaiba nurk just sedasi kahekorra - aga keha ei taha sõna kuulata . </s> </p>
<p> <s> Oh šit , see on nagu toidumürgitus . </s> <s> Põhi alt ja kaas pealt . </s> <s> Igast august tuleb , korraga . </s> <s> Külm higi , külm keha , samas on palav , lõpmata palav . </s> <s> Persse , kui sitt on olla ! </s> <s> Pildi võiks eest visata , siis ei saaks aru , kui sitt on . </s> </p>
<p> <s> Ja siis tuleb selgus . </s> <s> Tõeline selgus . </s> </p>
<p> <s> Ma tean kõike . </s> <s> Ma tean seda nii , nagu tõelised teadjad teavad . </s> <s> Mitte kui prohvetid , kes oma teadmisi kuulutama kukuvad , ma tean , nagu kõige targemad , kes ei soovi valgustada lolle ega koguda enesele kuulsust . </s> <s> Ma tean , kui lihtne kõik on ja kui küündimatu on mu keha . </s> <s> Ma tean , et mu füüsiline mina on nii sitt , et ta ei hakkagi tegelikult laksu jagama , mitte kunagi , isegi mitte siis , kui pingutaks . </s> <s> Mu füüsiline keha on tarbetu . </s> <s> Ta teeb mulle vaid valu . </s> <s> Ma ei taha seda . </s> <s> Ei valu ega oma keha , aga ma ei saa kummagi vastu midagi ette võtta . </s> <s> Mu jõuetus ajab mind ahastusse - just nüüd , kus ma kõike tean , ei ole mul oma keha üle kontrolli . </s> <s> Mu keha nutab , et see , mis temaga praegu toimub , on halb ja häbiväärne , ebaesteetiline eelkõige . </s> <s> Aga sellel kõigel pole mingit tähtsust . </s> <s> Mitte millelgi , mida ma varem oluliseks olen pidanud , pole mingit tähtsust . </s> </p>
<p> <s> Kui vaid seda valu poleks ! </s> </p>
<p> <s> Valu . </s> </p>
<p> <s> Piinav valu . </s> </p>
<p> <s> Üle keha . </s> </p>
<p> <s> Jõuetus . </s> </p>
<p> <s> Ja hirm . </s> </p>
<p> <s> Ma tahan ära . </s> </p>
<p> <s> Ma olen väsinud . </s> </p>
<p> <s> Ma olen väga väsinud . </s> </p>
<p> <s> Ma ei taha midagi . </s> </p>
<p> <s> Ma ei taha enam mitte midagi . </s> </p>
<p> <s> Ma ei saa hingata , ma ei ... saa ... </s> </p>
<p> <s> ... ei saa ... </s> </p>
<p> <s> ... saan ... </s> </p></div3>
        </div2>
        <div2 type="alaosa"><head> KIVISED UNENÄOD </head>
<p> <s> Te teate mu meest . </s> <s> Te olete tema pilti korduvalt ajakirjanduses näinud . </s> <s> Nii asjalikes kui ka seltskonnakroonikates . </s> <s> Viimastes olen ka mina vilksanud , aga alati kuidagi poolviltu või võõra näoga , nii et mind pole ära tundnud need , kes ei tea , kes mu mees on . </s> </p>
<p> <s> Mu mees on kogu aeg raha sees töötanud . </s> <s> Töötab praegugi . </s> <s> Ja on rahul . </s> <s> Ja mina olen ka rahul ... vist . </s> <s> Ma ei tea . </s> <s> Tegelikult pole mul ju millegi üle nuriseda . </s> <s> On ju ridaelamuboks . </s> <s> Mõlemal auto . </s> <s> Kaks last . </s> <s> Töökohad . </s> </p>
<p> <s> Meie elamises on vähe mind . </s> <s> Ma tean , et mu mehel on hea maitse , ja ma aktsepteerin seda , kuigi see on minu omast erinev . </s> <s> Külalised ahhetavad ja on veendunud , et oleme kasutanud mingi eriti kalli sisekujundaja teenuseid . </s> <s> Ja ma olen uhke , et tegelikult ei ole . </s> <s> Et tegelikult on kõik pisiasjadeni läbi mõelnud minu mees . </s> <s> Minu mees . </s> </p>
<p> <s> Minulik on vaid veranda . </s> <s> Juugendlik ja romantiline . </s> <s> Eriti ilus on siin kevadel ja suvel , kui viinamarjaväädid on rohelised ja katavad peaaegu kõik klaasseinad . </s> <s> Muidu on põhilised värvid roosa ja hall , ja rohekas valgus muudab veranda hoopis uueks . </s> <s> Siin on mul mugav sohva ja hunnik naistekaid , riiuli peal hulk nipsasjakesi ja muid lollusi , ühesõnaga - tegemist on ööksatuseni magusa naistevärgiga . </s> <s> Mulle meeldib . </s> <s> Õhtuti istun ma siin , teen piipu ja vaatan viinamarjalehti . </s> <s> Need liiguvad ja moodustavad imepäraseid mustreid . </s> <s> Ma ei peagi lugema raamatuid ega vaatama filme , viinamarjalehed avavad minu ees terve maailma kogu tema saladuste ja hiilgusega ... </s> <s> Varsti lähevad ilmad jahedaks ja ma ei saa enam siin nii kaua istuda nagu tahaks . </s> <s> Lausa solvav . </s> <s> Juhtub nii , nagu eelmisel aastalgi - mingid asjad tuleb tuppa ümber tõsta , mingid asjad jäävad . </s> <s> Ja verandal tehakse vaid suitsu . </s> <s> Ja läbi tumeda aknaklaasi on näha , kuidas pehmed lumemütsakad aknaraami polsterdavad , ja iga nurk õhkab : külm , külm , külm ... </s> </p>
<p> <s> Sünnipäeva hommik . </s> <s> Lausa juubel . </s> <s> Ma teadsin küll , et kodus mingit pidu ei tule ja sedagi , et S ei tee kingitusi siis , kui on mingi tähtpäev , vaid siis , kui ise tahab . </s> <s> ( Tavaliselt ei taha . ) </s> <s> Aga ikkagi mõtlesin enne sünnipäeva , et ei tea , kas nüüd on see aasta , kui saan kingituse või see aasta , kui ei saa ... </s> </p>
<p> <s> On see aasta , kui ei saa . </s> <s> Isegi selleks , et oma sünnipäeva hommikul keppi saada , pean ise talle selga ronima . </s> <s> Neelan alla . </s> <s> Ma tean , et tal on praegu sitt seis ja et meeste mõtlemine käibki sedapidi , et esiplaanil töö ja alles siis naise tahtmised , aga ... </s> <s> Viimasel ajal on tal kogu aeg sitt seis . </s> </p>
<p> <s> Teen väikse mõnusa hommikuse sünnipäevapiibu ja olen päris rahulik . </s> </p>
<p> <s> Ronin S-i auto kõrvalistmele . </s> </p>
<p> <s> " Nonii , sa oma autoga ei lähegi või ? " </s> </p>
<p> <s> " Ei , sest ma kavatsen täna töö juures pidu pidada . </s> <s> Ma ei sõida napsuse peaga , sa ju tead . " </s> </p>
<p> <s> Kesklinn . </s> <s> Majad . </s> <s> Ma tahaks kord käia läbi kõik need poed ja poekesed , millest ma iga päev mööda sõidan . </s> <s> Nad on mulle tuttavad , kodutee ju , samas võõrad , sest ma ei tea , mis nendes on . </s> <s> Lõhn , asjad , inimesed ... </s> </p>
<p> <s> " Mis kell sa tuled ? " küsib S. </s> </p>
<p> <s> " Ei oska öelda . " </s> <s> Vist sai natuke kõva laks hommiku kohta , aga mis siis . </s> <s> Läheb üle . </s> </p>
<p> <s> " No umbes ikka oskad . " </s> <s> S-l on väga asjalik nägu . </s> </p>
<p> <s> " Jah . </s> <s> Umbes öeldes tulen ma kell kolm öösel . " </s> <s> Ma ei mõtle seda tegelikult tõsiselt . </s> </p>
<p> <s> Parkimisplats . </s> <s> Peatus . </s> <s> Mingi maa koos . </s> <s> Lillemüüjad . </s> <s> Jube palju on ilusaid lilli , kas alati on ? </s> <s> Või sellepärast on , et mul on sünnipäev ? </s> <s> Üks lillekimp meenutab mulle millegipärast üht vana laulu ... </s> <s> No ma ütlesin : hommiku kohta sai liiga tugev laks . </s> <s> Nüüd on kaks tundi kerget töövõimetust . </s> <s> Mitte et ma hakkama ei saaks , ei , aga ma ei suuda nii keskenduda , nagu peaks . </s> <s> Ma võin enteri-klahvi või arvutihiirde ära armuda . </s> <s> Lihtsalt . </s> </p>
<p> <s> S ei näe ühtki lillemüüjat . </s> </p>
<p> <s> Kehitan õlgu , mul on täiesti ükskõik . </s> </p>
<p> <s> Tort ja vein . </s> <s> Meil on sünnipäevadel napsutamine väga moodne , kuigi tegemist on õppeasutusega . </s> <s> Teemad on kah pisut teised kui tavaliselt . </s> </p>
<p> <s> " Mina neist aru ei saa , " räägib Eevi , ligi 50-ne inglise keele õpetaja meestest . </s> <s> " Nii kui kusagil seelik välgatab , nii kohe peab järele vaatama . " </s> </p>
<p> <s> " On jah niimoodi , " ühineb Annika . </s> <s> " Võibolla on naised lihtsalt ilusamad kui mehed , et mehed naisi vaatavad , aga naised mehi mitte , vähemalt mitte niimoodi . " </s> </p>
<p> <s> " Minu arust see peabki nii olema , " võtan julgelt sõna , minu sünnipäev ju . </s> <s> " Mehed ongi niimoodi ehitatud , see on looduse poolt niiviisi seatud , et isased peavad oma - vabandust väljenduse pärast - seemet igale poole laiali puistama . " </s> </p>
<p> <s> " Aga naised ? " </s> </p>
<p> <s> " Naiste asi on ju valida , kas võtta isane vastu või ei . " </s> </p>
<p> <s> " Või kaks isast , " on sekretär Marju veinist uljaks muutunud . </s> </p>
<p> <s> " Viimasel ajal on tõesti naistel neid armukesepidamisi palju . </s> <s> Ma ei mäleta , et minu ajal seda nii palju oleks olnud ... </s> <s> Või lihtsalt ei räägitud . " </s> <s> Eevi jääb mõttesse . </s> <s> " Ei räägitud , ma arvan . </s> <s> Tegelikult on ju inimesed kogu aeg ühesugused ! " </s> </p>
<p> <s> " Mina ei tea , minul on küll nii , et kui mulle keegi teine meeldima hakkab , siis ma ei taha oma meest mõnda aega nähagi , " pihib Marju . </s> </p>
<p> <s> " Sõltub ikka mehest ka , " vaidlen mina vastu . </s> </p>
<p> <s> " Ei , no uus on ju ikkagi huvitavam , " leiab Annika . </s> </p>
<p> <s> " Huvitavam küll , aga oma on ikkagi oma , " ei jäta mina . </s> <s> " Ma pole kunagi mõelnud , et vahetaks oma mehe selle vastu välja , kellesse armunud olen . " </s> </p>
<p> <s> " Sinul on ka mingeid kõrvalevaatamisi ? " imestavad Annika ja Marju . </s> </p>
<p> <s> " Ei ole . </s> <s> See tähendab , loomulikult on mulle nii mõnigi silma jäänud , aga see on tõesti just nimelt " kõrvale vaatamine " , oma rada läheb samal ajal edasi , nii et keegi muust ei taipa ja ehk ei mäleta ma pärast enam ise ka . " </s> </p>
<p> <s> " Ah , sina muidugi , " loobub Annika teemaarendusest . </s> </p>
<p> <s> " Vein hakkab otsa saama , " leiab Marju . </s> </p>
<p> <s> " Oi jah , minul on küll aeg koju minna , " arvab Eevi . </s> </p>
<p> <s> Meie Annika ja Marjuga arutame , kas käia uue järel või minna hoopis kuhugi mujale istuma . </s> </p>
<p> <s> Poleks uskunudki , et nii kõvaks kräuks läheb . </s> <s> Nädala keskpaik ja nii edasi . </s> <s> Olen päris üllatunud , kui avastan , et kell on pool üks , mina töökaaslastega silmini täis ja teel mingisse noortekõrtsu . </s> </p>
<p> <s> Võtan klaasi jäävett , sest alko väsitab mind alati . </s> <s> Seisan nurgas ja vaatan , kuidas teised tantsivad . </s> <s> Kas see on nüüd õige koht minusuguse jaoks ? </s> <s> Teised on minust mitu aastat nooremad . </s> </p>
<p> <s> Mingi tüüp tuleb minu juurde . </s> <s> Selline normaalne , isegi vist kena . </s> </p>
<p> <s> " Kuidas läheb ? " </s> </p>
<p> <s> " Tänan küsimast , kenasti . </s> <s> Kas me tunneme teineteist ? " </s> </p>
<p> <s> " Ma kardan , et ei . </s> <s> Aga me võiksime tunda ? " </s> </p>
<p> <s> Üritan asjalikku juttu ajada , ise tajun , et ei suuda korralikult sõnugi välja öelda ... </s> </p>
<p> <s> " Sa põhimõtteliselt ei joo alkoholi ? " küsib X , see tüüp , kui ma teise jäävee järel käin . </s> </p>
<p> <s> " Ma olen lihtsalt terve päev endale alkoholi sisse valanud , ei mahu enam . " </s> </p>
<p> <s> Olen väsinud . </s> <s> Tahan ära . </s> </p>
<p> <s> " Ma ei viitsi ka enam olla , " ütleb X ja pakub , et läheb välja , kus ei ole müra ja kutsub taksod , endale ja mulle . </s> </p>
<p> <s> " Ma tahaks sinuga veel kunagi kokku saada , " ütleb ta helistamast tulles . </s> </p>
<p> <s> " Aga palun , helista . " </s> <s> Annan talle oma visiitkaardi . </s> <s> Svipsis peaga kipun ma seda liigagi kergelt välja andma . </s> </p>
<p> <s> Õues ootab vaid üks takso . </s> </p>
<p> <s> " Ma mõtlesin , et viin su koju ja siis sõidan ise edasi , " seletab X. </s> </p>
<p> <s> " Tead sa üldse , kus ma elan ? </s> <s> Äkki elan kusagil Kapa-Kohilas ? " imestan ma pakkumise üle . </s> <s> X naerab vaid . </s> </p>
<p> <s> " Ma helistan sulle , " lubab X , kui takso mu maja juures peatub . </s> </p>
<p> <s> " No eks sa helista , " ütlen mina ja vean end autost välja . </s> <s> Mul on kõigest täiesti ükskõik , helistab või ei helista , isegi see ei huvita , kas ma kõndides koperdan või mitte , peaasi , et saaks koju ja kotile . </s> </p>
<p> <s> Maja on vaikne ja pime , hiilin kui varas ülemisele korrusele . </s> <s> Ma ei viitsi meikigi maha võtta , ronin voodisse ja võtan magava S-i kaissu . </s> <s> Jään kohe magama . </s> </p>
<p> <s> Järgmisel päeval pole suurt vigagi . </s> <s> Isegi kohv voolab kõhtu nii , et peas ei plahvata . </s> </p>
<p> <s> " Mis kell sa tulid ? " küsib S. </s> </p>
<p> <s> " Ei vaadanud . </s> <s> Öö oli igatahes . " </s> </p>
<p> <s> Piret on ukse taga , ta on meie koristaja-lapsehoidja . </s> <s> Pool tundi varem kui tavaliselt . </s> <s> Mind ärritab see . </s> <s> Olen T-särgi väel , äsja duši alt tulnud ... </s> <s> Pealegi on lapsed ju praegu maal , ta võiks koristama mingil hilisemal ajal tulla ! </s> </p>
<p> <s> " Äkki istud pool tundi elutoas ? " pakun ma , püüdes naeratust viisakana hoida . </s> <s> Mulle ei meeldi suhelda inimestega , kellele S palka maksab . </s> <s> Ma ei saa mööda mõttest , et nad peavad mind laisaks ja ülbeks . </s> <s> Mida ma loomulikult olengi , aga see ei puutu ju neisse . </s> </p>
<p> <s> " Muide , varsti algab kool , " ütlen S-le . </s> </p>
<p> <s> " Ja siis ? " </s> </p>
<p> <s> " Lapsed tuleks maalt ära tuua . </s> <s> Karta on , et tuleb ka kõvasti uusi riideid osta . " </s> </p>
<p> <s> " Eks sa too ja osta . " </s> </p>
<p> <s> " Ma arvan , et seda võiks näiteks homme teha . </s> <s> Laupäev ju . </s> <s> Toon hommikul nad ära ja siis lähme šoppama . </s> <s> Tuled ka ? " </s> </p>
<p> <s> " Mis mina sinna poodi lähen ? </s> <s> Te saate ju ise väga hästi hakkama . " </s> </p>
<p> <s> Ma ei ütle midagi . </s> <s> Loomulikult ei ole tal seal meiega midagi teha . </s> <s> Lihtsalt pakkusin välja väikse variandi . </s> <s> Et koos olla . </s> <s> Natukegi . </s> </p>
<p> <s> Ma olen tegelikult suur unistaja . </s> <s> Kui autojuhilubade saamisel tehtaks asjalikkuse test , siis ma kindlasti lube ei saaks . </s> <s> Olen tekitanud nii mõnegi avariiohtliku olukorra , õnneks S seda ei tea . </s> <s> Ja kõik sellepärast , et jään millegi üle mõttesse , kujutlen , kuidas asi võiks tegelikult olla ja mis siis saaks ... </s> <s> Selles mõttes ei olegi need unistused , et ma ei igatse nende täideminekut . </s> <s> Lihtsalt fantaseerin . </s> <s> Sellised mõttetud , pisut unenäolised mõtted . </s> </p>
<p> <s> Kui hommikuselt koosolekult oma tuppa sajan , näen , et keegi on mu mobiilile helistanud . </s> <s> Täiesti võõras number . </s> <s> Postkastis teadet ei ole , järelikult polnud midagi öelda . </s> <s> Võibolla eksis numbriga . </s> </p>
<p> <s> " Kuule , sa seda bukleti-asja vaatasid vä , sellega on tegelt kiire , " räägib Annika , kui on pisut lobisenud , et kui haige on pea ja et ai-ai , kellega mina küll ära läksin . </s> <s> Mingi buklett on , mida tahetakse kooli alguse puhul valmis saada . </s> <s> Mina kujundan . </s> </p>
<p> <s> " Vaatasin küll , aga ma pole sellega veel midagi ette võtnud . </s> <s> Direktori tekst pidi ju juurde tulema . " </s> </p>
<p> <s> " Jah , seda ei ole praegu . </s> <s> Esmaspäeval saab . " </s> </p>
<p> <s> " Ta pidi juba eile seda tegema . " </s> </p>
<p> <s> " No ei teinud , nagu näha . </s> <s> Tee ülejäänu valmis , eks selle saab pärast juurde panna . " </s> </p>
<p> <s> " Okei , ma võin selle ju valmis teha , ta võiks vähemalt öelda , kui pikk see tuleb . " </s> </p>
<p> <s> " Ma küsin järele . " </s> </p>
<p> <s> " Sulle on telefon , " siristab Marju ukse vahelt . </s> <s> " Keegi X. Räägid ? " </s> </p>
<p> <s> " Jah . " </s> <s> Mmm , see eilne tüüp . </s> </p>
<p> <s> " Kuulen . " </s> </p>
<p> <s> " Tere , olen X. " </s> </p>
<p> <s> " No tere . </s> <s> Sa helistasid mulle enne mobiilile ka ? " </s> </p>
<p> <s> " Jah . </s> <s> Oled sa täna juba lõunal käinud ? " </s> </p>
<p> <s> " Ei ole veel . " </s> </p>
<p> <s> " Läheks koos ? " </s> </p>
<p> <s> " Miks mitte . " </s> </p>
<p> <s> Aeg ja koht . </s> </p>
<p> <s> Jään hiljaks . </s> <s> Tunnen ära - ei tunne ära , tunnen ära - ei tunne ära , on ainus probleem . </s> <s> Baar , kus kokku pidime saama , on hämar , kelder ju . </s> <s> Nii . </s> <s> Mingid kännud nurgas , mingid sommid ... </s> <s> Keegi nooremat sorti hea kehaga isane seisab baarileti ees . </s> <s> Tema ? </s> <s> Lähen lähemale , ei julge päris " tere " -nägu teha , äkki pole tema . </s> <s> Seisja keerab ringi - nonii , rõõmus äratundmispilk , järelikult on X. Naeratan . </s> <s> Nägu tuleb tuttav ette küll . </s> </p>
<p> <s> " Mida tellid ? " </s> </p>
<p> <s> " Ma ei tea veel . </s> <s> Üks jäävesi kindlasti . " </s> </p>
<p> <s> " Ei mingit alkoholi ? " </s> </p>
<p> <s> " Tegelikult ... ei . " </s> </p>
<p> <s> Istume . </s> <s> Mina ei oska midagi rääkida . </s> <s> Söökide tulemiseni on veel aega . </s> </p>
<p> <s> " Millega sa üldse tegeled ? " </s> <s> Tema töötab mingis reklaamibüroos , nagu ta eile rääkis . </s> </p>
<p> <s> " Koolis olen . " </s> </p>
<p> <s> " Seda sa eile ütlesid . </s> <s> Aga mida sa seal teed ? " </s> </p>
<p> <s> " Teen arvuti peal oma ülemuse tekstid ilusaks . " </s> </p>
<p> <s> " Sekretär ? " </s> </p>
<p> <s> " Midagi taolist . </s> <s> Ja septembrist hakkan lastele seletama , mis on arvuti ja milleks seda kasutatakse . " </s> </p>
<p> <s> " No milleks siis ? " </s> </p>
<p> <s> " No igatahes mitte mängimiseks . " </s> </p>
<p> <s> Ta joob õlut . </s> </p>
<p> <s> " Ma tean , et seda küsimust naiste käest ei küsita , aga ma küsin ikka ... </s> <s> Kui vana sa oled ? " </s> </p>
<p> <s> " Nii vana , nagu sa arvad . " </s> </p>
<p> <s> " Kakskümmend kaks ? " </s> </p>
<p> <s> " Sorri ? " </s> </p>
<p> <s> " Eile olin ma kindel , et sa oled kusagil kakskümmend kaks . </s> <s> Aga kui sa nüüd sedasi vaatad , siis ma enam nii kindel pole . " </s> </p>
<p> <s> " Arvata võib , sest ma ei ole ammu enam kakskümmend kaks . " </s> </p>
<p> <s> Ma olen 1.62 ja kaalun 45 kilo . </s> <s> Ehk on põhjus selles ? </s> <s> Või mu heas puuderkreemis ? </s> </p>
<p> <s> Võtan lonksu vett . </s> </p>
<p> <s> " Alkoholiga sa niisiis suur sõber ei ole ? " </s> </p>
<p> <s> " Eriti mitte . </s> <s> Elus on muid asju ka , millega end õnnelikuks teha . " </s> </p>
<p> <s> " Näiteks ? " </s> </p>
<p> <s> Kuidas ma ei salli igasugu tutvumisi ! </s> <s> Räägi nagu ülekuulatav . </s> </p>
<p> <s> " Aga sa ise ? " küsin vastu . </s> </p>
<p> <s> " Igasuguseid asju on , aga üks ei välista teist . </s> <s> Näiteks kivipanemine . " </s> </p>
<p> <s> " Mis see on ? " </s> </p>
<p> <s> " Narkootikum loomulikult . </s> <s> Sorri , kui sa ei salli selliseid asju . " </s> </p>
<p> <s> " Ei , miks , vahet pole . </s> <s> Ma ei tea neist asjust eriti . </s> <s> Ja ei tunne mingit tõmmet ka . </s> <s> Kanepisuitsetamine on minu meelest küll normaalne . </s> <s> Igal juhul parem kui alkohol . " </s> </p>
<p> <s> " Kanep ju ongi kivi . " </s> </p>
<p> <s> " Miks see kivi on ? " </s> </p>
<p> <s> " See tuleb inglise keelest . </s> <s> " Stoned " . </s> <s> Et nagu oled kivis , liigud kiviselt või nii . " </s> </p>
<p> <s> Kivi ? </s> <s> Mis lahe sõna . </s> <s> Täiesti kasutustvääriv . </s> </p>
<p> <s> Söögid tulevad . </s> <s> Sukeldun oma pajarooga . </s> <s> Paar minutit vaikust . </s> </p>
<p> <s> " Ma nägin sind kohe , kui sa sisse astusid , " jääb X mind keset söömist äkki üksisilmi vaatama . </s> <s> " Ma arvasin , et sa oled kellegagi koos , sest sa jäid sinna seina äärde seisma , nagu ootaks kedagi . </s> <s> Aga ma mõtlesin , et kui ma nüüd kohe sinu juurde ei lähe , siis ma hiljem väga kahetsen . " </s> </p>
<p> <s> Ma ei oska midagi öelda . </s> <s> Teen näo , nagu huvitaks mind väga minu pajaroa koostis , tegelikult piilun X-i poole . </s> <s> Avastan , et vaatan teda nagu vana naine , kiimas vana naine : lõuajoon , õlad , käsivarrelihased ... </s> </p>
<p> <s> Keeran uljalt hoovi sisse . </s> <s> Lapsed jooksevad vastu . </s> </p>
<p> <s> " Kuule , ärme lähme kohe minema , " kuulen tervituse asemel . </s> </p>
<p> <s> " Mul pole mõtteski . </s> <s> Kus memm on ? " </s> </p>
<p> <s> S-i ema on toas . </s> </p>
<p> <s> " Issand , niiviisi siis käid ringi , kõht paljas , " näeb ta enne mu nabapluusi kui taipab mulle " tere " vastu öelda . </s> <s> " Sa vaata ikka oma sünniaastat kah . " </s> <s> Sünniaastat ? </s> <s> Milleks , kui kogu teie perekond ei pea miskiks mu sünnipäevagi ? </s> </p>
<p> <s> " Mulle pakuti just eile vanuseks kakskümmend kaks aastat , " üritan end õigustada . </s> </p>
<p> <s> " Ei tea küll , missugune pensionär seda arvas , " viskab S-i ema killu . </s> </p>
<p> <s> " Kutt oli ise ka mingi kahekümne ühe - kahekümne kahe aastane . " </s> </p>
<p> <s> " Sul emalikke tundeid ei teki , kui sa nii noorte meestega suhtled ? " </s> </p>
<p> <s> S-i ema on alati iroonilisusega silma paistnud . </s> <s> Kohati on see lausa armas . </s> <s> Vähemalt ei mingit võltsi nunnutamist . </s> </p>
<p> <s> " Kui inimene on ligi kaks meetrit pikk , on ematunded rasked tulema , " ei ole ka mina suu peale kukkunud . </s> </p>
<p> <s> Kevadel oli meil S-ga üks jama . </s> <s> Ta taidles mingil okseüritusel ( ma isegi ei mäleta , kas see oli näituseavamine või millegi presentatsioon või mingi muu piiderlik sodi ) ühe tibiga , ja mulle kanti sellest ette . </s> <s> Tean seda tibi . </s> <s> Tean sedagi , et ta on mitu aastat S-t piiranud ja mingi aeg oli neil koguni väike kepiliin . </s> </p>
<p> <s> Loomulikult tegin ma skandaali - minuga ei käida kusagil , rääkimata avalikus kohas suudlemisest , isegi kodus vahitakse töise näoga otsa ; ja nüüd mingi faking vitt ! </s> <s> Oleks siis veel , et mingi tasuline beib , sellised ajutised asjad elab ju üle ... </s> </p>
<p> <s> " Purjus inimesed teevad nii mõndagi , " oli S-i ainus õigustus . </s> </p>
<p> <s> Tahtsin kogu värki , st S-t , pikalt saata , siis aga lõin kokku oma sissetulekud ning ... ei saatnud . </s> <s> Kuhu mul , sitarattal , minna olekski ? </s> <s> Vaene vanemateta laps . </s> </p>
<p> <s> Leppisime tookord S-ga kokku , et räägime ükspäev , kuidas asjad on . </s> <s> Et meie suhted ju vajavad väikest selgitamist . </s> </p>
<p> <s> Me ei rääkinud . </s> <s> Pole rääkinud siiani . </s> </p>
<p> <s> Põdesin nagu pubekas - kõik oli ju pealtnäha korras , põhimõtteliselt ei muutunud meie suhetes ju midagi , ainult ... see mitterääkimine halvas mu mõtlemist . </s> <s> Ma ei osanud kuidagi alustada , ma ei tahtnud tüli . </s> <s> Panin silma kinni ja elasin edasi . </s> </p>
<p> <s> Silma on tunduvalt mõnusam kinni panna , kui kanepit suitsetad , st kivis oled , nagu X ütleb . </s> <s> Sestsaadik olengi . </s> <s> Peaaegu iga päev ... </s> </p>
<p> <s> Öelge mis tahate , aga maal ON hea olla . </s> <s> Lihtsalt lesida pärast sauna , tõelist sauna , tõelise , puudega köetava kerise ja sellekevadiste vihtadega . </s> <s> Teen väikse kivi ja tunnetan väga selgelt iga kehapooriga , kui mõnusalt saun mulle mõjunud on . </s> </p>
<p> <s> Järgmisel päeval tunnen end reipamana kui tavaliselt . </s> <s> Asjad on pagasnikus , hüvastijätud möödas , sõidame linna poole - mina , Sirli ja Timo . </s> </p>
<p> <s> " Kuule , sulle tuli messits , " hüüab Timo tagaistmelt . </s> <s> Mu telefon on kahe esiistme vahel . </s> </p>
<p> <s> " Kas ma võin lugeda ? " on Timo kärsitu . </s> </p>
<p> <s> " Ei , sest see mess on mulle , " räägin rahulikult . </s> <s> " See oleks sama hea , kui mina sinu kirju uuriksin või telefonikõnesid pealt kuulaksin . " </s> </p>
<p> <s> Võtan telefoni kätte , püüan ühe silmaga teed jälgida . </s> </p>
<p> <s> " Seda oleks sinust tõesti palju oodata , sind ei huvita ju üldse , mida me teeme või mõtleme , " poriseb Sirli , va tibi sihuke . </s> <s> Puberteet on tulemas , leian , ja klõpsutan telefoni . </s> </p>
<p> <s> X ? </s> </p>
<p> <s> " sorry about the mess ... : ) " </s> </p>
<p> <s> Mai kaad ... </s> </p>
<p> <s> Päev läheb millegipärast heledamaks . </s> </p>
<p> <s> Hulgun vanalinnas , kammin poode . </s> <s> OK , lapsed on riides , aga ma ise ? </s> <s> Iga hooaja algul püüan meenutada , millega ma käisin aasta tagasi . </s> <s> See ei meenu peaaegu kunagi . </s> </p>
<p> <s> Telefon . </s> <s> X. Kah kusagil siinkandis . </s> <s> Saame kokku . </s> </p>
<p> <s> Ta kõnnib hoogsal sammul , nägu naerul . </s> <s> Mu selg läheb sirgemaks ja puusad nõksakamaks , kui tema kõrval käin . </s> <s> Ma ei taha ju , et talle ütlema tuldaks , et teda mingi kössis vanamuti seltsis on nähtud ... ! </s> </p>
<p> <s> " Ma tean ühte head kohta Kadriorus , kus väikse näksi võiks võtta , " pakub X. </s> </p>
<p> <s> " Millega me sinna läheme ? </s> <s> Mu auto on kooli juures . " </s> </p>
<p> <s> " Lähme minu omaga , see on siinsamas . " </s> </p>
<p> <s> " Sul on auto ? " </s> </p>
<p> <s> X naerab . </s> </p>
<p> <s> " Tegelikult on see mu elukaaslase oma . </s> <s> Ja nagunii läheb ta varsti müüki . </s> <s> Mõttetu kast . " </s> </p>
<p> <s> Mingi ligi paarikümneaastane jaapanlane . </s> </p>
<p> <s> " Elukaaslane ? " küsin mina . </s> </p>
<p> <s> " Jah . </s> <s> Sorri , et pole varem rääkinud . </s> <s> Loodetavasti ei mõjuta see meie läbisaamist ? " </s> </p>
<p> <s> " Loomulikult mitte , " naeratan rõõmsalt . </s> </p>
<p> <s> Kihutame läbi linna , X-l on nõme poisikeselik sõidustiil - ise tehakse endale sõiduridasid , parempöörde ajal suunatuld ei näidata , kurvid võetakse pidurivilinal ... </s> <s> Ma vihkan sellist sõidustiili . </s> <s> Aga kummaline , täna see mind ei ärrita . </s> <s> Vaatan X-i sõrmi roolil . </s> </p>
<p> <s> Kuule , ütlen ma endale , see X on ju täitsa kobe tegelane ! </s> </p>
<p> <s> Kui pärast kergeid salateid minu kooli juurde sõidame , ei oska ma äkki kuidagi olla . </s> </p>
<p> <s> Väga ebamugav auto on , mõtlen . </s> <s> Ja tean : asi pole vaid autos . </s> </p>
<p> <s> Miks ma kivi teen ? </s> <s> Tahan , arvata võib ... </s> </p>
<p> <s> Esimest korda tegin juba ammu , vist seitse aastat tagasi . </s> <s> Või kaheksa . </s> <s> Venemaa värk oli , selline lahja saast , mida siis tühjaksraputatud Belomorkanaliga tõmmati . </s> <s> Paberfiltri sisse keerati kartongist või tugevamast paberist rull , ja tõmmati peost : väikese sõrme ja " nimeta-matsi " vahele surati pläru püsti , pihud kokku , nagu peidaks midagi , ja pöidla juurest august tõmmati . </s> </p>
<p> <s> S ei öelnud mulle midagi , kui talle sellest siis rääkisin , kirtsutas vaid nina , näidates , et talle sellised asjad ei meeldi . </s> </p>
<p> <s> Kolm aastat tagasi käis ta Amsterdamis . </s> </p>
<p> <s> Pühapäev . </s> <s> Täna õhtul tulevad Sirlile külalised . </s> <s> Tibi saab kolmteist . </s> <s> Kringli tõi S , minu meisterdatud võileivatort ootab eilsest saadik külmutuskapis , Coca-cola ja küpsised on ka olemas . </s> <s> Aga jäätist pole . </s> <s> Ja lastešampust . </s> <s> ( Laste E-d ei taha vä , mis ? ) </s> <s> Kõrvalpoes ka pole . </s> <s> Mis muud kui kesklinn . </s> <s> Mina muidugi . </s> </p>
<p> <s> Kui end minekule sean , helistab X. Et on linnas ja et mida mina teen . </s> </p>
<p> <s> Külaliste tulekuni on kolm tundi . </s> </p>
<p> <s> Saan X-ga kokku . </s> <s> Päike on erakordselt ere , paistab silma . </s> <s> Võibolla ongi hea , sest X-le ei saa ma millegipärast silma vaadata ... </s> <s> Me ei oska midagi tarka peale hakata . </s> <s> Aga niisama lihtsalt ei taha laiali ka minna . </s> <s> Kõnnime Toompeal . </s> <s> Septembri kohta on ikka megasoe ilm . </s> </p>
<p> <s> " Kui ma Tallinna elama tulin , meeldis mulle siin käia , " räägin vaateplatvormilt alla vaadates . </s> <s> " Kogu see linn ja meri ... </s> <s> Siit vaadates ei tundunud kogu maailm nii ropp ja masendav . " </s> </p>
<p> <s> " Tegelikult siis on ropp ja masendav ? " küsib X. </s> </p>
<p> <s> " Võrdlemisi . " </s> <s> X seisab mu selja taga . </s> <s> Ma ei näe teda , aga tunnen . </s> <s> Appi , ma ei taha ! </s> <s> See võib ohtlik olla , see sedasi tundmine . </s> </p>
<p> <s> Laseme vaateplatvormilt jalga . </s> </p>
<p> <s> Tädi märkide ja müntide leti taga ei mõista nalja . </s> <s> X-i küsimuse peale , palju luup maksab , teeb tähtsat nägu : </s> </p>
<p> <s> " See on vaatamiseks , mitte müügiks . " </s> </p>
<p> <s> X vaatabki . </s> <s> Mind läbi luubi . </s> </p>
<p> <s> " Oma daami ei sobi läbi luubi vaadata , " ütleb tädi . </s> </p>
<p> <s> " Miks ei sobi ? " </s> </p>
<p> <s> " No lihtsalt ei sobi . " </s> </p>
<p> <s> " Lollakas , " ütlen mina ja lükkan X-i luubiga käe endast eemale . </s> </p>
<p> <s> " Oskab punastada , järelikult on korralik , " viskab tädi oma arust nalja . </s> </p>
<p> <s> Naerame mõlemad , kui tädist eemale jõuame . </s> </p>
<p> <s> " Minu daam ! " müksab X mind . </s> </p>
<p> <s> " " Oskab punastada " ! </s> <s> Ma harjutan seda iga päev peegli ees ! " kõhistan mina . </s> </p>
<p> <s> Lapsed magavad , S-t pole jälle . </s> <s> Istun verandal . </s> <s> Kivi hakkab otsa saama , vaja S-le öelda . </s> <s> Ma ei tea , kust ta seda hangib ; vähem tead , kauem elad . </s> <s> Aga mõneks korraks peaks veel jätkuma . </s> </p>
<p> <s> Akna taga liigutab tuul viinamarjalehti , on pime , vist hakkab sadama . </s> <s> Pudistan õiekesi vesipiibu kahasse , süütan ja tõmban lurinal pikalt-pikalt sisse . </s> </p>
<p> <s> S jõudis koju , kuulen ma õuest piiksatust , mida tema auto teeb , kui ta signalisatsiooni alla pannakse . </s> </p>
<p> <s> Viskan end sohvale pikali . </s> </p>
<p> <s> " Noh , katus sõidab juba ? " astub S uksest sisse . </s> </p>
<p> <s> " Ei sõida veel , just tegin . " </s> </p>
<p> <s> S lükkab mu jalad koomale ja istub sohva äärele . </s> <s> Vesipiip luriseb mõnust , kui S kaks kõssu järjest teeb . </s> </p>
<p> <s> " Otsa hakkab saama , " ütlen . </s> </p>
<p> <s> " Sa teed liiga palju . " </s> </p>
<p> <s> " Kamoon , segab see sind vä ? " </s> </p>
<p> <s> " Varsti oled sõltuvuses . " </s> </p>
<p> <s> " Nagu sinagi . " </s> </p>
<p> <s> " Mina pole ju . " </s> </p>
<p> <s> " No miks sa arvad , et mina peaks siis äkki sõltuvusse jääma , kui sina ei jää ? </s> <s> Pealegi tekitab see vaid psüühilist sõltuvust . " </s> <s> Vau , hakkab vist mõjuma , sõnad kipuvad uusi tähendusi saama . </s> </p>
<p> <s> " Mina selles küll kindel pole . " </s> </p>
<p> <s> Hakkan naerma . </s> </p>
<p> <s> " Kivis peaga on tõesti õige kanepi vastu sõna võtta ! " </s> </p>
<p> <s> S ei naera . </s> </p>
<p> <s> Jälle ühine lõuna . </s> <s> Kaad teemd , ma lõunatan X-ga sagedamini kui oma mehega ! </s> </p>
<p> <s> " Ma ei saa aru , miks sinusugune kena naine kellegagi koos ei ela ? " </s> </p>
<p> <s> " Sorri , ma elan . </s> <s> Kaheksa aastat juba . " </s> </p>
<p> <s> Üllatunud nägu . </s> </p>
<p> <s> " Ta on hästi töine ja sellepärast ehk mul ongi nii palju aega , et paistab , nagu ma elaks üksi . " </s> </p>
<p> <s> " Lapsed ? " </s> </p>
<p> <s> " Kaks last . </s> <s> Tüdruk sai just kolmteist , poiss on üksteist . " </s> </p>
<p> <s> " Sa ütlesid just , et kaheksa aastat ? </s> <s> Matemaatika pole just mu tugevaim külg , aga kaheksa aastaga kolmeteistkümneaastaseks ? " </s> </p>
<p> <s> " Nad on mu mehe lapsed . </s> <s> Nende ema läks mingi aeg Kanadasse . </s> <s> Õppima . </s> <s> Ja siis kukkus seal mingisse lovesse ja jäi kauemaks . </s> <s> Siis tuligi minu etteaste . " </s> </p>
<p> <s> " Lõid ripakil mehe koos lastega teiselt naiselt üle ? " </s> </p>
<p> <s> " Polnud midagi lüüa . </s> <s> Mina olin see , kes üle löödi . </s> <s> Tegelikult on selle kõigega ilgelt jama olnud , viis aastat tagasi käis tibi Eestis , õigust oli ülegi , ja tema meelest olin mina süüdi , et lapsed teda võõrastasid . " </s> </p>
<p> <s> " Päris huvitav , " ütleb X pärast pausi . </s> </p>
<p> <s> " Täisväärtuslik elu , seinast seina , " irvitan mina . </s> </p>
<p> <s> Äkki avastan , et ma ei oska oma käsi kuhugi panna . </s> <s> Nad tunduvad pikad , robustsed ja kohmakad nagu puberteediealisel , ja mind ajab kohutavalt närvi , et istun , käed süles , nagu kloostrikooli õpilane . </s> </p>
<p> <s> Kuhu panna käed ? </s> <s> Kuhu ma need tavaliselt panen ? </s> </p>
<p> <s> Ma ei tea . </s> </p>
<p> <s> Panen käed ümber kohvitassi , see on mu päästerõngas . </s> </p>
<p> <s> Reede õhtu . </s> <s> Sõidan Stockmanni poole . </s> <s> Olen sel nädalavahetusel üksi linnas . </s> <s> Teised on maal . </s> <s> Mul on töö - meie dire kandideerib varsti valimistel ja tahab mingi oma asja esmaspäeval trükki anda , aga teksti saab alles täna õhtul . </s> <s> Niisiis on küljendus-kujundus nädalavahetusel . </s> <s> Minu teha . </s> <s> Tulevat odavam kui mingi reklaamibüroo . </s> <s> Kahtlemata . </s> </p>
<p> <s> Mida ma selle nädalavahetusega peale hakkan ? </s> <s> OK , mingi aeg on töö , aga õhtud ? </s> <s> Ööd ? </s> <s> Täitsa lõpp , ma ei mäletagi , millal ma viimati üksi kodus olin . </s> <s> Üksi magasin . </s> </p>
<p> <s> Telefon . </s> <s> X. Et saaks kokku . </s> </p>
<p> <s> Alles siis , kui olen " jah " öelnud , taipan , et olen teinud hirmsa vea . </s> <s> Ma olen tervest töönädalast kotitud , mu juuksed ei hoia üldse , mu nägu on kahtlemata loppis ... </s> <s> Ja nii peaksin ma kohtuma tüübiga , kes on minust tunduvalt noorem ja kes mulle , häbi tunnistada , meeldib ? </s> </p>
<p> <s> Mida ma üleüldse Stokist osta plaanisin ? </s> <s> Ma ei mäleta , ma ei tahagi seda enam mäletada . </s> <s> Sõidan hoobilt teisele korrusele kempsu . </s> </p>
<p> <s> Valearvestus : millegipärast arvasin , et ka kabiinides on peeglid . </s> <s> Ei ole . </s> <s> Meikida end autos ? </s> <s> Seal pole ei valgust ega õieti ruumigi . </s> <s> Teen kala näo pähe ja tõstan kosmeetikakoti eesruumis kraanikausi servale . </s> <s> Tulgu ja vahtigu , kes tahab . </s> </p>
<p> <s> Kempsu neoonvalgus paneb mu siiralt elu üle järele mõtlema . </s> <s> Peeglist vaatab mulle vastu mingi väga väsinud krõnks . </s> <s> Kammin juuksed ära ja pilt muutub kenamaks . </s> <s> Panen juuksed kinni . </s> <s> Parem . </s> <s> Meik maha . </s> <s> Päevakreem . </s> <s> Puuderkreem ( pa-gan , see hakkab otsa saama ) . </s> <s> Lauvärv . </s> <s> Silmalainer . </s> <s> Kulmupliiats . </s> <s> Ripsmetušš . </s> <s> Huulepulk ? - Ei , see jääb ära . </s> <s> Huuleläige on parem . </s> <s> Pisut desokat ka . </s> </p>
<p> <s> Vau , teine inimene . </s> </p>
<p> <s> Äkki pingutasin üle ? </s> <s> Ei , liiga soliidne ma nüüd küll välja ei näe . </s> </p>
<p> <s> Minek . </s> </p>
<p> <s> X-i sõbra U korter . </s> <s> Noored plaanivad õue minna , väike kogunemine või nii . </s> <s> Tüdrukud arutavad meigiprobleeme , et kas kuld või roheline . </s> <s> Sellised trendiinimesed on . </s> <s> Olen lausa huviline , teine maailm ju . </s> </p>
<p> <s> " Tule korraks kööki , " kutsub U mind . </s> </p>
<p> <s> " Miks ? " ei saa ma aru . </s> <s> Kuuletun , kui avastan , et X-i toas polegi . </s> </p>
<p> <s> X istub köögis ja topib piipu . </s> </p>
<p> <s> Niih , mõtlen ma . </s> <s> Selle kutiga polegi veel koos suitsu teinud , kuigi juttu on olnud . </s> <s> Selline tunne , nagu astuksin uude maailma , uude eluetappi vms. </s> </p>
<p> <s> X tõmbab kopsu ja ulatab hinge kinni hoides piibu minu poole . </s> </p>
<p> <s> Teen tõsise näo , kui piibu vastu võtan . </s> </p>
<p> <s> Istume teineteise vastas ja ma hoian end tagasi , et mitte oma varbaga X-i varvast või oma sõrmega tema sõrme puudutada , pealtnäha kogemata , loomulikult . </s> <s> See tagasihoidmine ei ole kerge tegevus , sest ... oh , kui piinlik tunnistada - ma tahan teda ! </s> <s> Igat moodi , nüüd ja kohe . </s> <s> Aga ma ei tea , kas tema mind tahab , miks ta üldse mind oma sõprade juurde kutsus , mis ta mõtleb või arvab või on . </s> <s> Ja nii ma hoian end tagasi , püüdes iga hinna eest normaalne ja rahulik välja näha . </s> <s> Selline endaga hakkamasaav tibi . </s> </p>
<p> <s> Paari minuti pärast , kui olen end suutnud rahulikuks sundida , võtab ta mu jalad oma jalgade vahele vangi ning mu peod oma pihku . </s> </p>
<p> <s> Istun talle sülle , sest inimesi tuleb juurde . </s> <s> Ta surub oma näo vastu mu kaela ja käe vastu mu kintsu , ja ma olen veendunud , et ta kuuleb , kuidas mu süda taob : põmaki-põmaki , suudle mind ! </s> <s> Aga ta ei suudle ja ma ei teagi , kas mul on sellepärast kahju või peaksin hoopis õnnelik olema . </s> </p>
<p> <s> Ja nii ma naudin neid minuteid , kus ma tema süles istun , ja pimedas toas ei märka keegi , kui tugevalt me end teineteise vastu surume . </s> </p>
<p> <s> Home , sweet home ! </s> </p>
<p> <s> Karjun tühjas korteris täiest kõrist : Aaaaah ! </s> <s> Aaaah ! </s> <s> Jesssss ! </s> <s> Mind tahab kutt , kes on minust aastaid noorem ! </s> </p>
<p> <s> Kas saab olla mõnusamat tunnet ? </s> </p>
<p> <s> Ja mina , jah , mina tahan teda ka ! </s> </p>
<p> <s> Aga seda ma ei karju , vähe sellest , ei julge mõeldagi . </s> <s> Selles korteris . </s> </p>
<p> <s> Otsime Timoga talle uusi teksaseid , millega koolis käia - eelmised ribastas traataed kooli kõrval ... </s> <s> Ma ei kõlba emaks , sest ma naersin selle üle . </s> <s> Timo naeris ise ka . </s> </p>
<p> <s> Püksid käes , otsustan lapsesõbralik olla . </s> <s> McDonald's , loomulikult . </s> </p>
<p> <s> " Sa ei ole viimasel ajal Sirli toas käinud ? " küsib Timo hamburgerit paberist lahti harutades . </s> </p>
<p> <s> " Ei , miks ma peaksin ? " </s> </p>
<p> <s> " Ta ostis endale hamstri . " </s> </p>
<p> <s> " Issi teab ? " küsin pärast väikest pausi . </s> </p>
<p> <s> " Jah . " </s> </p>
<p> <s> " Aga miks minule midagi ei öeldud ? " küsin rohkem endalt kui Timolt . </s> </p>
<p> <s> " Issi arvas , et sa oled vastu , kuna sa kardad hiiri ja teisi selliseid . " </s> </p>
<p> <s> " Ja siis tuleb võtta nii , et ma ei tea . </s> <s> Olete teie aga naljakad . </s> <s> Kui see elukas Sirli toas püsib , on mul võrdlemisi ükskõik . " </s> </p>
<p> <s> " Mina tahaks koera . " </s> </p>
<p> <s> " Küsi issi käest , mina kardan ju hiiri ja teisi selliseid . " </s> </p>
<p> <s> Timo saab naljast aru . </s> </p>
<p> <s> Oleme jälle U juures . </s> <s> U tibi on ka . </s> <s> Meie X-ga lahtikäival diivanil , nemad põrandal paksul madratsil . </s> <s> Vedeleme , sest oleme jälle kivi teinud ja kivis peaga ei viitsi ju eriti aktiivne olla , või mis . </s> </p>
<p> <s> Toas on janu . </s> <s> Köögis on õlled . </s> </p>
<p> <s> " Ma võtan hoogu , et kööki minna , " tõuseb X istukile . </s> <s> Ja siis suudleb mind . </s> </p>
<p> <s> Esimene suudlus on alati teistmoodi . </s> <s> Uus . </s> <s> Huulte pehmus , karvad ja muu . </s> <s> Aga ma ei ütleks , et see siin oleks halb . </s> <s> Kaugeltki mitte ! </s> <s> Olen omadega täiesti pöördes ja see suudlus paneb mind teda päris tõsiselt tahtma , veel ja veel ; juba kujutlen , kuidas me , kaks paari , siin toas kepime , ja mis pärast saab , kui teada saadakse , kes mu mees on . </s> </p>
<p> <s> " Noh , kas said hoogu ? " küsin , kui oma pika-pika-pika suudluse lõpetame . </s> </p>
<p> <s> Naerame ja punastame ja naerame ... </s> </p>
<p> <s> Naljakas , et ma ei tunne end X-i ja tema sõprade seas vanana . </s> <s> Keegi ei anna seda mõista ka . </s> <s> Võibolla ollakse viisakad ? </s> <s> Ma ei usu , et ma tegelikult nendevanune välja näen . </s> <s> Nad lihtsalt ei oska minu vanust vaadata , kuna nad ei tule selle pealegi , et nende seltskonnas võiks olla keegi , kes pole nendevanune . </s> </p>
<p> <s> Ma tunnen end miskipärast väga õnnelikuna . </s> <s> Vahet pole , kas sajab vihma või paistab päike , või hakkab hoopis tuiskama . </s> <s> Auto on juba kolmandat päeva teeninduses , aga mind ei koti see absoluutselt . </s> <s> Mind ajavad naerma need hirmtõsised näod , kes bussis sõidavad . </s> <s> Ma olen hiiglama rõõmus , iga hetk on kui kingitus . </s> <s> Nüüd saan aru , mida tunnevad fanaatilised usklikud . </s> </p>
<p> <s> Sõidan bussis ja naudin vihmasabinat aknal , näen üht suurt kassivolaskit , kes jookseb kui patult tabatu , ja rong sõidab : 59 vagunit . </s> <s> Bussis on väga umbne ja üks tüdruk , kes vahekäigus seisab , minestab ära ; aga mul on kõigest ükskõik : ma olen liiga õnnelik . </s> <s> Bussist väljudes on mul pisut piinlikki , et mu silmad nii-ii säravad ja suunurgad lausa tukslevad . </s> </p>
<p> <s> Ärkan keset ööd ja tean : nägin X-i unes ! </s> <s> Puuoksad kiiguvad akna taga , S hingab rahulikult mu kõrval . </s> <s> Miks ma nägin X-i unes ? </s> <s> Mida ta mu unes tegi ? </s> <s> Mida see tähendada võiks ? </s> </p>
<p> <s> Mõne aja pärast rahunen . </s> <s> Jään uuesti magama . </s> </p>
<p> <s> Et sama unenägu edasi näha , nagu hommikul avastan . </s> </p>
<p> <s> Seisan hoovi peal ja vaatan taevast . </s> <s> Sügise lõhn on õhus , kõdulehed ja muu . </s> <s> Ilm seevastu on soe , hommikuselt karge vaid . </s> <s> Päike paistab . </s> </p>
<p> <s> Ootan S-t . </s> <s> Täna võib tiba hiljem minna , ei pea bussile kiirustama . </s> </p>
<p> <s> " Sul oleks nagu ükskõik , et su auto katki on , " on S tõre . </s> </p>
<p> <s> " Ei ole ükskõik . " </s> </p>
<p> <s> " Mis sa tegid jälle kohe hommikul suitsu või ? " </s> </p>
<p> <s> " Ei . " </s> </p>
<p> <s> " Usun ma sind küll . " </s> </p>
<p> <s> Tegelikult ma ju ei teinud . </s> <s> Aga ma ei viitsi vastupidist kah tõestama hakata . </s> <s> Tean , miks ma selline rahulik ja unistav olen , aga S-le ma seda loomulikult ei ütle . </s> </p>
<p> <s> " You have new mail , " ilmub arvutiekraanile . </s> </p>
<p> <s> Nonii - X ! </s> </p>
<p> <s> Lihtsalt " tere hommikust " . </s> <s> No tere , tere . </s> </p>
<p> <s> Nii rõõmsalt võiksid kõik päevad alata ... </s> </p>
<p> <s> Ma ei tea , mis see on . </s> <s> Kõik on nagu mingis unenäos , kusjuures see pole üldse ebameeldiv unenägu . </s> <s> Kuidagi meeldivalt ja samas haigettegevalt painav on see uni . </s> <s> Kõik mu mõtted on poolikud ja koosnevad vaid üksikutest sõnadest . </s> <s> Ma ei saa aru , mis ma olen või miks ma olen , kõnnin ringi , nägu naerune ja olen kõigi vastu sõbralik . </s> <s> Mul on nii hea ! </s> <s> Õhk , mida hingan , on sametine , kerge ja puhas , hoolimata sellest , et kõnnin kesklinnas ja autod sõidavad , kuna on keskpäev . </s> <s> Ja inimesed kõnnivad , tähtsad näod peas , sest neil on kiire , nad on töised ja tegusad . </s> <s> Ja mina naeratan ja imetlen pilvi , ja ma ei jookse üle tänava , kui roheline juba vilgub ... </s> </p>
<p> <s> X on täna kuidagi masendunud . </s> <s> Tema ja U vahetatud kildudest saan aru , et põhjus on X-i elukaaslases . </s> </p>
<p> <s> " Ma ütlesin talle kohe , kui me koos elama hakkasime , et ma pole mingi perekonnainimene ja nagunii teen mida tahan , " räägib X. </s> </p>
<p> <s> " Ju siis tema ise ei tee seda , mida ta tahab , " pakun mina . </s> </p>
<p> <s> Mõtlen : kui vana ta on ? </s> <s> Kakskümmend üks ? </s> <s> Kaks ? </s> <s> Däämd , sellises vanuses meest on raske kellegagi kokku panna . </s> <s> Sellises vanuses mehel on vaja ringi käia ja elu nautida , mitte pereisa mängida . </s> <s> Sellises vanuses võiks ka beib veidi ringi vaadata ja endaga sõbraks saada , või vanemaid mehi tahta . </s> <s> Või kergemini taltsutatavaid . </s> </p>
<p> <s> Aga mis see üleüldse minu asi on ? </s> <s> Ma ei taha ju X-i endale ? </s> <s> Tahaks temaga lihtsalt sõber olla . </s> </p>
<p> <s> Ja tegelikult tahaks temaga magada ka ... </s> </p>
<p> <s> " Kuule , on sul täna neljanda tunni ajal aega ? " tuleb Annika enne esimest tundi minu ruumi . </s> </p>
<p> <s> " Mis siis ? " </s> </p>
<p> <s> " Ma pean ära käima , äkki oleksid nõus viienda b-ga istuma ? </s> <s> Ma ei ole kaua . " </s> </p>
<p> <s> " Mis ma neile räägin ? " </s> </p>
<p> <s> " Ma annan neile harjutused kätte . </s> <s> Aga sa võid ju rääkida oma asjadest ka - arvutist ja . </s> <s> Neil ju veel arvutiõpetust ei ole , " räägib Annika hästi asjaliku näoga . </s> <s> Mu pilk jääb pidama tema kaelal . </s> </p>
<p> <s> " Mis asi see sul seal on ? " </s> </p>
<p> <s> Annika lahvatab näost punaseks ja tõstab kraed kõrgemale . </s> </p>
<p> <s> " Väga on näha ? " küsib ta häbelikult . </s> </p>
<p> <s> " Natuke . " </s> </p>
<p> <s> Annika silmad säravad kummaliselt . </s> </p>
<p> <s> " Muuseas , lapsed on väga tähelepanelikud , " hoiatan teda . </s> </p>
<p> <s> Päike naerab aknast sisse . </s> </p>
<p> <s> Tuba muutub , võin pea anda , et see oli enne kivi panemist hoopis teistsugune , kõledam ja igavam . </s> <s> Nüüd on seinad kergelt kollakasroosat tooni , ja lamp laes jutustab mulle pikki lugusid . </s> <s> Tavaliselt kujutan endale kivis peaga ette mingit hipi-värki , ma ei tea , miks . </s> <s> Kas sellepärast , et hipid omal ajal tegid kanepisuitsu või olen ma oma eelmises elus mõni noorelt surnud hippar olnud või ... </s> <s> Praegu tunnen end täiesti ajastuteväliselt , aga kõik on hästi selge ja kindel . </s> <s> Ma oleks nagu eluaeg X-ga koos olnud ja määratud eluks ajaks koos edasi olema . </s> </p>
<p> <s> Nii hea on olla , et lausa hing jääb kinni ! </s> </p>
<p> <s> X vaatab mulle naeruse näoga otsa . </s> <s> Selline õnnelik jumbu-nägu . </s> </p>
<p> <s> " Ilgelt kaif on , " õitsen ma . </s> </p>
<p> <s> " That's the point , " ütleb tema . </s> </p>
<p> <s> " Really ? " küsin mina . </s> </p>
<p> <s> Ma võiksin surra orgasmihetkel , mõtlen endale välja maailma kauneima surma . </s> </p>
<p> <s> Laupäev . </s> <s> Lapsed on õues , S " korraks " töö juurde läinud . </s> <s> Megailus ilm . </s> <s> Vedelen verandal sohval ja mõtlen , kas teha kivi või mitte . </s> <s> Mu telefon heliseb toas . </s> <s> Ma ei viitsi seda vastu võtta . </s> <s> Siis meenub , et lubasin õhtul Annikaga kokku saada . </s> <s> Olen saanud tema pihiemaks . </s> <s> Kas ma olen selle üle rõõmus , ei teagi . </s> <s> Vean end üles . </s> </p>
<p> <s> X ! </s> <s> Kõnnin tagasi verandale ja viskan end sohvale pikali . </s> </p>
<p> <s> X räägib , et on linnast väljas mingite kivide otsas ja hakkab ise ka kivisse minema . </s> <s> Ja et meri ja taevas ja ilus . </s> </p>
<p> <s> " Minu juures on ka ilus . </s> <s> Jube sinine taevas . </s> <s> Istun praegu verandal , kolmest küljest on jube ilus . " </s> </p>
<p> <s> " Tahad mind kadedaks teha ? " </s> </p>
<p> <s> " Ei , ennast lohutada , et mul pole siin mingeid kive ega merd . " </s> </p>
<p> <s> " Siin on mingid linnud ka . </s> <s> Lendavad kuhugi . " </s> </p>
<p> <s> " Lõunasse ? " </s> </p>
<p> <s> " Tegelikult peaksid nagu jah , aga minu arust kihutavad hoopis põhja poole . " </s> </p>
<p> <s> " Äkki nad lendavad sellepärast põhja poole , et tuleks parem hoovõtt ? " </s> </p>
<p> <s> " Võibolla . </s> <s> Kuule , ma peaksin nüüd siit kivide pealt ära minema . </s> <s> Appi , kui pikk tee on ! </s> <s> Enne oli palju lühem . </s> <s> Ma pean ette vaatama , siin võib kukkuda . " </s> </p>
<p> <s> " Anna käsi , ma aitan sind , " sosistan . </s> </p>
<p> <s> Kui X-i silmapiiril pole , suudan ma kainelt mõelda nii tema kui enda peale ja see on meeldiv mõttetegevus , võite kindlad olla . </s> <s> Aga kui ma temaga koos olen , ei oska ma midagi öelda ega tahta , mingi karvane konn on kurgus , hääl kime , võhm saab otsa enne kui lause ; ta vist arvab , et olengi selline , et hakitud kõne on minu stiil . </s> <s> Minu , kes ma tavaliselt oma häälega rohkem mängin kui tavaliselt kombeks ! </s> </p>
<p> <s> Ja ma ei julge talle otsa vaadata ! </s> </p>
<p> <s> Mis on minuga juhtunud ? </s> <s> Olen ju suur inimene ! </s> <s> Ma ei tea , ma ei tea . </s> <s> Tahan teda ja ei taha ka , kardan , ma ei teagi , mida , lihtsalt hirm ... </s> <s> Tahan , et me suhe oleks kaugemale arenenud , et ma saaksin natuke omaks pidada seda kätt , seda põske , seda ... mida näinudki pole . </s> <s> Ja tahan , et ma poleks teda üldse kohanud , et ma ei peaks praegu mõtlema : tema , tema , tema ; et ma ei peaks inimestega suheldes end pidevalt kontrollima , kas ma mitte mõttetult ei naerata , kas ma mitte ebaminulikult joovastunud välja ei näe ... </s> </p>
<p> <s> S vaatab telekat . </s> <s> Ronin tema kõrvale . </s> <s> Silitan ta kõrva ja sasin ta juukseid . </s> </p>
<p> <s> " Sõid ? " küsib S. </s> </p>
<p> <s> " Ei . " </s> </p>
<p> <s> " Miks ? " </s> </p>
<p> <s> " Ma ei tea . </s> <s> Ei taha lihtsalt . " </s> </p>
<p> <s> " Jälle tegid suitsu ? " </s> </p>
<p> <s> " Ei , " valetan . </s> <s> S vaatab uurivalt mulle silma . </s> </p>
<p> <s> " Silmavalged on punased . " </s> </p>
<p> <s> " Ma olen terve päeva arvutis istunud , missugused need silmad sinu meelest õhtuks siis olema peavad , " pean pika tigeda kõne . </s> </p>
<p> <s> " Räägi-räägi , " ütleb S. Poen talle kaissu . </s> <s> Kuulan ta südame tuksumist ja jälgin poole silmaga telekat . </s> </p>
<p> <s> " Miks sa nii vaikne oled ? " </s> <s> Uuesti tuleb vist musta valgeks rääkima hakata . </s> </p>
<p> <s> " Väsinud lihtsalt . " </s> </p>
<p> <s> " Kui väsinud ? " patsutab S mind pepule . </s> </p>
<p> <s> " Vääga väsinud , " teen lolli häält . </s> </p>
<p> <s> " Aga mis oleks , kui ... " </s> </p>
<p> <s> " Eei , ma olen vääga vääsinud . " </s> <s> Tõusen istuli ja suudlen teda . </s> </p>
<p> <s> " Magamistoas on ju ka telekas , " pakun välja . </s> </p>
<p> <s> Elutuppa jääbki tuli põlema ja telekas mängima . </s> <s> Avastan selle alles hommikul . </s> </p>
<p> <s> Puuderkreem on otsas . </s> <s> Viimased riismed mätsisin hommikul näkku . </s> <s> Uut on vaja . </s> </p>
<p> <s> " Äkki on teil midagi analoogilist , mõne teise firma oma , nii vahelduse mõttes ? " küsin müüjalt . </s> <s> See hakkab otsima . </s> </p>
<p> <s> " See siin ... on ainult niisutav , see ... see pole eriti hea , " ( pilk mu näole ) " teile ei sobiks . </s> <s> Nii , see on küll väga hea , niisutab , hooldab ja pingutab , aga see on mõeldud vanemale nahale . " </s> </p>
<p> <s> " Kui vanale umbes ? " </s> </p>
<p> <s> " No ikka kolmekümneaastastele vähemalt . " </s> </p>
<p> <s> Punastan äkki juuksejuurteni . </s> </p>
<p> <s> " Ei , siis ma võtan ikka selle , mida ma varem kasutasin ... " kogelen lõpuks . </s> </p>
<p> <s> Täitsa lõpp , mõtlen uksest välja minnes . </s> <s> Ma ju olengi kolmkümmend ! </s> </p>
<p> <s> Istume X-ga ühes pubis , ümberringi on hästi rahulik ja armas , baaridaam kuivatab klaase , õlleankrust tilgub tolksti ja tolksti õlut . </s> <s> Selline vaikne pärastlõunane aeg . </s> </p>
<p> <s> Aga mina ei ole üldse rahulik ! </s> <s> Ma ei saa aru , mis see on ! </s> <s> Mingi kohutav keemia ! </s> <s> Istun X-i kõrval , söögiisugi nagu pole , seest on kõik soe , ja ma muudkui tahan ja tahan ja tahan teda ... </s> <s> Ja siis tõusen , et kempsu minna , kus saaks ehk paar hetke rahulikult olla , aga kempsuski ei suuda olla : vahin endale peeglis lollilt naeratades otsa ja tahan teda veel rohkem ! </s> </p>
<p> <s> Ma ei karda temast unistada . </s> <s> Tavaliselt olen selliseid unistamisi kartnud , et äkki on nii , et kui unistad , siis läheb tegelikult hoopis vastupidi ja pärast on kurb . </s> <s> Nüüd ma ei karda . </s> <s> Mu silme ette tulevad igasugused pildid , olukorrad , värgid . </s> <s> Ja et mis siis tema ütleks ja mis siis mina ütleks ... </s> </p>
<p> <s> Minuga ei juhtuks midagi paha , kui meie suhe lõppeks . </s> <s> Pigem vastupidi . </s> </p>
<p> <s> Sellepärast ma unistangi . </s> <s> Ja olen oma unistustes õnnelik . </s> </p>
<p> <s> Poodi on vaja minna , avastan vastu ööd . </s> <s> Kui Piret hommikul tuleb , peaks külmkapist üht-teist võtta olema . </s> <s> Ja mul endal tuli just selline väikse õhtuse jäätise isu . </s> </p>
<p> <s> " No käi ära , " arvab S. </s> </p>
<p> <s> " Sa oled seni kodus ? " </s> </p>
<p> <s> " Jah . " </s> </p>
<p> <s> " Ma jätan oma telefoni koju , ta laeb praegu . </s> <s> Vastu ei ole vaja võtta . </s> <s> Aga ära siis ehmu , kui heliseb . " </s> </p>
<p> <s> " Jah , " ütleb ta , haarab diivanilt raadiopuldi ja keerab raadio valjemaks . </s> </p>
<p> <s> " Kuula , " ütleb mulle . </s> <s> Mingi pikem uudistesaade . </s> </p>
<p> <s> " SK on varemgi igasuguseid kultuuriüritusi toetanud ja meie valisime ta oma projekti metseeniks just sellepärast , et härra SK on üks vähestest kuulsatest ja tuntud inimestest , kes on tõestanud , et kultuur väärib toetust ja ... " plädiseb raadios mingi memm . </s> </p>
<p> <s> " Võin ma sulle ikka endiselt " sina " öelda , härra SK ? " </s> </p>
<p> <s> " Tss , " teeb S ja kuulab edasi , naudinguirve näol . </s> </p>
<p> <s> Üks ööpäev läbi lahti pood on kohe meie maja lähedal . </s> </p>
<p> <s> Jälle mingid kunsti- ja kultuurimemmed , kellele pappi pillutakse , olen oma mõtetes kuri . </s> <s> Mingid haiged installatsioonid ja maailmavalu painesse seadmine . </s> <s> Aga minu sünnipäev ... ah , ju siis ma ei peagi saama , mida tahan . </s> <s> Võibolla on mul karma võlg . </s> </p>
<p> <s> Tagasi tulles koputan uksele , olen võtmed tuppa jätnud . </s> <s> S ei kuule . </s> <s> Koputan veel . </s> <s> Raadio üürgab , ukse tahagi on kosta , ime ka , kui S kuuleks . </s> <s> Prõmmin päris korralikult . </s> <s> Ei midagi . </s> <s> Däämd , nii võivad veel lapsed üles ärgata . </s> <s> Jätan poekoti ukse taha ja jooksen akna alla . </s> <s> Viskan ühe väikse kivi vastu S kabineti akent . </s> <s> Käib imevaikne plõks . </s> <s> Otsin uut kivi . </s> </p>
<p> <s> " Siin on kive , " ütleb üks hääl . </s> <s> Naabrimees . </s> </p>
<p> <s> " Aitäh ! " naeratan ma mesimagusalt ja võtan kivi tema poolt osutatud paigast . </s> <s> Võiks mind aidata , minu asemel kive pilduda , aga ei , vahib niisama , silmad punnis , kuidas ma siin miniseelikus keksin ja teise korruse aknale pihta püüan saada . </s> </p>
<p> <s> Kolm kivi . </s> <s> Korralikud kõpsud käivad , ma oleks neid oma tuppagi kuulnud . </s> <s> Näen S-i pea varju laes liikumas , akna poole ta ei tule . </s> <s> Kihutan uuesti trepist üles , prõmmin mitu minutit . </s> <s> Ärgaku minu pärast kasvõi terve maja lapsed . </s> <s> Vähe sellest , et mul pole võtit , mul pole ka telefoni , et tuppa helistada ! </s> <s> Kas ma nüüd jäängi siia ? </s> <s> Oma ukse taha ? </s> <s> Däämd . </s> </p>
<p> <s> Lõpuks tuleb S. Naeruse näoga . </s> </p>
<p> <s> " Noh , mis nüüd ? " teeb ta imestunud häält , kui ma tast mööda tuhisen . </s> </p>
<p> <s> " Ei midagi ! </s> <s> Fakk , ma istun viisteist minutit ukse taga . " </s> </p>
<p> <s> " Ma kuulsin küll , aga mul oli üks tähtis kõne pooleli . " </s> </p>
<p> <s> Podisen omaette mingeid roppusi ja tõstan kraami kotist söögilauale . </s> </p>
<p> <s> " Sul siis võtit ei olnud ? " tuleb ta mu selja taha ja puudutab telefoniga mu kaela . </s> </p>
<p> <s> " Ei , kas tead . " </s> <s> Mu hääl on kuri . </s> <s> Telefon mu kaelalt kaob . </s> <s> S läheb toa poole . </s> </p>
<p> <s> " Kui see faking raadio sul pidevalt röögib , siis sa ei saagi ju midagi kuulda ! " hüüan talle järele . </s> </p>
<p> <s> S tuleb tagasi . </s> </p>
<p> <s> " Sorri , ma ei kuulnud , mis sa ütlesid , raadio on kõvasti . " </s> </p>
<p> <s> Mis mul kotis on . </s> <s> Telefon . </s> <s> Võtmed . </s> <s> Kosmeetikakott , kus on igasugu sodi : puuderkreem , peitepulk , huulepulk , huuleläige , lauvärve kaks karpi , ripsmetusšš , silmalainer , kulmupliiats , välgumihkel , piip ja väikses grip-kilekotis pisut puru . </s> <s> Rahakott , kus on auto dokumendid ja juhiload , paarsada krooni , viis erinevat soodus- ja püsikliendikaarti , kaks pangakaarti ning tohutult mõttetuid tšekke ja arveid . </s> <s> Vahel ma puhastan oma rahakotti ja viskan kogu paberipahna minema , mõnikord jätan mõned restoraniarved või piletid alles , kui on mingi kena käik olnud . </s> <s> Ja sisemises lahtris , luku taga , on üks katkine kõrvarõngas , mida ma juba pool aastat parandusse viin . </s> </p>
<p> <s> Mõnikord on mul kotis ka akulaadija . </s> <s> Ja teinekord hulk pabereid . </s> </p>
<p> <s> Mul on ikka täitsa palju asju . </s> </p>
<p> <s> Ja ikka täitsa kõva kivi sai praegu tehtud ... </s> </p>
<p> <s> " Miks sind küll nii hea näppida on ? " küsib X. Ma ei tea . </s> <s> Mulle ka meeldib , kui ta mind näpib , ehk see ongi põhjuseks , miks mind hea näppida on ? </s> </p>
<p> <s> " Huvitav , millal me sellest näppimisest tüdineme ? " küsib ta . </s> </p>
<p> <s> " Ma ei ütle , " ütlen . </s> <s> Me mõlemad teame , et see võib juhtuda siis , kui me teineteist lõplikult kätte saanud oleme . </s> </p>
<p> <s> " Me võiksime mingil nädalavahetusel päris kahekesi kusagil olla , " pakub ta . </s> <s> Täitsa lõpp ! </s> </p>
<p> <s> Seisan koolimaja kempsu eesruumis , pesen käsi ja vaatan endale peeglis otsa . </s> <s> Mul on ikka äärmiselt loll nägu peas . </s> <s> Püüan näole tõsiseltvõetavamat ilmet manada . </s> <s> See ei õnnestu kuidagi . </s> </p>
<p> <s> " Mis sina siin nii õnnelik oled ? " astub Eevi kempsu . </s> </p>
<p> <s> " No aga mispärast peaks õnnetu olema ? " hiilin vastusest kõrvale . </s> </p>
<p> <s> " Noojah , ega sul vist midagi puudu küll ei ole , selline mees ja . " </s> </p>
<p> <s> " No eks ma ole vaeva ka näind , et mul selline mees oleks , " naeran ma uksest välja minnes . </s> </p>
<p> <s> Mis mees . </s> <s> Mis vaeva . </s> <s> Minu vaev on selles , et olen püüdnud ta rahule jätta , sest tal on töö , töö , töö ... </s> <s> Ja viimasel ajal tundub , nagu magaks ta minuga vaid sellepärast , et ma olen lihtsalt lähedalt võtta . </s> </p>
<p> <s> Selline mees nüüd küll tobedalt naeratama ei pane , olgem ausad . </s> </p>
<p> <s> Ma ei tea , kuhu see niimoodi välja jõuab , kas üldse jõuab ja kas peabki . </s> <s> Selge on , et pärast seda pole miski enam endine . </s> <s> Isegi siis , kui elu läheb täielikult tagasi endistesse rööbastesse . </s> <s> X lõpetab oma tüdrukuga kraaplemise ära , mina ei jõlgu enam õhtuti linna peal . </s> <s> Kõik oleks peaaegu nagu ennegi . </s> <s> Oleksin lihtsalt ühe suure tunde võrra rikkam . </s> <s> Ehk ka õnnelikum ? </s> <s> Loodetavasti ei tee ma oma praeguses peataolekus vigu , mida hiljem kahetseda tuleks . </s> </p>
<p> <s> Ma ei suuda meenutada , millest ma mõtlesin siis , kui ma X-le ei mõelnud . </s> <s> S-le ? </s> <s> Minu ja S-i suhtele , mis vahepeal nagu on ja vahepeal pole ? </s> <s> Ma ei tea . </s> <s> Vist küll . </s> <s> Aga kuna see oli juba tuttav , tuhandeid kordi läbimõeldud mõte , lasi see vähemalt tööd teha . </s> <s> Nüüd aga ... </s> <s> Vahin totaka näoga aknast välja ja ei suuda õpilastele piisavalt ülesandeid välja mõelda . </s> <s> Vähe puudub , et ma kurdaks S-le oma rasket olukorda - et olen armunud jne. </s> </p>
<p> <s> Mmmm , ma lähen kivi sisse . </s> <s> Uauuuh . </s> <s> Vedeleme U toas maas madratsil , mina ja X , ja mul on tunne , et veeren põrandalt maha . </s> <s> Naljakas , ma mäletan äkki täiesti selgelt neid mõtteid , mida ma eelmisel korral selsamal madratsil kivis olles mõtlesin . </s> </p>
<p> <s> Oleme vaid kahekesi , U on köögis . </s> <s> X-i käed on tulikuumad ja mulle meeldib , kuidas need mind silitavad . </s> <s> Ja kuidas ta huuled minu kehal liiguvad . </s> <s> See kõik on fantastiline ! </s> <s> Ma olen juba valmis talle ise käe püksi panema . </s> </p>
<p> <s> " Kas sul kummi on ? " küsin igaks juhuks . </s> </p>
<p> <s> X hakkab naerma . </s> </p>
<p> <s> " Oleme korralikud , " ütleb ta . </s> </p>
<p> <s> Nüüd ütlesin küll valesti ! </s> <s> Meestehaige vanamutt , sõiman ennast mõttes . </s> </p>
<p> <s> U tuleb tuppa . </s> <s> Ta silmad säravad õndsalt . </s> <s> U on tegelikult lõpp kena kutt , avastan . </s> </p>
<p> <s> " Teeks veel ? " </s> </p>
<p> <s> Naerame . </s> </p>
<p> <s> " Mina ei taha , ma pean veel autoga sõitma , " kohendan ma oma seelikut ja juukseid . </s> <s> Katsun põski : need on täiesti tulised . </s> </p>
<p> <s> " No natuke ikka teed , " pakub X. Teengi . </s> </p>
<p> <s> Piip käib ringi . </s> <s> Me nagu täidaks mingit tähtsat rituaali , mille tähendust vaid meie teame . </s> <s> Me oleme väljavalitud ... </s> </p>
<p> <s> U muigab , kui näeb X-i mind kaelale suudlemas ja teeb jälle kööki asja . </s> </p>
<p> <s> " Pidime ju korralikud olema ? " küsin . </s> <s> Appi , mu keel ja mõte ei suuda enam korralikku koostööd teha ... </s> </p>
<p> <s> " Olemegi , " ütleb X. Ja poeb mulle pluusi alla . </s> </p>
<p> <s> Olen märg nagu rääbis , kogu keha põleb . </s> <s> Ja katus sõidab ja ma olen omadega päris sodi . </s> <s> Ja ma ei tea midagi , isegi mitte seda , kas oleks hea , kui me nüüd keppima kukuks või mitte ... </s> </p>
<p> <s> Mitu tundi on möödunud , aga mu auto rool on ikkagi pehmem ja siledam kui tavaliselt . </s> <s> Ja iste on , ma ütleksin , anatoomiliselt sobiv . </s> <s> Ma ei viitsi mõelda isegi sellele , kas mendid on väljas või ei . </s> <s> Minu südames on mure . </s> </p>
<p> <s> Miks ta ütles nii , mida tähendab " oleme korralikud " ? </s> <s> Et tegelikult ei taha vä ? </s> <s> Või on tüüp endale narkotsiga liiga teinud , kardab , et jääb hätta ? </s> </p>
<p> <s> Däämd , kui ma ikka olen korralik , hakkan ma jee kellegagi üleüldse kallistama ? ! </s> <s> Kui ma seda aga tegema hakkasin , järelikult ma tahtsin seda teha . </s> <s> Järelikult oli see minu meelest hea mõte . </s> <s> Ja kui ma end kellelgi juba näppida lasen , no pagan , järelikult tundub ta minu jaoks hea ! </s> <s> Ja miks ma siis ei peaks temaga keppima , kui ta hea tundub ? ! </s> <s> Seda enam , et ma nii tahtsin teda . </s> <s> Nii-iii . </s> </p>
<p> <s> Äkki rikkusin ma selle ettepanekuga kõik ära ? </s> </p>
<p> <s> Aga tema oli ju see , kes alustas ! </s> </p>
<p> <s> Aga mina oleks võinud ju oma keele hammaste taga hoida ! </s> </p>
<p> <s> Aga ma ei saanud . </s> <s> Ma olen väga emane . </s> <s> Mul on krooniline östraalperiood ... </s> </p>
<p> <s> Kui ma koju jõuan , S veel ei maga . </s> <s> Ma võtan ta päris korralikult ette . </s> </p>
<p> <s> Kes X on . </s> <s> Mida ma temast tegelikult tean . </s> <s> Mitte sittagi . </s> <s> Täpselt : mitte sittagi . </s> <s> Ei head ega halba . </s> </p>
<p> <s> Tean , et ta on noor kutt , kes teenib korralikult ja paneb kivi , õlut ja vist midagi veel . </s> <s> Ja et ta on mõnusalt pikk ja mõjub kuidagi ... nikutavalt . </s> <s> Pandav mees , noh . </s> <s> Aga see on ka kõik . </s> <s> Ma ei tea , kas ta on minust kaheksa või üheksa aastat noorem , ma ei tea , kus ta elab , mis ta perekonnanimi on , ma ei tea isegi mitte tema sünnipäeva . </s> </p>
<p> <s> Kas ma tahaks seda kõike teada ? </s> <s> Ma ei tea . </s> <s> Vist ikka . </s> <s> Aga samas ei taha ma endast ka midagi rääkida . </s> <s> Et kellega elan või mis ma olen või miks . </s> </p>
<p> <s> Kes ta mulle on ? </s> <s> Armuke ? </s> <s> Ma olen temasse armunud , kas see tähendab , et ta on mu armuke ? </s> <s> Ma ei ole temaga maganud , ma ei tea ka , kas üldse kunagi magan . </s> <s> Kas siis , kui ei magata , ei olda armuke ? </s> <s> Kes ollakse siis ? </s> <s> Sõber ? </s> </p>
<p> <s> Kas tohib armuda inimesse , kellest sa ei tea isegi seda , kui vana ta on ? </s> <s> Ja suudelda temaga nii , et huuled on valusad , ja tahta seda veel ja veel ? </s> </p>
<p> <s> S ei otsi enam mulle . </s> <s> Ta ise pole viimasel ajal üldse enam teinud . </s> <s> Alko on tema meelest mõnusam , õhtused õlled ja muu taoline . </s> <s> Nüüd on mul kahju , et ma ei tea , kelle käest ta seni ostis . </s> <s> Aga ma nii tahaks ... </s> <s> Ainus võimalus on X. </s> </p>
<p> <s> Lähen X-i töö juurde , nagu enne telefonitsi kokku lepitud sai . </s> <s> X on täitsa kivis . </s> <s> Näen teda esimest korda nii , kui ma ise ei ole . </s> <s> Päris uims kohe ! </s> <s> Mulle tundub , et ta ei saa üldse millelegi pihta . </s> <s> Või ei saa mina , kuna mu pea on selge ? </s> </p>
<p> <s> Mida-mida , mingi noor narkar ja mina olen täiesti arust ära , no kuhu see kõlbab , sunnin end temast halvasti mõtlema . </s> </p>
<p> <s> Kuhugi vist kõlbab ... </s> </p>
<p> <s> Näiteks uinumiseelseks mõtteks teki alla näpuotsa ... </s> </p>
<p> <s> " Tead mis , " ütleb Piret mulle ühel hommikul . </s> <s> Teen huvitunud näo . </s> </p>
<p> <s> " Minupärast võid sa minu palka vähemaks võtta , aga ma olen mõelnud , et ma ei taha enam lapsehoidja olla . </s> <s> Ma võin küll siin koristamas käia ja mõnikord süüa teha , kuigi Timo näiteks sööb sinu tehtud sööke parema meelega , aga lapsehoidja ma enam olla ei taha . " </s> </p>
<p> <s> Olen ehmunud sellisest ootamatust jutuvoolust . </s> </p>
<p> <s> " Mis on siis ? " </s> </p>
<p> <s> " Sirli on viimasel ajal nii ... ma kohe ei oska öeldagi . </s> <s> Kogu aeg ajab vastu ja kirtsutab nina iga asja peale , mis ma teen või ütlen . </s> <s> Isegi ... isegi minu riiete kohta on tal ütlemist ! " </s> </p>
<p> <s> " Püüa mõista , ta on ju pubekas . " </s> </p>
<p> <s> " Ma olen ju üritanud mõista , aga ma lihtsalt enam ei suuda . </s> <s> Mulle aitab . " </s> </p>
<p> <s> " Kuule , mina pole siin majas eriti mingi ütleja , äkki sa räägid S-ga ? </s> <s> Tegelikult on lapsed nii suured küll , et ise ennast hoida . " </s> </p>
<p> <s> Koputan Sirli toa uksele ja astun sisse . </s> <s> Sirli sätib koolikotti . </s> </p>
<p> <s> " Kuule , tibi , räägi , miks sa Pireti vastu viimasel ajal kuri oled ? " </s> </p>
<p> <s> " No a mispärast ma ei peaks olema ? </s> <s> Sa ise ju arvad ka , et ta on nõme inimene . " </s> </p>
<p> <s> " Mingit vaimuhiiglast koristajaks võtta oleks võrdlemisi võimatu , või mis ? </s> <s> Pealegi on see sinu isa valik . " </s> </p>
<p> <s> " Need , kes minu isa poolt valitud on , ei pruugi veel mulle meeldida . " </s> </p>
<p> <s> " Ära ülbitse , " mõistan ma vägagi hästi , et tibi üritab kahemõtteliste kildudega kuul olla . </s> <s> " Intelligentsetel inimestel ei sobi nõmedusi tähele panna . </s> <s> Mina võiks ju ka sinu kallal pidevalt vigiseda , või mis . " </s> </p>
<p> <s> " Sa oled jah meil hästi intelligentne . " </s> </p>
<p> <s> " Uuu , behave , baby , " sulgen ma enda järel ukse . </s> <s> Mõttetu tibi . </s> <s> Siin võib veel nalja saada . </s> </p>
<p> <s> Oleme X-i töö juures . </s> <s> Embleme , lausa paaniliselt ; nii mulle tundub . </s> <s> Ja ma põlen jälle . </s> <s> Olen valmis siinsamas , keset lauda , arvuti kõrval , värgiga pihta hakkama . </s> <s> Hoolimata sellest , et kell on öö ja ma olen otsustanud siit ära minna . </s> </p>
<p> <s> Mu mõtlemine on üle viidud madalamale , s.o tutitasandile , ja ainus , mida tean , on , et mul on muust maailmast täielikult ükskõik . </s> </p>
<p> <s> " Sorri , kui ma vahepeal ebaadekvaatselt käitun , " ütleb X. </s> </p>
<p> <s> " Samad sõnad , " pühin ma juuksesalgu suust . </s> <s> " Aga ma ei saa sinna midagi parata , et ma sind tahan . " </s> </p>
<p> <s> " Samad sõnad , " ütleb tema . </s> </p>
<p> <s> Miks me siis seda ei tee ? </s> <s> Ma ei tea . </s> <s> Ma ei julge tema käest küsida . </s> </p>
<p> <s> Panen tagi selga . </s> <s> X tõuseb , et mind saata , aga istub siis tagasi . </s> </p>
<p> <s> " Miks meestel peab nii olema , et kohe on näha , kui mingi värk on ? </s> <s> Eriti hull oli 14-15aastaselt rannas käia . " </s> </p>
<p> <s> Istun talle kaksiratsa sülle . </s> </p>
<p> <s> " Ma oleksin tahtnud siis rannas olla , kui sa olid 14-15aastane , " sosistan ma . </s> <s> Ja me suudleme , suudleme , suudleme , ja unustame kõik . </s> </p>
<p> <s> Ma olen voodis . </s> <s> Oma voodis . </s> <s> Oma mehega . </s> <s> Vittu , putsi ja türa otsa ; däämd-däämd-däämd , ma saan , kohe ... </s> <s> Noooh ? </s> <s> Jaaahh ! </s> <s> Aahh ! </s> <s> Hhhhhh ! </s> <s> Saan ! </s> <s> Jessss ! </s> <s> Nüüd ! </s> </p>
<p> <s> Maailmapilt selgineb paari minuti pärast . </s> </p>
<p> <s> X-ga on ikkagi parem , käib läbi pea . </s> </p>
<p> <s> Kurat , aga ma pole ju temaga maganud ? </s> <s> Kuidas ma siis saan mõelda , et temaga on parem ? </s> </p>
<p> <s> Tõusen istuli . </s> </p>
<p> <s> " Oli sul hea ? " küsib S. </s> </p>
<p> <s> " Jaah . " </s> </p>
<p> <s> " Miks sa siis üles tõused ? " </s> </p>
<p> <s> " Ma ei tea , ma olen täitsa sodi , " kukun kummuli talle selga . </s> </p>
<p> <s> Olen nii lollil kombel ära armunud , X-i oma mõtetes nii enda omaks võtnud , et ei saa enam ise ka aru , kus lõpevad mu unistused ja algab reaalsus . </s> </p>
<p> <s> Koorin parasjagu köögis sibulaid , kui silmanurgast vilksab , nagu keegi jookseks mööda seinaäärt . </s> <s> Hiir ? ! </s> <s> Olen hetkega taburetil püsti ja kuulen naeru . </s> <s> No loomulikult ! </s> <s> Et ma ka sellega ei harju . </s> <s> Sirlil on ju hamster . </s> </p>
<p> <s> " Ole kena ja hoiata ette , kui sa ta lahti lased , " üritan puberteetikuga leebe olla . </s> </p>
<p> <s> " Siis poleks ju huvitav . " </s> </p>
<p> <s> Kas ma vihastan ? </s> <s> Ei vihasta , kuigi tahaks . </s> <s> Ehmatus hakkab vaikselt järele andma . </s> <s> Ronin taburetilt alla ja koorin sibulaid edasi . </s> <s> Üritan keskenduda õhtusöögile . </s> </p>
<p> <s> " A miks sulle ikkagi hamstrid ei meeldi ? " </s> </p>
<p> <s> " Ei meeldi ja kõik . </s> <s> Ükski näriline ei meeldi . </s> <s> Sulle näiteks ei meeldi maksakaste , ja mul ei tule pähegi seda sulle pakkuda . </s> <s> Sellepärast oleks võrdlemisi kena , kui sa mind ei ehmataks . " </s> </p>
<p> <s> " Äkki ma tahan sind ehmatada , äkki sina ka ei meeldi mulle . " </s> </p>
<p> <s> No kurat , see läheb küll üle igasuguse piiri . </s> </p>
<p> <s> " Võta oma kärnane rott ja kao , mis sa arvad , et sina mulle meeldid , kui sa sedasi käitud , mis ? " </s> </p>
<p> <s> Tibi kaob koos oma hamstriga . </s> <s> No däämd , mis siin lahti on ? </s> <s> S pole üldse enam kodus , tibi ülbab ja näpib minu kosmeetikat , Timo istub pidevalt mingi sõbra juures , kus olevat igasugu lahedaid mänge ... </s> <s> Perekondlik nõukogu tuleks kokku kutsuda või mis . </s> </p>
<p> <s> X pole mulle mitu päeva helistanud , mina talle samuti mitte , ja ma ei oska kuidagi olla . </s> <s> Pean end lihtsalt kätte võtma , sisendama , et nii peabki . </s> <s> Aitab juba . </s> <s> Lahe oli , mõnus oli ju see armumine ja teine seltskond , aga nüüd algab argipäev . </s> <s> Ma ei pea ei teda ega ka ennast edasise läbikäimisega õnnetuks tegema . </s> <s> Peaksin olema õnnelik , et asi niimoodi lõppes . </s> <s> Ilma igasuguste tülideta ja teineteise omaks saamisteta . </s> <s> Et see värskendas natuke mu tööle-poodi-koju-voodi rutiini . </s> <s> Ja nüüd tuleks rõõmuga sukelduda omaenese ellu . </s> <s> Aga mitte mõelda " kas ma meeldin - äkki ma ei meeldi " , eriti veel , kui tüübil on kindel diil , kellega küll tülitseb , aga keda ei jäta . </s> <s> Nagu tegelikult minagi . </s> <s> Iialgi ei kavatse ma S-t kellegi teise vastu vahetada , olgem ausad . </s> <s> S on S. </s> </p>
<p> <s> Timo teeb köögis endale võileiba , kui ma ootamatult vara , poole kolme ajal päeval , koju tulen . </s> </p>
<p> <s> " Kõht tühi ? </s> <s> Sa võid ju eilset suppi soojendada , " pakun . </s> </p>
<p> <s> " Ma ei taha suppi , ausalt . " </s> </p>
<p> <s> Istun tema vastu köögilaua taha . </s> </p>
<p> <s> " Kuule , kas sa ei leia , et mingi jama on . </s> <s> Kõik me hulgume ringi ja oleme üksteise vastu külmad ja . </s> <s> Mis sina arvad ? " </s> </p>
<p> <s> " Mis siin arvata . </s> <s> Sina ise ju hulgud ka ringi . " </s> </p>
<p> <s> " Ja sellepärast peate teie Sirliga pahadeks lasteks hakkama ? " </s> </p>
<p> <s> Timo vaatab mulle pikalt otsa . </s> </p>
<p> <s> " Mina ei ole mingi paha laps , aga ma ei taha üksi kah kodus olla . </s> <s> Ja ... tahad , ma ütle sulle , miks Sirli viimasel ajal selline on ? " </s> </p>
<p> <s> " Noh ? " </s> </p>
<p> <s> " Sellepärast , et meie ema on kaks korda siia helistanud . </s> <s> Ta tuleb varsti Eestisse tagasi , ja ütles , et tahab meid enda juurde . " </s> </p>
<p> <s> " Sina ka tahad seda ? " </s> </p>
<p> <s> " Ma ei tea , ta on ju mu ema , aga samas ma ei tunne teda . </s> <s> Ma ei oska temaga millestki rääkida . </s> <s> Sirli aga on lausa sillas , kui temast mulle räägib . " </s> </p>
<p> <s> Ohkan . </s> </p>
<p> <s> " Issi ka teab ? " </s> </p>
<p> <s> " Mina pole talle küll midagi rääkinud , ma pole teda viimasel ajal õieti näinudki . " </s> </p>
<p> <s> " No nii . </s> <s> Mis me siis teeme ? " </s> </p>
<p> <s> " Midagi ei tee . </s> <s> Minupärast võib ollagi nii , nagu on . </s> <s> Mulle meeldib mõelda , et mul ei olegi ema ega isa , noh , nagu sinulgi näiteks ; lihtsalt on mingid inimesed , kellega ma koos elan . </s> <s> Peaasi , et ei pea mingite sentide pärast põdema . " </s> </p>
<p> <s> Kaad teemd , ma tahaks ennast praegu maha lasta ! </s> </p>
<p> <s> Näen und . </s> <s> Oleme koos X-ga kusagil , mingi maja , mingi voodi . </s> <s> Vedeleme sellel , minu pea tema õlal . </s> </p>
<p> <s> " Hea , et meil nii palju aega on , " ütleb X. Teame , et võime siin vedeleda veel kaks ja pool tundi . </s> </p>
<p> <s> " Jah , aga see , et ma sind viimasel ajal nii harva näen , pole küll hea , " ütlen , ja ärkan . </s> </p>
<p> <s> Nii , täna kivi ei tee . </s> <s> Lihtsalt . </s> <s> Ei tee ja kõik . </s> <s> Mine tea , äkki on isegi õigus neil , kes väidavad , et kanep tekitab lisaks psüühilisele sõltuvusele ka füüsilist ? </s> <s> Ma ei tea seda ja ei saa vist kunagi teada , sest ma olen kanepiga lihtsalt nii sitaks harjunud . </s> <s> Sellepärast ei saagi ma ise aru , kas mu sõltuvus on psüühiline või füüsiline . </s> <s> Selline rutiinne värk : töölt koju , söök , lapsed pessu ja magama - ja siis kivi . </s> <s> Nii peaaegu iga õhtu , st kivi on siiski igal õhtul . </s> <s> Võiks ju väikse vahe pidada . </s> </p>
<p> <s> Vähkren mitu tundi voodis , püüdes S-t mitte äratada . </s> <s> Pähe tuleb igasugu sodi . </s> <s> Et miks ma mingil hetkel nii käitusin ja siis veel nii , ja mida inimesed küll minust niiviisi mõelda võivad . </s> <s> Mingit kätevärinat või üleloomulikku himu suitsu järele ei ole , lihtsalt on ebameeldiv . </s> </p>
<p> <s> Ma olen üleüldse ilma kivita väga halb inimene . </s> <s> Kade ja hoolimatu . </s> <s> Kivis peaga ei kipu ma lihtsalt nii palju sõna võtma ja inimestel on võimalik minusse ka normaalselt suhtuda . </s> </p>
<p> <s> Lõpuks jään magama . </s> </p>
<p> <s> Lapsed on voodis . </s> <s> S jääb täna kauemaks . </s> <s> Nii ta ütles . </s> <s> Mis telekast tuleb ? </s> <s> Midagi eriti vist . </s> <s> Mingi film , mida ma olen juba näinud . </s> <s> Teeks filmi põnevamaks ? </s> <s> Teeks . </s> <s> Veranda liin , loomulikult . </s> </p>
<p> <s> Tuppa tagasi tulles taban kummalist nõtku oma jalgades . </s> <s> See on uus kraam , teistmoodi ja vist ka tugevam . </s> <s> Mmmm , huvitav on olla . </s> </p>
<p> <s> Näksida tahaks midagi . </s> <s> Popcorn ? </s> <s> Miks mitte . </s> </p>
<p> <s> Popcornimasin tuleks soetada . </s> <s> Lihtsam oleks . </s> <s> Nüüd keeran pliidinupu number neljale , panen poti põhja pisut õli ja ootan . </s> <s> Peotäis kuldseid kivikesi , kaas peale , jälle ootan . </s> <s> Ma pole kivis peaga veel popcorni teinudki . </s> <s> Iga tera plahvatus kostab tugevalt ja aeglaselt , mu potis tundub olevat kosmosesõda , kus planeedid üksteise järel gaasipilvedeks muutuvad . </s> <s> Ei julge hästi kaane alla vaadatagi . </s> </p>
<p> <s> Kujutlen , mis ja kuidas seal võiks olla , mul on nii põnev , et ei märka enda ümber midagi . </s> <s> Mingil hetkel avastan , et mu mobiil karjub ja et ta on seda juba kaua teinud . </s> <s> Tõmban poti pliidilt ja torman tuppa . </s> <s> Naljakas on kivis peaga igasugu kiireid liigutusi teha : liigutust alustades on kerge hirm , et ei saa hakkama , ja liigutuse lõppedes on endast hea meel : sain . </s> </p>
<p> <s> Aga telefonini jõuan alles siis , kui see on helisemise lõpetanud . </s> <s> No täitsa pael - X on helistanud ! </s> <s> Ta pole seda üle nädala teinud . </s> <s> Helistan tagasi . </s> </p>
<p> <s> X-i elukaaslane olevat minust kuulnud . </s> <s> No ega me koos olles kõrvalisi teid ei vali küll ... </s> <s> Ja küsinud minu järele . </s> <s> X olevat öeld , nagu asi on . </s> </p>
<p> <s> " Kuidas siis asi on ? " küsin temalt . </s> </p>
<p> <s> " Ütlesin , et me mõlemad heameelega paneksime teineteist , aga pole nii kaugele jõudnud . " </s> </p>
<p> <s> Nii lihtne see asi tegelikult ongi . </s> </p>
<p> <s> Miks ma läksin temaga välja ? </s> <s> Kell oli ju sitaks palju ? </s> <s> Tahtsin . </s> <s> Tahtsin vaadata , mis värk on , kas ikka veel tahan teda ? </s> <s> Tahan . </s> </p>
<p> <s> Tegelikult , kui ta helistas , olin ikka täitsa kivis ja nagunii on mul kogu aeg tunne , et ta on minuga koos , et ta saab minust aru , nagu mina tahan ; asi on koguni nii kaugele läinud , et ma taban end temaga mõttes rääkimas ... </s> </p>
<p> <s> Sellepärast läksingi . </s> </p>
<p> <s> Lähen õpetajate tuppa kohvi võtma . </s> <s> Mis vahva teema on üleval - narkootikumid . </s> </p>
<p> <s> " Mida sina arvad ? " kistakse mind ka vestlusesse . </s> <s> Kas nad teavad ? </s> </p>
<p> <s> " Kõik asjad on halvad , kui nad on lollide käes , " arvan mina . </s> </p>
<p> <s> " No kuule , narkootikumid on ka targale halvad , " ei ole Eevi minuga nõus . </s> </p>
<p> <s> " Siis pole tegemist targaga . </s> <s> No võtke või kanep - kõik islamimaad suitsetavad seda , seal on hoopis alkohol keelatud . </s> <s> Kanepi puhul ei ole pohmakat , ja sõltuvust ta ka peaaegu ei tekita . </s> <s> Näiteks tubakasõltuvus tekib kuus korda kiiremini . " </s> </p>
<p> <s> " Kõik , kes praegu heroiinisõltuvusega ravil on , alustasid kunagi kanepiga , " ei jaga Eevi mu tolerantsust . </s> </p>
<p> <s> " Need alustasid bensiininuusutamisega , " vaidlen vastu . </s> </p>
<p> <s> Vaatan end peeglist . </s> <s> Suunurgas on väike lott ja nina juures ka . </s> <s> Ja otsaees on ikka täiesti nähtav volt . </s> <s> Kortsud , neiu , need on kortsud , mida sa lottideks ja voltideks püüad nimetada ! </s> <s> Miks minul ka ? </s> <s> Täiesti ebaõiglane . </s> <s> Lausa alatu . </s> <s> Täiesti . </s> <s> Äkki aitab kivi kah sellele kaasa ? </s> <s> Mine tea . </s> <s> Mida ma üldse kivist tean , peale selle , et ametlikult on ta kerge narkootikum ? </s> <s> Kuidas ta mõjub näonahale ? </s> <s> Kas nagu tubakas või koguni hullemini ? </s> <s> Kas ja mida ta üldse mõjutab minu kehas ? </s> <s> Noh , nagu tubakas kopse ja alko magu ja . </s> <s> Ja kui ma olen haige , kas ma võin koos rohtudega näiteks kivi teha ? </s> <s> Või ei või ? </s> <s> Kellelt küsida ? </s> <s> Perearstilt viimati ? </s> <s> Netis on valdavalt mingi legalize-jutt , aga kuidas tegelikult on , seda ei tea . </s> </p>
<p> <s> Tean täpselt , et kui just mingis naisteajakirjas sellest kõigest ei kirjutata , siis ei saagi ma seda teada . </s> </p>
<p> <s> Aga mu nägu . </s> <s> Need kortsud . </s> <s> Mis teha ? </s> <s> Vähem kivi ? </s> <s> Võimalus , kuid mitte eriti ahvatlev . </s> <s> Seda enam , et kui kanep ikka totaalselt nägu laastaks , oleks sellest kuulda ka olnud . </s> </p>
<p> <s> Ah , ma hakkan lihtsalt vanaks jääma ! </s> <s> Sellega on lihtsalt raske harjuda , ei suuda tunnistada : jah , kell on piisavalt kaua tiksunud ... </s> <s> Selle asemel hakkan igasugu vabandusi välja mõtlema , lausa tobedusi . </s> </p>
<p> <s> Süüdistada kanepit ? ! </s> <s> Asja , mis minust viisaka inimese teeb ... </s> </p>
<p> <s> Homme algab koolivaheaeg . </s> <s> Lapsed läksid täna juba maale . </s> <s> Ise , bussiga , ime küll . </s> <s> Istume S-ga elutoas teleka ees . </s> <s> Tema joob õlut . </s> </p>
<p> <s> Millegipärast ei suuda ma üles võtta teemat , millest juba ammu nii väga rääkida tahaks . </s> <s> Lõpuks sunnin end. </s> </p>
<p> <s> " Kuule , ma tahtsin sinu käest midagi küsida . " </s> </p>
<p> <s> " No mida . " </s> </p>
<p> <s> " Et kas sa tead , et Angeelika tuleb Eestisse tagasi . " </s> </p>
<p> <s> Pikk paus . </s> </p>
<p> <s> " Kes sulle seda ütles ? " </s> </p>
<p> <s> " Timo . </s> <s> Sa teadsid seda ? " </s> </p>
<p> <s> " Jah . " </s> </p>
<p> <s> " Aga miks sa mulle sellest ei rääkinud ? " </s> </p>
<p> <s> " Ma arvasin , et see sind ei puuduta . " </s> </p>
<p> <s> " Ei puuduta ? </s> <s> Tänan väga . </s> <s> Tänu sellele ülbab tibi minuga , nagu ma oleksin viimane narts , ja see ei puuduta mind ? " </s> </p>
<p> <s> " Muide , ma tahtsin sinuga ise ka ühest asjast rääkida . " </s> </p>
<p> <s> " Jah ? " olen teemavahetuse pärast solvunud . </s> </p>
<p> <s> " Et ... ma ei teagi , kuidas alustada . " </s> </p>
<p> <s> " No alusta algusest . " </s> </p>
<p> <s> " Ma muidugi ei tea , kuidas sina seda asja näed , aga ... " </s> </p>
<p> <s> Mulle on kogu aeg närvidele käinud , et kui mingi suur probleem on õhus , siis venitab S sellest rääkimisega viimase hetkeni . </s> <s> Ja kui juba venitab , järelikult on probleem . </s> <s> Lähen üle keha külmaks . </s> </p>
<p> <s> " No räägi siis , " ütlen võõra häälega . </s> </p>
<p> <s> " Minu arust on meie suhe kuidagi ... ma ei tea , kas ta üldse suhe on . " </s> </p>
<p> <s> " Ta on selline juba kevadest saadik , kui sa juhuslikult tähele oled pannud . " </s> </p>
<p> <s> " Ma mõtlesin , et sa võiksid ka vaheajaks maale minna . " </s> </p>
<p> <s> " Sorri , vaheaeg on vaid õpilastele vaba , mina pean tööl olema . " </s> </p>
<p> <s> " No mine kuhugi , ma pean natuke üksi olema , et kõige üle järele mõelda . " </s> </p>
<p> <s> " Me oleme tõesti viimasel ajal nii palju koos olnud , et teineteisele pinda käima hakata , " olen irooniline . </s> </p>
<p> <s> " Ma ei tee nalja . </s> <s> Äkki elaksid nädal aega kusagil hotellis ? " </s> </p>
<p> <s> " Mida ? " </s> </p>
<p> <s> S tõuseb ja toob endale külmutuskapist uue õlle . </s> </p>
<p> <s> " Ma mõtlen seda tõsiselt . </s> <s> Elaks natuke aega eraldi ja mõtleks selle kõige peale . " </s> </p>
<p> <s> " Sa tahaks Angeelikaga jälle liini ajama hakata ? " </s> </p>
<p> <s> " Ära ole labane . </s> <s> Sa tead vägagi hästi , mida ma sellest inimesest arvan . " </s> </p>
<p> <s> " No mine tea , ajad muutuvad , äkki on ta vahepeal oma mimsilikkusest lahti saanud ? " üritan nimelt õel olla . </s> <s> Tegelikult olen sitaks närvis , aiman iga keharakuga , et kui juba nädalane mõtlemisaeg , siis pole kaugel ka laialiminek . </s> </p>
<p> <s> " Ei . </s> <s> Ma ei kavatse ajada liini ei Angeelikaga ega ka kellegi teisega . </s> <s> Üleüldse on mul igavesti sitt seis praegu , ma tahan lihtsalt üksi olla . " </s> </p>
<p> <s> Tõusen . </s> <s> Olen kurb ja tige . </s> </p>
<p> <s> " Oota , kuhu sa lähed ? " </s> </p>
<p> <s> " Jätan su üksi oma õllega . " </s> </p>
<p> <s> " Ma mõtlen tõsiselt . </s> <s> Ja äkki läheksid sa kohe , täna ? " </s> </p>
<p> <s> " Mida ? " </s> </p>
<p> <s> " Ma annan sulle raha , kui sul endal ei ole , võtad mõneks päevaks hotelli toa . " </s> </p>
<p> <s> " Räägidki tõsiselt ? " </s> </p>
<p> <s> " Jah . " </s> </p>
<p> <s> Tuiskan trepist üles magamistuppa , haaran kapi otsast kohvri ja hakkan sinna oma asju pilduma . </s> <s> Duširuumist kõik kosmeetika , riided , mida sagedamini kasutan , nii ... ja loomulikult verandalt kanep . </s> <s> Kogu kanepivaru , muuseas . </s> <s> Käed värisevad , tundub , nagu näeksin end eemalt . </s> <s> Ei , see ei saa tõsi olla ! </s> <s> Nüüd kohe ütleb ta , et ei mõtle seda tõsiselt ! </s> <s> Aga ta ei ütle . </s> <s> Tõesti ei ütle ? </s> <s> Ei ütlegi ! </s> <s> Kaad teemd ! </s> </p>
<p> <s> Vaatan mitu korda mööda S-i käest , milles on papirull ; olen kui meeletu elamist pidi tuisates ja oma asju kokku korjates . </s> <s> Appi ! </s> <s> See on halvim unenägu , mida ma kunagi näinud olen ! </s> <s> Aga ma ei suuda sellest ärgata ... </s> </p>
<p> <s> Olen uksest välja minemas , kui S mind peatab ja raha mulle taskusse topib . </s> <s> Olgu , mõtlen ma , kui raha antakse , tuleb vastu võtta , kes teab , millal jälle saab ... </s> </p>
<p> <s> " Ma arvan , et me ei peaks selle pärast veel tülis olema , " üritab S värki leevendada . </s> </p>
<p> <s> " Minuga nii ei käituta . </s> <s> Lihtsalt ei käituta . " </s> </p>
<p> <s> Istun autosse , viskan kohvri tagaistmele ja võtan hooga paigalt . </s> <s> Tänavanurgal pean kinni : ma ei suuda sellises olekus juhtida ! </s> <s> Rahunen paar minutit . </s> </p>
<p> <s> Mingi hetk mõtlen , et helistaks X-le . </s> <s> Mis sellest , et me taas nädalajagu teineteist näinud ega kuulnud pole . </s> <s> Helistaks ja kutsuks ta endaga hotelli , teeks kivi ja . </s> <s> Et kuradi pärast ei tunneks end nii üksi ! </s> </p>
<p> <s> Aga : see võib tunduda enda avaliku väljapakkumisena . </s> <s> Ah , saan ise ka üle . </s> </p>
<p> <s> Vihkan hotellitube . </s> <s> Olen alati vihanud . </s> <s> Kogu hotellivärk on selline ühe jalaga asi . </s> <s> Nagu minu ja S-i suhe . </s> <s> Pealtnäha korras . </s> <s> Ma ei kannata ka hotellide hommikusööke . </s> <s> Nad teevad nukraks . </s> <s> Check out , ütlevad isegi puuviljad , rääkimata kannus kõrbenud kohvist . </s> </p>
<p> <s> Tõmban jalad tagumiku alla ja jõllitan tuba , kuhu ma sattunud olen . </s> <s> Valge lagi , heledad seinad . </s> <s> Kardinad ja voodikate on mingi ebamäärase kirju mustriga . </s> <s> Öööks . </s> </p>
<p> <s> Otsin kivi välja . </s> <s> Teen sellise laksu , et lagi muutub värviliseks . </s> </p>
<p> <s> Ma ei suuda kellelegi otsa vaadata . </s> <s> Ma ei tahagi kellelegi otsa vaadata . </s> <s> Ja õnneks ei peagi . </s> <s> Laupäev , tööd pole . </s> <s> Istun terve päeva hotellitoas ja klõpsutan telekapulti . </s> <s> Ei mäletagi , millal nii palju telekat vaatasin . </s> <s> Vahepeal on täiesti normaalne olla , siis meenub jälle ... </s> <s> Mis minust saab ? </s> <s> Ah kurat , kurat-kurat ! </s> <s> Vähemalt olin ma ametlikult abielus , mingigi papp ... </s> <s> Ma ei suudaks oma kesisest palgast isegi oma autot üleval pidada ! </s> </p>
<p> <s> Seisan kuuma duši all . </s> <s> Ma ei hooli sellest , et kuum vesi nahale halb on , ma ei hooli millestki . </s> <s> Tule , vesi , kutsun . </s> <s> Sulen silmad ja kujutlen , kuidas kogu saast - kõik nähtav ( pisarad ja tatt ) ja nähtamatu ( see kole ahastus ) - minust veega äravooluauku voolab . </s> </p>
<p> <s> Mu nahk on punane ja mu silmad on veel punasemad . </s> <s> Lasen külma vett endale näkku ja ulun . </s> <s> Ma ei taha midagi . </s> <s> Surragi ei taha . </s> <s> Mitte midagi ei taha . </s> </p>
<p> <s> Mitte midagi . </s> </p>
<p> <s> Däämd , ma olen kolm päeva järjest kivis olnud ! </s> <s> Hommikul ja lõunal ja õhtul ja öösel . </s> <s> Aga mul pole isegi häbi . </s> <s> Ma lihtsalt ei suuda end hommikul muidu karkudele ajada . </s> <s> Poleks uskunud , et probleemid S-ga mulle niiviisi mõjuvad . </s> </p>
<p> <s> Topin uue piibutäie , telekast tuleb mingi seep . </s> </p>
<p> <s> Kui katus uue hooga sõitma hakkab , tunnen end järjekordselt tõelise selgeltnägijana . </s> <s> Tean äkitselt kõike . </s> <s> Kõike . </s> <s> Tean erakordse selgusega , et kõik on perses , ja et X ei helista mulle enam kunagi . </s> </p>
<p> <s> Kas mul on sellepärast kahju ? </s> <s> Jah . </s> <s> Loomulikult on , kuigi peredraama kõrval on see fakt võrdlemisi kahvatu . </s> </p>
<p> <s> Ja väike lohutus : ma olen oma unenägudes ja unistustes X-ga nii palju maganud , et selle päriselt puudumine ei pane mind nutma . </s> </p>
<p> <s> Aga äkki ei olnudki minu ja X-i vahel midagi ? </s> <s> Äkki mõtlesin ma kõik selle ise , kivis peaga , välja ? </s> </p>
<p> <s> Telefon heliseb . </s> <s> S ? </s> <s> Ma ei võta vastu . </s> <s> Ta helistab mitu korda ja jätab siis postkasti teate : " Helista mulle , kui aega saad . " </s> </p>
<p> <s> Ma ei helista , loomulikult . </s> <s> Mul on endaga palju tegemist . </s> <s> Ma vahin lakke ja jutustan endale kiviseid lugusid . </s> </p>
<p> <s> " ... ma ütlesin , et ... " </s> </p>
<p> <s> " ... ja kujuta ette , siis ta leidis , et ... " </s> </p>
<p> <s> " ... ta arvas , et ... " </s> </p>
<p> <s> Ma ei suuda Annikat kuulata . </s> <s> Ma tahaks talle öelda , et mul on ilgelt sitt seis , ja , kas tead , kodu asemel ootab mind hoopis rõve hotellituba ; aga nagu ei tahaks ka . </s> <s> Ma tahaks , et ma ei tunneks praegu end nii kuradi üksi , samas ei luba mingi okas mu kõhus end nõrgana näidata . </s> <s> Kuidas ma ütlen , et mind , MIND , viskas mu mees ukse taha ... ja et ma ei kujuta ette , mis minust saab ... </s> </p>
<p> <s> Ma ei saa seda kellelegi rääkida ! </s> <s> Mul on nii häbi ... </s> </p>
<p> <s> Aga Annika ei pane tähelegi . </s> <s> Mu hirm , et keegi võiks aru saada , et minuga kõik korras pole , on asjatu : keegi ei arva , et minu elu võib olla midagi muud kui rikka mehe naisena tööle-poodi-koju-voodi liini harrastada ... </s> <s> Huvitav , kui ma seda tõesti räägiksin , kas mind jäädaks uskuma ? </s> <s> Äkki keeratakse põlastusega selg : ma ju langesin oma rollist välja , ma pole enam see kinnisevõitu kuulaja ... </s> </p>
<p> <s> S saadab mulle meili . </s> <s> Naljakas , ta pole varem seda teinud . </s> <s> Me oleme telefonitsi oma asjad aetud saanud . </s> <s> Aga nüüd on temalt meil . </s> <s> Kuidas ta oma äripartneritega suheldud saab , kui ta nii konarlikke kirju kirjutab ? </s> </p>
<p> <s> " Oleksin rõõmus , kui saaksime mingi hetk koos lõunale minna . </s> <s> Ma tahan sinuga rääkida meie asjust . </s> <s> Me oleme ikkagi nii kaua aega koos olnud ja peaksime suutma rahulikult ka rääkida . </s> <s> Ma palun sult väga andeks et ma sedasi tegin kuid kõigel on omad põhjused ja mul millegipärast läks pilt täiesti eest . </s> <s> Saad aru mul on sinuga väga hea olla , aga miski on ikka väga valesti . </s> </p>
<p> <s> Niisiis ma väga loodan et sa oled nõus aega leidma . </s> <s> Anna mulle märku , mis ja kuidas . " </s> </p>
<p> <s> Mingu ikka perse , mõtlen . </s> <s> Aga ikkagi vastan . </s> <s> Et ehk nädala lõpupoole . </s> </p>
<p> <s> Miks ta ütleb , et tal on minuga hea olla , ja samal ajal viskab mu välja ? </s> <s> Miks ta ... </s> </p>
<p> <s> Vihkan teda . </s> </p>
<p> <s> Ei , armastan ... </s> </p>
<p> <s> Istun S-i vastas diivanil , meil mõlemal on käes brändiklaas . </s> <s> Ma ei oska äkki midagi öelda . </s> <s> Kõik on nii selge ja samas mõttetu . </s> </p>
<p> <s> Kogu nädal on möödunud nii , et ma pole arugi saanud . </s> <s> Mida ma olen teinud , on selge : päeval olin tööl , õhtul undasin ja siis tegin kivi . </s> <s> Aga mida ma mõtlesin , konkreetselt , ma ei mäleta . </s> </p>
<p> <s> S oskab öelda . </s> <s> Ütlebki . </s> <s> Et oleme teineteisele võõraks jäänud ja et see suhe tuleks lõpetada . </s> </p>
<p> <s> Kuulan , kõrvad lontis , ma tean seda ja mul on hetkel täiesti ükskõik . </s> </p>
<p> <s> " Ja muidugi ma olen mõelnud , et ma aitan sind rahaliselt . " </s> </p>
<p> <s> " Miks ? " </s> </p>
<p> <s> " No sa oled meie peale nii palju aega raisanud . " </s> <s> Olen ? </s> <s> Olen . </s> <s> Tema kõrval vanaks ja koledaks ja laisaks läinud . </s> </p>
<p> <s> " Ja sina oled minu peale oma raha raisanud , " ei taha ma talle öelda , et jep , anna mulle jah raha . </s> </p>
<p> <s> " Ma ei näe seda niimoodi . " </s> </p>
<p> <s> Olen päris tükk aega vait . </s> <s> Loomulikult tahaks ma talle öelda , et mulle pole midagi vaja , aga ta teab väga hästi , et ma valetaks . </s> </p>
<p> <s> " Kustutad ise tule ära , kui magama tuled ? " küsib S ja astub magamistoa poole . </s> </p>
<p> <s> " Mis , ma tulen sinu kõrvale magama vä ? " </s> </p>
<p> <s> " Kuhu siis veel ? " </s> <s> Imestunud ja väga heatahtliku onu ilme tehakse näkku . </s> </p>
<p> <s> " Miks ma peaksin seda enesestmõistetavaks pidama , kui mind nädal tagasi majast välja löödi ? " </s> </p>
<p> <s> Viivitan veidi , kaua ei tahagi . </s> <s> Tunnen end kergelt sodisena . </s> <s> Võtan brändiklaasi pihku , kustutan tule ja lähen S-le järele . </s> </p>
<p> <s> S on juba voodis . </s> <s> Magamistuba on pime . </s> <s> Akna taga on midagi toimunud . </s> <s> Astun lähemale - lumi . </s> <s> No muidugi . </s> <s> Lumi ! </s> <s> Fakk ! </s> <s> Mul tuleb selline masendus peale , et ajab öökima . </s> <s> Lumi . </s> <s> See ka veel . </s> </p>
<p> <s> Tunnen , et S vaatab mind . </s> <s> Vaadaku . </s> <s> Ma ei koorigi end päris paljaks , keppima me ju ometi ei hakka . </s> <s> Avastan , et ma pole nädal aega kepile mõelnudki . </s> <s> Vähemalt mitte kui erutavale asjale , mida teha tahaks . </s> </p>
<p> <s> Toetan selja vastu seina ja võtan lonksu brändit . </s> <s> Ja räägin siis rahuliku häälega , üsna pikalt , mida ma meie suhtest arvan . </s> <s> Nüüd äkki oskan öelda küll . </s> <s> Kõik tigedad mõtted , mida olen viimase kahe aasta jooksul mõelnud , tulevad meelde . </s> <s> Joon brändit ja ajan suust saasta välja . </s> </p>
<p> <s> Ja S ei vaidle mulle vastu , on vait nagu idioot . </s> <s> Või : vait , sest idioot . </s> </p>
<p> <s> Ma ei taha tegelikult olla selline vinguv ja süüdistav purjus vanamutt , nagu ma nüüd olen . </s> <s> Vihkan end sellepärast , ja vihkan kogu seda situatsiooni . </s> <s> Pisarad voolavad , suured ja soojad nagu lehmapiim . </s> <s> Körbin tatti ja olen nõme . </s> </p>
<p> <s> " Saad aru , ma tahaks oma elu normaalselt edasi elada , " vigisen inetu häälega . </s> <s> " Äkki sa ütleksid , mida ma teistmoodi peaksin tegema , kui uuesti kellegagi koos elama hakkan ? " </s> </p>
<p> <s> S on kaua aega vait . </s> <s> Ma arvan , et ta juba magab , aga siis teeb ta suu lahti . </s> </p>
<p> <s> " Midagi ei pea teisiti tegema . </s> <s> Kui su kanepisuitsetamine välja arvata , oled sa maailma parim naine . " </s> </p>
<p> <s> Nüüd ei pea ma enam vastu . </s> </p>
<p> <s> " Maailma parimaid ei visata ukse taha , " viskan talle mürgiselt ja ronin voodist välja . </s> <s> Ma ei häbene oma rõvedat nuuksumist , ma ei häbene midagi . </s> <s> Kus on mu kott ? </s> <s> Ma pean kohe kivi tegema ! </s> </p>
<p> <s> Teengi . </s> <s> Luristan ninaga ja lõigun õisi pisikesteks tükkideks . </s> <s> Käed värisevad . </s> <s> Kuradi alko . </s> </p>
<p> <s> Tõmban kaks korralikku kõssu . </s> <s> Rohkem pole vajagi , see on hea kraam . </s> </p>
<p> <s> Tulgu S siia kui tahab , mina tema juurde küll minema ei hakka , olen ülbe ja solvunud . </s> <s> Vean kapist külaliste teki endale peale ja viskan diivanile pikali . </s> <s> Ei linu ega kedagi . </s> <s> Pohhui . </s> </p>
<p> <s> Kivi hakkab mõjuma . </s> <s> Ma ei nuuksu enam . </s> <s> Milleks . </s> </p>
<p> <s> S ei tule , ju tal pole mulle midagi öelda . </s> </p>
<p> <s> Ah , mingu ta ka ülepea perse , mõtlen , ja jään magama . </s> </p>
<p> <s> Ärkan , kui kivi peast kadunud on . </s> <s> Mul on külm . </s> <s> Mul on paha ja kurb . </s> <s> Ja sitamaitse suus - jõin ju üksi pool pudelit brändit ära . </s> <s> Vahin lakke . </s> <s> Mul pole und . </s> <s> Mul pole midagi . </s> <s> Pole meest , pole lapsi , pole kodu . </s> <s> Ehk peaksin ma tegelikult õnnelik olema ? </s> <s> Mida vähem asju , seda parem , nii filosoofid ju räägivad . </s> </p>
<p> <s> Mu mõtted on nii rahulikud küll , et võiks magama jääda , aga sitaks külm on . </s> <s> No muidugi , tekk on ka õhuke , aga ikkagi . </s> <s> Kas S , siga , on elutoast kütte välja võtnud ? </s> </p>
<p> <s> Vähkren . </s> </p>
<p> <s> Lõpuks tõusen diivanilt ja vudin magamistuppa . </s> <s> Paljad jalad teevad põrandal päta-päta . </s> <s> Poen S-i kõrvale . </s> <s> Oma kohale . </s> <s> Siin on soe . </s> <s> Sulen silmad . </s> </p>
<p> <s> S ärkab ja haarab mind kaissu , kramplikult , nagu ei tahaks mind ära lasta . </s> </p></div2>
        <div2 type="alaosa"><head> MEREKOOL </head>
<p> <s> Jõudsime maale umbes nelja paiku . </s> <s> Tavaliselt on Kõuts auto häält kuuldes meid aknale ootama tulnud , nüüd teda aknal polnud . </s> </p>
<p> <s> " Äkki on ära surnud ? " kiusas ema mind . </s> <s> Viskasin tema poole pahase pilgu . </s> </p>
<p> <s> " Midagi valget paistab voodi peal , " piilus väikevend aknast tuppa . </s> </p>
<p> <s> " Ongi surnud , " naeris ema . </s> <s> Ma ei teinud väljagi , olin tegelikult sabinas . </s> <s> Hommikul käitus ta väga pentsikult - ronis oma suure kõhuga sülest sülle , paistis , et ei teadnud ise ka , mida tahab . </s> </p>
<p> <s> Isa tuli võtmetega . </s> </p>
<p> <s> " Vast niisama magab , " arvas ta , et lohutab mind . </s> </p>
<p> <s> Olin esimene , kes uksest sisse sai . </s> <s> Kõuts jooksis mulle vastu ja ütles " näu " . </s> <s> Saledam kui hommikul . </s> </p>
<p> <s> " Näu , " ütles Kõuts veelkord ja kutsus mind tahatuppa . </s> <s> Läksin , vend loomulikult ka . </s> <s> Ja seal nad olid - kaks nässakat tumehalli tegelast . </s> <s> Näuksusid Kõutsi kandekorvis . </s> </p>
<p> <s> " Nii tubli tüdruk , " tegin Kõutsi sasides ninnu-nännu häält . </s> <s> " Minu väike kalli ! " </s> </p>
<p> <s> Kõuts volksas poegade juurde ja hakkas neid lakkuma , hooga , nii et need kohalt veeresid . </s> </p>
<p> <s> " Üldse pole kassi moodi , " leidis vend . </s> </p>
<p> <s> " Alguses ei olegi . " </s> <s> Kobasin korvis ringi . </s> </p>
<p> <s> " Üks on veel , " leidsin Kõutsi selja tagant ühe helehalli triibulise . </s> <s> See oli teistest väiksem , ehk ka viimane - nabanöörgi oli veel küljest kukkumata . </s> <s> Uurisin ka teisi . </s> <s> Vend mu kõrval ei julgend neid puutudagi . </s> </p>
<p> <s> " Mõni Kõutsi moodi ka on või ? " küsis ema köögist . </s> <s> Kõuts on peaaegu lumivalge , paar halli laiku ainult , põskedel ; see teeb ta eriti kelmikaks . </s> </p>
<p> <s> " Ei , kaks on tumedat ja üks hele triibuline . - Minu arust on kaks isast ja üks emane , " tegin avastuse . </s> </p>
<p> <s> " Kassipoegadest nüüd keegi aru saab , " arvas ema . </s> <s> Aga tehke mis tahate - minu arust oli küll aru saada . </s> <s> Kui see mügarik polnud isasuse tundemärk , siis olin ma ilmaaegu zooloogias " viisi " saanud . </s> <s> Seda enam , et ühel ju polnud . </s> <s> Oli hoopis teistsugune . </s> </p>
<p> <s> " On küll aru saada , " vaidlesin . </s> </p>
<p> <s> " No aga Kõutsi puhul ju ei saanud . " </s> </p>
<p> <s> Kui mulle Kõuts kingiti , teadsin algul , et tegemist on isase kassiga . </s> <s> Sellest ka nimi . </s> <s> Isegi loomakliinikus öeldi , et ei saa aru , et kui pojad toob , on emane . </s> <s> Et isastel hakkavad munad alles hiljem kasvama . </s> <s> Kuu aja pärast oli selge , et Kõutsile munad ei kasvagi . </s> <s> Nojah , neil siin polnud kah mune , aga noksu piirjooned olid küll täiesti selged . </s> </p>
<p> <s> " Äkki mingi aja pärast ei ole enam nii hästi aru saada . </s> <s> Siis , kui rasva ja karva rohkem on . " </s> </p>
<p> <s> " Rasva , " osatas ema . </s> <s> " Kassipojal nüüd mõni rasv ! " </s> </p>
<p> <s> " No mis iganes see ka poleks . " </s> </p>
<p> <s> Kõuts vaatas mind uuriva pilguga , kui ma tema poegi näppisin , lõpuks ei pidanud vastu ja ütles mulle noomiva " näu " . </s> <s> Panin pojad tema juurde . </s> <s> Kõuts lakkus neid ja nurrus . </s> <s> Täitsa kõvasti nurrus , muidu ta selline nurruja-kass just ei ole . </s> <s> Vaatasime , kuidas pojad tissi otsisid . </s> </p>
<p> <s> " Igal kassipojal on oma tiss , " olin hariv vanem õde . </s> </p>
<p> <s> " Mismoodi oma tiss ? " </s> </p>
<p> <s> " No nad tunnevad lõhna järele ära , et see on just see tiss , kust nemad imevad . </s> <s> Nagu põrsastelgi . </s> <s> Aga põrsastega on keerulisem , sest põrsaid on tavaliselt rohkem ja kui mõni põrsas kohe alguses endale oma tissi ei leia , võib see tiss kärbuda ja põrsas jääbki teistest palju pisemaks . " </s> </p>
<p> <s> " See põrsas võib ju niimoodi nälga surra . " </s> </p>
<p> <s> " Muidugi võib . " </s> </p>
<p> <s> Kassipojad näuksusid ja püüdsid tissini roomata , pehmed küüned õieli . </s> <s> Näod olid lapikud , kõrvade asend nagu inimestel - kummalgi pool pead , mitte pealael , ja kõhnakesed olid nad ka . </s> <s> Nagu rotipojad . </s> <s> Sabad olidki nagu rottidel . </s> </p>
<p> <s> " Laske neil nüüd natuke rahulikult ka olla , tulge , sööge paar võileiba , " oli ema vahepeal jõudnud laua katta . </s> </p>
<p> <s> " Sa vaatasid , kas seal midagi pesta või koristada ei ole ? " küsis ema . </s> </p>
<p> <s> " Ei . </s> <s> Täiesti puhas on kõik . " </s> </p>
<p> <s> " No on ikka puhas loom . " </s> <s> Ema häälest kostis tugev tunnustus . </s> <s> Ta aktsepteeris Kõutsi suvepuhkust maal alles siis , kui nägi , et Kõuts end tihti lakub ja tõesti nurka ei sorista . </s> <s> Ma ei kiirusta talle ütlema ka , et paar korda on Kõuts siiski oma kasti kõrvale teinud , kui ma pole viitsinud õigel ajal vahetada . </s> <s> Nimelt , vaadanud samal ajal mulle etteheitvalt otsa , et " vaata nüüd , mis saab , kui sa minu eest ei hoolitse " . </s> <s> Selline kass . </s> <s> Ja pärast seda olen tõesti hoolsam olnud . </s> <s> Mingi aeg . </s> </p>
<p> <s> " Mida seal koristama peaks ? " tundis vend huvi . </s> </p>
<p> <s> " No ... päramised tulevad ja ... " ei osanud ema kohe täpset vastust anda . </s> </p>
<p> <s> " Mis asjad ? " </s> </p>
<p> <s> " Platsenta , noh , " ütlesin mina . </s> </p>
<p> <s> " Mis see on ? " </s> </p>
<p> <s> " No vaata , kui kassipojad on ema kõhus , siis nad ei loksu seal niisama , vaid kõhtu kasvab sissepoole selline , noh , pehme kude , et kassipoegadel oleks hea pehme olla . </s> <s> See ongi platsenta . </s> <s> Inimestel on ka niimoodi . </s> <s> Ja pojad on nabanööri pidi platsenta küljes kinni ja saavad selle kaudu süüa . </s> <s> Ja kui nad ära sünnivad , siis tuleb ka platsenta välja . </s> <s> Ühesõnaga - kogu see sünnituse värk on selline verine ja kole asi , sellepärast oligi , et koristada . " </s> </p>
<p> <s> " Aga kus Kõutsi platsenta on ? " </s> </p>
<p> <s> " Kassid söövad selle ära . </s> <s> Ja kui vigased pojad sünnivad , siis söövad ka need ära . " </s> </p>
<p> <s> " Söögilauas , " noomis ema mind vaikselt . </s> </p>
<p> <s> " Miks nad ära söövad ? " </s> </p>
<p> <s> " Pojad sellepärast , et vigased loomad nagunii vastu ei pea , milleks neid hellitada , ja platsenta sellepärast , et selle sees on vitamiinid . </s> <s> Looduses on ju nii , et kui pojad on hästi väikesed , siis ema ei saa pesast pikka aega ära käia ja siis need platsentast saadud vitamiinid ongi need , mille abil ta elus püsib . " </s> </p>
<p> <s> " Kas sina sõid ka ? " küsis vend emalt , ta näost oli näha , et ta teab väga hästi , et esitab lolli küsimuse . </s> </p>
<p> <s> " Inimesed ei söö , " ütles ema . </s> <s> See teema ei meeldinud talle . </s> </p>
<p> <s> " Ta ei teadnud siis , et seda süüakse , " kiusasin ema . </s> </p>
<p> <s> Vend tuli mänguga kaasa . </s> </p>
<p> <s> " Muidu oleks söönud , eks ? " küsis ta naeru tagasi hoides . </s> </p>
<p> <s> " Loomulikult , " naersin mina . </s> </p>
<p> <s> " Aitab juba , te olete söögilauas , " oli ema karm . </s> </p>
<p> <s> " Ei noh , need on ju loomulikud asjad , " kaitses isa . </s> </p>
<p> <s> " Söögilauas , " meenutas ema . </s> </p>
<p> <s> Kõutsi kinkis mulle eelmisel sügisel üks poiss . </s> <s> Birgiti tookordse boifrendi sõber . </s> <s> ( Birgit on mu kursaõde ja korterinaaber . ) </s> <s> Lihtsalt tulid üks õhtu meile külla ja kinkisid mulle kassipoja . </s> </p>
<p> <s> " Sul on ju täna nimepäev , " rääkis Antti , see poiss . </s> <s> " Ja Birgit ütles , et sulle kassid meeldivad . " </s> </p>
<p> <s> Meeldivad küll , aga ... kui ma endale kassi tahaks , ma ju võtaks . </s> <s> Ise . </s> <s> Mulle meeldivad väikesed lapsed ka , aga sellepärast ei pea ma veel ise poegima hakkama . </s> <s> Kaks minutit olin üsna skeptiline . </s> <s> Väike valge kassipoeg vaatas mulle oma kavalate kollaste silmadega otsa ja ütles " Näu ! " </s> <s> Mu süda leebus . </s> </p>
<p> <s> " Sa käi temaga kindlasti loomaarsti juures , " rääkis Antti . </s> <s> " See kassipoeg on kolm päeva meie trepikojas olnud . </s> <s> Mina ei tea , kust ta sinna sai . </s> <s> Ma oleks ise ta endale võtnud , aga mu ... noh ... korterinaaber , see on allergiline . </s> <s> Ma panin talle trepikotta alustassi peale piima ja ... " </s> </p>
<p> <s> Siis võtsime väikese veini ja panime kassipojale nimeks Kõuts . </s> </p>
<p> <s> Esimesel ööl oli Kõuts rahutu . </s> <s> Võtsin ta enda juurde voodisse ja silitasin teda , lõpuks jäi ta mu juustesse magama . </s> <s> Sellest ajast magabki minu juures . </s> </p>
<p> <s> " Sa mõtle kähku välja , missuguse sa jätad , ega kõiki alles ei saa ju jätta , " ütles ema . </s> <s> Teadsin seda . </s> <s> Valik oli suhteliselt lihtne - see kõige tugevam tume isane . </s> <s> Aga . </s> </p>
<p> <s> " Mitte ühtegi ei tapa , " ütles vend . </s> </p>
<p> <s> " No kõiki küll alles ei saa jätta , närutavad vaese looma ära , " oli ema Kõutsi tervise pärast mures . </s> </p>
<p> <s> " Mina ei luba ühtegi kassipoega ära tappa , " ütles vend . </s> </p>
<p> <s> " Sinu käest ei küsitud , " nähvasin karmimalt kui olin mõelnud . </s> <s> See mõrvateema ei meeldinud ju mulle ka . </s> <s> Kellele see meeldiks . </s> <s> Aga kuhu ma need segaverelised kassikutsikad paneks ? </s> <s> Ühele isasele veel leiaks omaniku ... </s> </p>
<p> <s> Vend tõusis ja läks ust paugutades õue . </s> <s> Keegi ei noominud teda uksepaugutamise pärast . </s> </p>
<p> <s> " Seda tuleb üsna kiiresti teha , enne kui nad armsaks saavad , " rääkis ema edasi . </s> <s> " Ja nad pidavat üsna kiiresti armsaks saama . " </s> </p>
<p> <s> " Jah , " ei osanud ma muud kosta . </s> <s> Läksin kassipoegade juurde . </s> <s> Kõuts ütles mulle " näu " ja tahtis korvist välja ronida , aga poegade viiksumine hoidis teda tagasi . </s> <s> Kahju kassist , ta on ju kogu aeg suur inimeste-lemb olnud , pidevalt süles või lihtsalt ligidal . </s> <s> Ma käisin suvel paar korda isegi metsas marjul koos temaga , selline kass . </s> <s> Nüüd oli näha , et ega see poegade-värk talle eriti ei istu - seltsielu jääb soiku . </s> <s> Sügasin teda kõrva tagant . </s> <s> Kõuts sulges mõnuledes silmad . </s> <s> Pojad ukerdasid nagu imikud kunagi , pead tudisesid nagu vanuritel , käpad olid kõhnad ja haprad kui näljahädalistel neegrilastel Aafrikas . </s> </p>
<p> <s> " Ja , " tuli ema toauksele , " seda ei tohiks täna küll teha . </s> <s> Mitte siis , kui mina siin olen . " </s> </p>
<p> <s> Möhisesin vastuseks . </s> <s> Ema ei tundnud kassipoegade vastu mingit huvi , ei tahtnud neid näha ega midagi . </s> <s> Võibolla ta kartis , et nad muutuvadki armsaks . </s> <s> Ta on meil selline hellik . </s> <s> Tema pärast pole meil maal ka ühtki söödavat looma , ema ei raatsiks neid pärast süüa . </s> </p>
<p> <s> Mina ei lasknud armas-olekul endale ligi tullagi . </s> <s> Vaatasin kassipoegi kui lihtsalt zooloogilisi eksponaate . </s> <s> Isegi sisendasin endale , et see abitus on vastik . </s> <s> Ühesõnaga , püüdsin juba ette nendest lahkumineku lihtsamaks teha . </s> </p>
<p> <s> Vaevalt Kõutsi üldse sedapsi oleks jäänud , kui ma poleks teda suvel maale toonud . </s> <s> Tegelikult oli tal jooksuaeg maikuus , kaks nädalat elasin veepritsi toel - see aeg , mis Kõuts end kuivaks lakkus , oli ta vait . </s> <s> Muidu oli lausa vastik . </s> <s> Selline roppkiimas tegelane , põsk põrandal ja tagumik püsti , tegi inetut häält ja naissoole häbi . </s> </p>
<p> <s> Kuna see trall oli seljataga , olin kindel , et naabri-Intsuga sõbrustamine on igati normaalne . </s> <s> Aga . </s> <s> Nädal pärast maalesaabumist oli jälle tagumik püsti ja pööningul käisid pulmad missugused . </s> </p>
<p> <s> Mind sel ajal maal polnud , käisime Birgitiga Ungaris - sellepärast ju Kõutsi maale tõingi . </s> </p>
<p> <s> Birgitil elab Ungaris täditütar , suur sugri-mugri fänn , teeb seal mingit kraaditööd . </s> <s> Temale küllaminek oli muidugi vaid ettekääne , sest täditütar on meist tunduvalt vanem ja jube raamatukoi . </s> <s> Igav memm . </s> <s> Vähemalt oli öömaja olemas . </s> <s> Ja poodides tõlk . </s> <s> Kuigi inglise keelega sai seal kenasti hakkama . </s> <s> " Häälega " läksime - emad muidugi teavad , et bussiga - ja meil oli kõik need kaks ja pool nädalat tõeliselt lõbus . </s> </p>
<p> <s> Kõutsil arvatavasti ka . </s> </p>
<p> <s> Hommikul läksid ema ja vend linna . </s> <s> Vend tahtis küll jääda , et võidelda kassipoegade ellujäämise eest , aga ema veenis teda , et mõned kooliasjad ostmata ja et kui ema ise ostab , siis äkki vennale ei meeldi jne. </s> <s> See oli argument . </s> <s> Mu vend on üheksa-aastane ja teab loomulikult kõike kõikidest paremini . </s> </p>
<p> <s> Birgit helistas . </s> </p>
<p> <s> " Kõutsil pojad käes ? " </s> </p>
<p> <s> " Jah , eile päeval sündisid . </s> <s> Kolm tükki . " </s> </p>
<p> <s> " Armsad ? " </s> </p>
<p> <s> " Mina ei tea , sellised pisikesed ja armetud , rotipojad . " </s> </p>
<p> <s> " Mis sa teed nendega ? " </s> </p>
<p> <s> " Kaks lähevad nähtavasti merekooli . " </s> </p>
<p> <s> " Issand , kui õudne tegelikult . " </s> </p>
<p> <s> " Mis teha . " </s> <s> Olime mõlemad juba kuu aega tagasi hakanud maad kuulama , et kas keegi endale või vanaemale kassipoega ei taha . </s> <s> Keegi ei tahtnud . </s> <s> Kes ei sallinud kasse , kes oli allergiline ja kellel oli kass juba olemas . </s> </p>
<p> <s> Lülitasin oma telefoni välja . </s> <s> Ma ei tahtnud , et mind segataks . </s> <s> Mul oli vaja mõelda . </s> <s> Ma ei saa ju rahulikult viimaseid koolieelseid päevigi veeta , kui mõtteis kumiseb : kassipojad , kassipojad , sa ei saa neid endale jätta . </s> </p>
<p> <s> Isa oleks võinud kah linna minna , aga ei , siiberdas siin ringi ja käis oma isa-olemisega närvidele . </s> <s> Augustikuu , mingid tüübid käisid pidevalt siin taimi ostmas . </s> <s> Astelpajud , moodne värk . </s> <s> Mu isa on oma arust hästi moodne mees ka . </s> <s> Sel aastal läks umbes viiekümne tonni eest taimi untsu , aga see selleks . </s> </p>
<p> <s> Kuidas kassipoegi uputatakse ? </s> <s> Võtad pihku ja surud vee alla ja hoiad , kuni enam ei hinga ? </s> <s> Minu puhul välistatud . </s> <s> Olin kuulnud jubedaid lugusid sellest , kuidas juba nägijaid kassipoegi lihtsalt tiiki visatakse , kuidas need välja ujuvad , sest kassil on ju visa hing , ja pärast on tõbised või arengupeetusega . </s> <s> Mu onupoeg päästis kunagi ühe sellise tiigist , ja kass kõndis oma kõik kaheksa ja pool aastat , mis ta elas , nagu puujalaga karu - mütaki-mütaki . </s> <s> Ühtegi hiirt kätte ei saanud , ja söök tuli talle pudiks teha . </s> <s> Ja siis see lugu , mis Kariniga juhtus - ta ema oli lubanud , et uputab kassipojad ise ära , kui Karin ei julge , et võtab sõbranna ja viinapudeli ka appi ja . </s> <s> Ja kui Karin õhtul koju läks , leidis eest hunniku tühje pudeleid ja rõdul ämbri sees vettinud kehad ... </s> <s> Brrr . </s> </p>
<p> <s> Kõige targem on vist võtta mingi vana padjapüür , kivid sisse ja veeämbrisse . </s> <s> Ja pärast maha matta . </s> </p>
<p> <s> Sellised arutlused ? ! </s> <s> Minu peas ? </s> </p>
<p> <s> Ma ei taha olla seotud ühegi looma surmaga . </s> <s> Olen alati mõelnud , et inimest oleks lihtsam tappa kui looma . </s> <s> Ja kui näiteks filmis mõni loom surma saab , on palju kurvem kui siis , kui tapetakse inimene . </s> <s> Inimene on kuidagi rohkem selle ära teeninud , ikka midagi halba teinud , kunagi kuri või õel olnud , kasvõi korraks kurjalt ja õelalt mõelnud . </s> <s> Aga loom ei ole . </s> <s> Need kassipojad siin ammugi mitte . </s> <s> Kas nad üldse midagi peale sooja ema ja tissi mõelda on jõudnudki ? </s> <s> Ja mina ... </s> <s> Ei , ma ei saa . </s> <s> Ma tean , ma ei saa sellega hakkama . </s> <s> Äkki isa aitab ? </s> </p>
<p> <s> " Sinu kass , sinu mure , " ütles isa hoopis . </s> <s> Mulle tundus , et mitte eriti tõsiselt - talle lihtsalt meeldib vahepeal ülbet meest mängida . </s> <s> Olin kindel , et ta tegelikult aitab mind . </s> <s> Ta oli ju maapoiss . </s> </p>
<p> <s> Sorisin kapis voodipesu . </s> <s> See padjapüür ? </s> <s> See ? </s> <s> Tahtsin , et see oleks ilus padjapüür , millest neile surilina saab , aga päris uut ma ka võtta ei tahtnud . </s> <s> Äkki pärast tuleb veel jama . </s> <s> Et mis tänapäeval korralik voodipesu maksab jne. </s> <s> Üks triibuline paistis sobivat . </s> <s> Peened sinised triibud valgel taustal . </s> <s> Aga see ? </s> <s> Roosidega ? </s> <s> See oleks veel parem . </s> <s> See oli veel vana-vanatädi nii-öelda pärandus . </s> <s> Kui ta ära suri , jagati kogu tema staff sugulaste vahel laiali . </s> <s> Lapsi tal polnud . </s> <s> Ega midagi eriti jagada olnudki - endise politseibossu lesk , pärast Siberit sai kõige väiksemat pensioni . </s> <s> Mingi kuuskümmend rubla või nii , sellest ei elanud isegi siis korralikult ära . </s> <s> Enamus asjadest , mis temast jäid , läksid prügimäele või kaltsuks . </s> <s> Mina mäletan vana-vanatädi kehvalt , ta oli oma viimased aastad meil , ma olin siis teises klassis , kui ta suri . </s> <s> Ta elas põhiliselt voodis , eluaegse suitsetajana rögises ja kraaksus seal . </s> <s> Tema tuba oli alati umbne ja arstirohtude lõhnaga . </s> <s> Ta ei näinud enam õieti ja ei rääkinud ka eriti , ema muidugi viskas mokaotsast , et vanuse pärast ei jõudnud enam iriseda , et nagunii mõtles . </s> <s> Selline kokkuhoidlik ja targutaja tädi olevat olnud . </s> <s> See roosidega padjapüür tuletas mulle teda meelde . </s> <s> Aga ainult hetkeks . </s> <s> Sest selle padjapüüri tulevane funktsioon oli tähtsam . </s> <s> Need roosid olid ilusad . </s> <s> Roosad . </s> <s> Suured . </s> <s> Mõned väiksed tumerohelised lehed . </s> <s> Sobib , mõtlesin . </s> </p>
<p> <s> Isa tuli tuppa . </s> </p>
<p> <s> " Ema ju vahetas just voodipesu , " ütles ta . </s> </p>
<p> <s> " Ma vaatan midagi , mille sisse nad panna , " ütlesin . </s> </p>
<p> <s> " Puhast padjapüüri siis hakkad võtma , " noomis isa . </s> <s> " Ma just vaatasin , et mul ühed sokid hakkavad läbi minema . " </s> </p>
<p> <s> " Soki sisse siis , " ahmisin ma õhku . </s> </p>
<p> <s> " No ja siis ? </s> <s> See padjapüür peab veel kaua vastu . " </s> </p>
<p> <s> " Sellel on mitu hõredat kohta , " ei olnud ma nõus . </s> <s> Ühe hõredama koha olin küll leidnud , aga see riie oli vanaaegne ja korralik - ma ei imestaks , kui see veel tõesti paar aastat vastu peaks . </s> <s> Aga soki sisse - mitte iialgi ! </s> </p>
<p> <s> Isa läks magamistuppa ja tuli tagasi , üks sokk peos . </s> </p>
<p> <s> " Näe , siia peaksid nad mõlemad sisse mahtuma , nad on ju väikesed , " arutles ta minu poole tumesinist sokki sirutades . </s> <s> Sokk oli jalakujuline , järelikult polnud ta puhas . </s> <s> Sokivarbas oli väike auk . </s> </p>
<p> <s> " Lõpeta ära , mingi vana soki sees ma neid ikka ei uputa , " olin konkreetne . </s> <s> " Niigi on halb , et üleüldse neid uputama peab . </s> <s> Ma heameelega üldse ei teeks seda . " </s> </p>
<p> <s> " Padjapüüri ära küll võta , " viskas isa oma soki mulle voodi peale . </s> </p>
<p> <s> Vahtisin seda sokki . </s> <s> Masendav . </s> <s> Kuidas ta sedasi saab ? </s> <s> Kas talle ei lähe üldse korda , et ... ah , ma ei tahtnud kohe mõeldagi . </s> </p>
<p> <s> Kõndisin õue peal edasi-tagasi . </s> <s> Kassipojad , mõtlesin ma . </s> </p>
<p> <s> Miks ei sünnitanud Kõuts vaid ühte poega ? </s> <s> Paljud kassid ju toovad ainult ühe poja . </s> <s> Aga paljud toovad ka seitse tükki ... </s> <s> Nii et võiks olla õnnelik , et vaid kaks tuleb upudada ? </s> </p>
<p> <s> Miks just mina ? </s> <s> Ma ei taha ! </s> <s> Kust peaksin mina võtma õiguse otsustada , et sina elad ja sina mitte ? </s> <s> Kas see , et kassipoegade uputamine on tavaline viis kasside arvukust kontrolli all hoida , on mingi õigustus ? </s> <s> Äkki jumal karistab mind selle eest , nii et ma ise kunagi lapsi ei saagi ? </s> </p>
<p> <s> Äkki ei uputaks neid siiski ära ? </s> <s> Äkki siiski leiaks neile uued omanikud ? </s> <s> Ja kui ei leia , siis võiks nad ju magama panna . </s> <s> Arsti juures , esteetiliselt , vaikselt . </s> <s> Jah , just nimelt ! </s> <s> Ma ei tapa mitte ühtegi kassipoega ! </s> </p>
<p> <s> Loll mõte , sain ma siis aru . </s> <s> Teadsin ju , et ei suuda mingit paarikuust kassipoega lasta magama panna . </s> <s> Kuidas sa lähed arsti juurde , selline armas karvanässakas kaasas , ja maksad raha , et " tapke ta ära " ? </s> <s> Kujutasin ette , kuidas sõidan bussiga arsti juurde , kassipoeg näub mu süles , sest kardab sõitmist , inimesed vaatavad mind , et " oi kui armas " ja " mis ta nimi on " , ja terve tee kumiseb mu peas , et viin selle väikse tegelase surema ... </s> <s> Ei . </s> <s> Võimatu . </s> <s> Ma ei saaks sellega iialgi hakkama . </s> </p>
<p> <s> Isa telefon helises . </s> <s> Vaatasin - ema . </s> <s> Võtsin vastu , isa oli kusagil õues . </s> </p>
<p> <s> " Kuidas teil läheb ? " </s> </p>
<p> <s> " Normaalselt . " </s> </p>
<p> <s> " Kassipojad ? " </s> </p>
<p> <s> " Endises arvukuses . " </s> </p>
<p> <s> " Miks ? " </s> <s> Ema hääl oli lausa pahane . </s> <s> Sunnib mind mõrvariks või ? </s> </p>
<p> <s> " Ma ei tea . </s> <s> Isa ei liiguta üldse selles suunas . </s> <s> Ja ma ei tea , kas ma üldse tahaksin , et nad surevad . " </s> </p>
<p> <s> " Kullake , keegi ei taha . </s> <s> Aga sa ju tead , et sa ei saa neid ju endale jätta . </s> <s> Ja mina küll ei tea , kellele neid pärast jagada . </s> <s> Hea , kui ühestki lahti saad . " </s> </p>
<p> <s> Võtsin saunast punase ämbri , lasin kaevu juures vett täis ja viisin kolikambrisse . </s> <s> Otsisin sahvrist suure potikaane , mis ämbrile peale mahtus . </s> <s> Ettevalmistused missugused . </s> <s> Uneks on kõik ettevalmistused tehtud ... unelammas tapetud , tema elupäevad loetud , või kuidas see oli </s> </p>
<p> <s> Läksin õue . </s> <s> Kuhu nad pärast matta ? </s> <s> See peaks olema koht , kus kindlasti lähiaegadel ei kaevata , aga kus ka peal ei trambita . </s> <s> Nii et lillepeenar ei sobi . </s> <s> Ja selle suure kivi ümbrus ka mitte . </s> <s> Roosipõõsal olid mõned valged õied küljes , soe suvelõpp ju , uus sats . </s> <s> Roosiõied lõhnasid lapsepõlve järele . </s> <s> Tõmbasin mõnuga nende lõhna endale kopsudesse . </s> <s> Jah , roosipõõsa alla ma nad matangi , otsustasin . </s> </p>
<p> <s> Kivid . </s> <s> Kive oli tarvis . </s> <s> Kui palju ? </s> <s> Rohkem kui kassipojad kaaluvad , et kivid neid ikka põhja veaks . </s> <s> Kui palju kaaluvad kassipojad ? </s> <s> Kui palju kaaluvad kivid ? </s> <s> Valisin kruusahunnikust välja kaks kivi . </s> <s> Ilusad , siledad , ovaalsed . </s> <s> Enam-vähem ühesuurused . </s> <s> Enam-vähem kassipoja-suurused . </s> <s> Pühkisin need liivast puhtaks ja panin toas roosilise padjapüüri sisse . </s> <s> Padjapüür nägi välja lössis nagu jõuluvana kott , kus ainult üks kink sees . </s> </p>
<p> <s> Kõndisin kui kuri jõuluvana Kõutsi korvi juurde . </s> </p>
<p> <s> " Näu , " ütles Kõuts . </s> <s> Pojad magasid . </s> <s> Kõuts tõusis ja ronis korvist välja , ringutas end igapidi . </s> <s> Pojad isegi ei viiksatanud , tudisid , ninad üksteise kõhu all . </s> </p>
<p> <s> Kuidas ma seda teen ? </s> <s> Praegu ju saaks , Kõuts lubab mul neid ju puutuda küll . </s> <s> Aga kuidas ? </s> <s> Kuidas ? </s> <s> Kuidas ma võtan tema nähes kaks tema poega , panen kivide juurde padjapüüri sisse ja ... ei , ma ei saa . </s> <s> Panin padjapüüri oma voodi ette maha ja silitasin Kõutsi . </s> <s> Kõuts nautis natuke mu silitusi , siis läks kööki , kraapis oma liivakastis ja kuses lahinal ja pikalt . </s> </p>
<p> <s> Järgmisel hommikul äratas mind Kõutsi poegade vigin . </s> <s> Kõuts lakkus neid hoolega , neile see muidugi ei meeldinud . </s> <s> Täna on viimane päev neid uputada , mõtlesin . </s> <s> Homme ma seda teha ei suudaks . </s> </p>
<p> <s> Vaatasin , kuidas Kõuts neid lakkus ja sättis , kuni pojad vaiksemaks jäid . </s> <s> Ajasin end püsti . </s> <s> Isa asjatas köögis . </s> </p>
<p> <s> " Sa ka kohvi tahad ? " küsis ta . </s> </p>
<p> <s> " Heameelega , " vastasin . </s> </p>
<p> <s> Kõuts tuli kööki , läks välisukse juurde ja lakkus oma vasakut esikäppa . </s> <s> Hoolikalt , varbavahed ja küünealused ja . </s> </p>
<p> <s> " Näu , " ütles ta siis . </s> </p>
<p> <s> " Tahad õue ? </s> <s> No mine siis , " tegin talle ukse lahti . </s> <s> Kõuts läks , aeglaselt , ringi vahtides ja ninaga õhku vedades . </s> <s> Ta polnud ju kuskil kaks päeva üldse õue saanud . </s> </p>
<p> <s> " Noh , " pöördusin ma isa poole . </s> <s> " Teed selle asja ära ? " </s> </p>
<p> <s> " Miks mina ? </s> <s> Sa mine otsi nad välja . </s> <s> Kuhu sa selle soki panid ? " </s> </p>
<p> <s> " Soki sisse ma neid küll ei pane . " </s> </p>
<p> <s> " No pane siis kuhu tahad , " ütles isa , tõstis jala üle põlve ja jõi lurinal kohvi . </s> </p>
<p> <s> Nüüd või mitte kunagi , mõtlesin ma . </s> <s> Ja teadsin : nüüd . </s> </p>
<p> <s> Läksin tuppa Kõutsi korvi juurde . </s> <s> Seal nad olid , üksteise kaisus . </s> <s> Soojad ja siledad , haprad ja väetid . </s> <s> Võtsin triibulise ja panin padjapüüri sisse . </s> <s> Siis ühe tumehallidest . </s> <s> On see ikka tüdruk ? </s> <s> Need kaks tumehalli olid nii sarnased . </s> <s> Võrdlesin nende sabaaluseid ja pistsin tüdruku triibulise kõrvale . </s> <s> Poiss jäi korvi põhja vigisema ja sooja otsima . </s> <s> Tõusin . </s> <s> Kassipojad vajusid padjapüüri põhja kivide juurde . </s> </p>
<p> <s> " Seo sõlm peale , muidu ronivad välja , " soovitas isa ukselt . </s> </p>
<p> <s> Sidusin . </s> <s> Pojad viiksusid , padjapüür oli kuidagi eriliselt sile ja meeldejäävalt pehme mu peos . </s> <s> Läksin kiiresti , väga kiiresti kolikambrisse , tõstsin veeämbrilt kaane , pistsin padjapüüri kassipoegadega ämbrisse , kaas kähku peale , ja kiiresti , kiiresti , tagasi vaatamata tuppa . </s> </p>
<p> <s> Jooksin köögikapi juurde , haarasin sealt pooliku konjakipudeli ja võtsin mehise sõõmu . </s> </p>
<p> <s> " Sa jood hommikult vara konjakit kohe või , " tegi isa imestunud nägu . </s> </p>
<p> <s> " Jah , ma ... " habisesin , konjakipudel ühes , kork teises käes . </s> <s> Kurk kuumas konjakist . </s> <s> " M-ma p-pole ju e-elu sees mitte kedagi tap-p-nud ! " </s> </p>
<p> <s> " Oh sind , " patsutas isa mulle naeratades õlale . </s> <s> Mis tal viga naerda . </s> <s> Elu jooksul kümneid sigu ja lambaid tapnud . </s> <s> Ja ühe koera , kellel tuli pähe kasvaja . </s> </p>
<p> <s> Valasin sortsu konjakit oma kohvitassi ja istusin köögitoolile . </s> <s> Olin ikka veel öösärgis . </s> </p>
<p> <s> " Kuidas teil kodus kassipoegi uputati , kui sa väike olid ? " küsisin isalt . </s> </p>
<p> <s> " Ei uputatudki . " </s> </p>
<p> <s> " Aga neid siis liiga palju ei saanud või ? " </s> </p>
<p> <s> " Ei tea , meil olidki sellised ahtrad kassid , et tõid paar poega ainult . </s> <s> Eks neid jäi auto alla ja kadus lihtsalt ära ja . </s> <s> Paaril korral murdis naabri kass pojad maha . " </s> </p>
<p> <s> Rüüpasin kohvi . </s> <s> See konjakitilk oli vist liiast , kohvi maitse oli hoopis teistsugune . </s> <s> Hea ja tuttav igatahes mitte . </s> <s> Tundsin , et vajasin praegu just midagi tuttavat ja turvalist . </s> <s> Kõhus oli soe , aga näpud ja varbad olid lausa jääs . </s> </p>
<p> <s> Mingi auto sõitis hoovi . </s> <s> Mihkel . </s> <s> Isa sõber ja äripartner . </s> </p>
<p> <s> " Pane ennast riidesse , kaua sa niimoodi öösärgis löperdad , " ütles isa mulle . </s> <s> Võtsin kohvitassi kaasa ja läksin tuppa . </s> <s> Allesjäänud kassipoeg niutsus tasakesi . </s> <s> Vaatasin teda eemalt . </s> <s> Lähedale ei läinud . </s> <s> Mul oli häbi . </s> <s> Väga häbi . </s> <s> Tundsin end rõveda ja halvana . </s> <s> Mis tundsin , ma ju olingi rõve ja halb ! </s> <s> Olin uputanud kaks täiesti süütut kassipoega . </s> </p>
<p> <s> Kaua nad upuvad ? </s> <s> Kümme minutit ? </s> <s> Pool tundi ? </s> <s> Ma ei teadnud seda . </s> </p>
<p> <s> Kuulsin isa koos Mihkliga kööki astuvat . </s> </p>
<p> <s> " Kohvi tahad ? " küsis isa hääl . </s> </p>
<p> <s> " Tassikese vast võtaks , " arvas Mihkli hääl . </s> <s> " Näh , kass , jookseb lausa jalgu . " </s> </p>
<p> <s> Kõuts jooksis kergel kõnnakul tuppa . </s> <s> " Näu , " ütles ta rõõmsalt ja hüppas mulle sülle . </s> <s> Kõutsi karv oli jahe ja lõhnas hommikuse õue järele . </s> <s> Sügasin teda kõrva tagant ja kurgu alt . </s> <s> Kõuts tegi paar nurru , siis volksas korvi . </s> </p>
<p> <s> Kas ta saab aru , et midagi on valesti ? </s> <s> Äkki oskab ta loendada ? </s> <s> Äkki ta saab aru , et mina olen tema poegade kadumise taga ja tuleb mulle kallale ? </s> <s> Või ei luba mul enam oma poega puudutada ? </s> <s> Ega ennastki ? </s> </p>
<p> <s> Kõuts otsis korvis endale mõnusamat asendit . </s> <s> Või otsis kadunud poegi ? </s> <s> Ei saanud aru . </s> <s> Päris kaua sebis , enne kui maha heitis . </s> </p>
<p> <s> " Näu , " ütles Kõuts korvist minu poole vaadates . </s> </p>
<p> <s> " Noh , mis viga ? </s> <s> Kõik on korras , " püüdsin teha rahulikku häält , kui teda silitasin . </s> <s> Silitavas peopesas oli ikkagi süüdlase tunne . </s> </p>
<p> <s> " Näu , " ütles Kõuts veelkord ja hakkas oma allesjäänud poega lakkuma . </s> <s> Poeg oli tissi üles leidnud , matsutas ja paistis , et tunneb end hästi . </s> <s> Võib ikka jube mõnus ema kaisus olla , kui ema on selline soe ja pehme ja karvane , nagu Kõuts , mõtlesin . </s> </p>
<p> <s> Päike paistis , hilised ritsikad saagisid , vares kraaksatas mõned korrad ja mingi lind üritas laulda . </s> <s> Kusagil metsa taga põrises traktor . </s> <s> Kõik oli nagu alati , hästi rahulik , nagu maal ikka . </s> </p>
<p> <s> Tõin kõrvalhoonest labida . </s> <s> Raiusin roosipõõsa alt murust välja nelinurkse murulapi ja tõstsin kõrvale . </s> <s> Kaevasin auku . </s> <s> Mulla soputasin roosi alumiste okste vahele . </s> <s> Kogemata raiusin ühe roosipõõsa juure läbi . </s> </p>
<p> <s> " Sorri , roosipõõsas , " ütlesin , ja hakkasin siis nutma . </s> <s> Pisarad olid suured ja kuumad . </s> <s> Isa kolas Mihkliga kusagil siin lähedal , ma ei tahtnud , et nad mind nutmas näeksid . </s> <s> Võtsin jakitaskust päikeseprillid ja panin ette . </s> <s> Kaevasin . </s> <s> Pisarad tilkusid prilliklaasidele ja valgusid seal laiali , ma ei näinud midagi . </s> <s> Võtsin prillid eest , nühkisin neid veidi jakisabaga ja kaevasin edasi . </s> <s> Kaevasin päris kaua . </s> </p>
<p> <s> Tõin kolikambrist ämbri . </s> <s> Padjapüüri ots ulatus ämbrist välja . </s> <s> Panin ämbri roosipõõsa juures maha ja tõstsin kaane pealt . </s> <s> Ei mingit liikumist . </s> <s> Aga peaaegu tund oli ju möödas ka . </s> <s> Tõstsin padjapüüri ämbrist . </s> <s> Vesi nirises laiade jugadena padjapüürist välja . </s> <s> Riie oli märg ja liibus vastu väikseid kassikehi . </s> <s> Oli aimata , kus on pea ja kus algab keha ... </s> <s> Ma ei tahtnud seda vaadata . </s> <s> Panin kompsu auku ja raputasin mulda peale . </s> </p>
<p> <s> " Palun vabandust , et ma teid ära uputasin , " pobisesin läbi pisarate . </s> <s> " Palun vabandust , et see elu teile nii lühikeseks jäi . </s> <s> Ma soovin , et kui te uuesti sünnite , on teie elu rõõmus ja pikk . </s> <s> Palun vabandust , palun vabandust . " </s> <s> Jätkasin selles stiilis pobinat , pisarad voolamas , kuni padjapüür oli mullaga kaetud . </s> <s> Siis tõstsin murutüki kõige peale ja vajutasin tasaseks . </s> <s> Murdsin lillepeenralt kaks õit - ma ei tea , mis nende nimed on , sellised õhukesed ja õrnad sügislilled - ja panin hauale . </s> </p>
<p> <s> Mu nägu oli täiesti märg , pisarad tilkusid lõua otsast kõhule . </s> <s> Löristasin nina , valasin ämbri jasmiinipõõsasse tühjaks ja läksin tuppa . </s> </p>
<p> <s> " Noh , kuidas läheb ? " helistas Birgit . </s> </p>
<p> <s> " Mis ta läheb , normaalselt . " </s> </p>
<p> <s> " Kuidas Kõutsi pojad elavad ? " </s> </p>
<p> <s> " Ainult üks ongi alles . " </s> <s> - Öelda talle , et mõrtsukas olin mina ? </s> </p>
<p> <s> " Oh ... </s> <s> Kurb . " </s> </p>
<p> <s> " Muidugi . " </s> <s> - Ei ütle siiski . </s> </p>
<p> <s> " Muide , tead , kes kolmandasse tuppa lubas tulla ? - Krissu . " </s> </p>
<p> <s> " Ega ta kassi vastu allergiline ei ole ? " </s> </p>
<p> <s> " Minu teada mitte . </s> <s> Sa tahad ikka Kõutsi kaasa võtta ? " </s> </p>
<p> <s> " Loomulikult , ta on ju minu kass . </s> <s> Mis ta siin maal ikka teeks . </s> <s> Varsti on väljas külm ka ja . " </s> </p>
<p> <s> " Aga ta on ju õues käima harjunud . " </s> </p>
<p> <s> " Nüüd , kui tal pojaga nii palju tegemist on , olekski õige aeg teda jälle tubaseks harjutada . " </s> </p>
<p> <s> " No eks sa tea ise . </s> <s> Kuule , miks sul eile telefon väljas oli ? </s> <s> Nägin eile Tartsi , küsis sinu järele , et olevat terve päeva sind kätte tahtnud saada . " </s> </p>
<p> <s> " Okei , ma helistan talle . " </s> </p>
<p> <s> " Kuule , a tule täna juba Tallinna , Reks lubas enda juures väikse istumise teha , tal on nüüd uus erakas , jumalast normaalne pleiss , Kalamajas . </s> <s> Kaua sul läheks ? " </s> </p>
<p> <s> " Ei , ma täna ikka ei tule . </s> <s> Homme . </s> <s> Kuskil nelja ajal olen kohal . </s> <s> Helista mulle , eks ? " </s> </p>
<p> <s> Viskasin end voodile sirakile . </s> <s> Kõuts hüppas mulle kõhu peale . </s> <s> Kohendasin ennast , sättisin padja selja taha ja kõhvitsesin Kõutsi kurgu alt . </s> <s> Poeg vigises korvis . </s> <s> Kõuts vaatas korvi poole , siis minu poole . </s> </p>
<p> <s> " Noh , oled ema või ei ole ? " küsisin talt . </s> </p>
<p> <s> Kõutsi kõrvad liikusid , silmadest paistis ragisev ajutegevus . </s> <s> Ta ronis korvi , haaras poja hambusse ja tõi selle ka minu sülle . </s> </p>
<p> <s> Missugune usaldus ! </s> <s> Ja mis olin teinud mina ! </s> <s> Silme ette kerkis pilt märjast padjapüürist , mis liibus vastu väikseid kehasid ... </s> <s> Teadsin , et sellest pildist ei saa ma kaua lahti . </s> </p>
<p> <s> Löristasin jälle nutta . </s> </p>
<p> <s> Tahtsin Kõutsile öelda , et ma ei tee seda enam kunagi , aga sõnad ei tulnud suust . </s> <s> Lihtsalt silitasin teda ja pisardasin nagu puberteet . </s> <s> Kõuts nurrus ja lakkus tissi otsas tudivat poega . </s> </p></div2>
        <div2 type="alaosa"><head> Nagu iga teinegi </head>
<p> <s> Avan silmad . </s> <s> Sein . </s> <s> Tuttav tapeet - järelikult kodu . </s> <s> Hingata kergendatult ? </s> <s> Silmad on paistes , näen oma alumisi laugusid . </s> <s> Jälle sai magama mindud , nii et meiki maha ei võtnud . </s> <s> Keeran ennast selili . </s> <s> Lagi . </s> <s> Panen silmad tagasi kinni , sest selle liigutamise peale oleks peast nagu nuga läbi löödud . </s> <s> K on samuti ärganud , saan aru , kui tema käsi mu kõhule liigub . </s> </p>
<p> <s> Eile sai jälle kakeldud , meenub . </s> <s> Ei tea , kas kusagilt sinine ka on ? </s> <s> Näkku ta vist ei löönud . </s> <s> Või lõi ? </s> <s> Ei mäleta . </s> </p>
<p> <s> Läheks vanni ? </s> <s> Ilgelt sitane on olla , ilgelt . </s> <s> Aga ma ei viitsi end liigutada . </s> <s> Oleks , et saaks magada . </s> <s> Aga und ei ole . </s> <s> Ärkvelolekut kah õiget pole . </s> <s> Tahaks olla hästi pisike ja kaduda linade vahele ära , kuhugi hästi nurka , et keegi ei leiaks . </s> <s> Ära . </s> <s> Ja pärast , kui enesetunne paremaks on läinud , normaalsuuruses siia voodisse tagasi tulla . </s> <s> Või ka mitte . </s> <s> Hea enesetunne aga on kusagil mägede taga . </s> <s> Saaks väikse lonksu õlut , ehk hakkaks parem ? </s> <s> Aga ma ei suuda end liigutada . </s> <s> Ei jõua end sundida ka . </s> </p>
<p> <s> Seda , kui ma esimest korda elus nägin purjus inimest , ma ise ei mäleta . </s> <s> Ema mäletab . </s> <s> Ütles , et ma olla olnud tookord kuskil kolmene . </s> <s> Seisime emaga bussipeatuses ja üks mees koperdas sinna . </s> <s> Tuikus ja ajas suust mingit soga välja . </s> <s> Ja ma olin küsinud , et emme , kas see onu on haige . </s> </p>
<p> <s> Teist korda mäletan ma ise . </s> <s> Olime mingil vabaõhuüritusel , ma olin umbes neljane ja tahtsin pissile . </s> <s> Läksime emaga metsa alla . </s> <s> Metsas voolas oja , selline pisike , vaevalt viis senti sügav . </s> <s> Seal oja ääres , põõsastes , ma oma asja ära ajasingi . </s> <s> Siis ilmus sinna üks tädi , mäletan , et tal oli seljas hele tolmumantel ja ta kartulikoorekarva juuksed olid sorakil . </s> <s> Meid nähes avastas ta , et ka tema tahab pissile , kükitas maha , aga kaotas tasakaalu ja veeres ojja . </s> <s> Ema vedas mind kähku sealt minema , hoolimata mu murest - tädi kukkus ju maha , tal oli halb olla , aga ema üldse ei hoolinud sellest . </s> <s> Hoolimatus polnud üldse mu ema moodi . </s> <s> Mäletan siiamaani selle tädi kuju seal , kössis , tolmumantlis pepu püsti , nägupidi ojas . </s> </p>
<p> <s> Mõtlen sellele tädile mõnikord , kui mul väga halb olla ja üsna mitu tundi mälust kadunud on . </s> <s> Mõtlen , et kas ma olen juba umbes samas staadiumis , et äkki eristab tema ja minu purjuspäist käitumist vaid oja puudumine - ma joon linnas , mitte metsas . </s> </p>
<p> <s> Läbi seina kuulen naabreid liikumas ja rääkimas . </s> <s> Mis päev täna on ? </s> <s> Ma ei tea . </s> <s> Üür on jälle maksmata . </s> <s> Ma tean . </s> <s> Mis siis . </s> <s> Tõstke välja , kui tahate . </s> <s> Sitta te tõstate . </s> <s> Naaberkorteris on üürivõlg juba üle kümne tonni , keegi pole tõstnud . </s> <s> Pealegi maksame me ju ära , kui jälle raha saame . </s> <s> Mõnikord saame . </s> <s> Üle-üleeile näiteks saime . </s> <s> Aga selle raha kulutamise top-kümnesse küll üürimaksmine ei jõudnud </s> </p>
<p> <s> K ütles , et kolm tuhhi sellest rahhist võiks teenima panna . </s> <s> Et käituks ikka nagu inimesed käituvad , investeeringud ja muu . </s> <s> Loomulikult kasiino , mis siis veel . </s> <s> Olime juba enne svipsis . </s> <s> Tegelikult - mis svipsis , see on pagana leebelt öeldud . </s> <s> Olgem ausad : mina olin rahasaamisest saadik juba üsna mitu korda purju ja kainesse ja tagasi purju sõitnud , edasi-tagasi . </s> </p>
<p> <s> K astus hoogsal sammul kasiino poole , mina tippisin oma tikk-kontstel järele . </s> <s> Tahtsin suitsu , K ütles , et kasiinos ostame . </s> <s> Kasiinos on ju pea neli korda kallim , mõtlesin ma , aga ei öelnud midagi . </s> <s> Olime nii väge ja rikkust täis , ees terendas ilus tulevik , kus kõik uksed lahti ja kõik inimesed ilusad , ja kõik naljad tõeliselt kuumad . </s> <s> Isegi lumelörts , mis taevast alla sadas , oli päikese värvi . </s> <s> Napsuse peaga on maailm üldse kuidagi selgete värvidega ja ilusam kui muidu . </s> <s> Arusaadavam . </s> <s> Rõõmsam . </s> <s> Õigem . </s> <s> Minu oma . </s> </p>
<p> <s> Mis teeb inimesest selle , keda peetakse joodikuks ? </s> <s> Sõna " joodik " toob mulle silme ette hallides riietes kakerdava vanamehe , haisva , räpase ja möliseva . </s> <s> Aga kui inimene on puhas , siis ta nagu ei olekski joodik , hoolimata sellest , kas ta on pidevalt purjus või mitte . </s> </p>
<p> <s> Mina ei ole ju joodik , ärge ajage naerma . </s> <s> Ma olen täiesti tavaline inimene . </s> <s> Nagu iga teinegi . </s> <s> No näidake mulle keegi , kes üldse ei joo ja täiesti normaalne on ? ! </s> </p>
<p> <s> Magada tahaks , aga Une-Mati on must ära pöördunud . </s> <s> Võdisen seesmiselt , jube on olla . </s> <s> Mitte ainult pea , üleni on valus ja vastik . </s> </p>
<p> <s> Ei , ikkagi vanni tahaks rohkem kui magada . </s> </p>
<p> <s> Pohmas peaga on vannis hoopis teine olla . </s> <s> Sa nagu saad puhtaks ja ei saa ka . </s> <s> Vesi voolab ja dušigeel vahutab , aga seda rõõmsat õhetust ei tule , mis tavaliselt , ainus , mis muutub , on , et süda võib kloppima hakata . </s> </p>
<p> <s> Ja teinekord läheb hulk aega , enne kui suudad end pesema sundida . </s> <s> Lihtsalt kügeled seal vannis ja tunned , et pead täidab ajutühi ruum . </s> <s> Sest ühtegi mõttekildu , mis reaalseks mõtteks võiks vormuda , su aju genereerida ei suuda . </s> <s> Vaid üksikud sõnad , mida teinekord poolvaljusti pomised . </s> <s> Tavaliselt täiesti kontekstivabad , nagu näiteks " siseministeerium " . </s> <s> Või " pseudomaniakaalne " . </s> <s> Või " eksistents " . </s> <s> Või " persse " . </s> <s> Või " issand jumal " . </s> <s> Mõnikord ei viitsi korkigi ette panna ja värised , kananahas kõhnad kintsud tudisemas ja pehmed tissid vastu põlvi , vannipõhjas , ja vaatad , kuidas vesi äravooluauku jookseb . </s> </p>
<p> <s> Täna ei suuda ma midagi . </s> <s> Ei tahagi midagi suuta . </s> <s> Ega viitsi end suutmiseks sundida . </s> </p>
<p> <s> Kasiinos läks nagu tavaliselt . </s> <s> Mina mängisin loomulikult ruletti , K Black Jacki . </s> <s> K andis mulle viissada krooni . </s> <s> Panin neljale ja siis paarisnumbritele . </s> <s> Paaril korral isegi võitsin , nii et mingil hetkel oli mul koguni üle tuhande . </s> <s> Aga loomulikult oli tarvis vahepeal jooki osta . </s> <s> Viskit muidugi , mitte just kõige kallimat , aga kaugeltki mitte ka kõige odavamat . </s> <s> Sinna läks üsna mitu raha . </s> <s> Ja siis hakkasin ma kaotama . </s> <s> Nagu alati . </s> <s> Ei , kohe ma ju ei kaotanud , oli üsna mitu laineharja ju . </s> </p>
<p> <s> Oot , ühe žetooni panin ma ju käekoti sisemisse lahtrisse Jaa , minu meelest ma isegi ei vahetanud seda ära ! </s> <s> Niisiis peaks mul viissada krooni salaraha olema ! </s> <s> See mõte teeb isegi mu praeguse olukorra söödavamaks . </s> <s> Viitsin end isegi liigutada , see tähendab , siiski ainult vasakut kätt , mis on kuidagi ebamugavalt keha alla jäänud . </s> <s> Ja lükkan K-i käe oma kõhult ära . </s> <s> See liigub muidugi kohe tagasi . </s> <s> Teist korda ei viitsi lükkama hakata . </s> <s> Tühjast tüli . </s> </p>
<p> <s> Ruletilaua ääres , minu kõrval , seisis üks vanem mees . </s> <s> Selline soliidne . </s> <s> Hallis ülikonnas . </s> <s> Lõhnas hästi . </s> <s> Vist venelane . </s> <s> Või vähemalt venekeelne . </s> <s> Tavaliselt ma ei huvitu neist , kes mu kõrval mängivad . </s> <s> Nüüd aga oli see ignoreerimine suht-koht keeruline , sellest vanast lausa õhkus mingit erilist fluidumit , ma tundsin kuidagi kehaga , et ta on mu lähedal . </s> <s> See segas mind ja ma kaotasin . </s> <s> Jätsin paar ringi vahele , vaatasin niisama . </s> <s> Vana mängis ettevaatlikult , pani äärtesse . </s> </p>
<p> <s> K käis minu juures ja võttis mult mu viimased sajased žetoonid . </s> <s> Et tal hakkab nüüd vedama ja ta annab mulle pärast tagasi . </s> <s> Jäin oma kohale istuma , mis siis , et ilma ühegi žetoonita . </s> <s> Lihtsalt istusin , suitsetasin ja vahtisin mängu . </s> </p>
<p> <s> Ja siis korraga teadsin ma , et tuleb neli . </s> <s> Teadsin , teadsin . </s> <s> Nii pea kui kõhuga . </s> <s> See oli täielik nelja eelaimus . </s> <s> Mõnikord tuleb napsutades selliseid kummalisi , peaaegu et selgeltnägijalikke hetki . </s> <s> Sa kas saad aru elu mõttetusest või taipad äkki , missuguse kivi all õnn peidus on . </s> <s> Aga paraku ei saa seda hetke jäädvustada , ja vägagi harva on kaine peaga meeles , et selline suurhetk üleüldse olemas oli . </s> </p>
<p> <s> " Pane neljale , " ütlesin sellele vanamehele . </s> <s> Ta kergitas kulme ja naeratas . </s> <s> " Tšetõre , " ütlesin . </s> <s> Vana muigas , aga pani . </s> <s> Ja tuligi neli . </s> <s> Vana võitis . </s> <s> Ta oli sajase pannud . </s> <s> Ja vaatas mind kui üleloomulikku tegelast . </s> <s> Mul oli natuke uhke ja natuke filmilik tunne , kui ta võiduhunnikust ühe sajase mulle andis . </s> <s> Andsin sellele plastkettale kerge kuiva musi ja panin viiele . </s> <s> Filmilik tunne kestis . </s> <s> Minu kuulsuse viisteist minutit olid käes . </s> <s> Ma pole elu sees viiele pannud , ma ei tea , miks ma seda nüüdki tegin . </s> <s> Pärast mind pani üks teine tüüp ka viiele , koguni kolm sajast . </s> </p>
<p> <s> Võit . </s> </p>
<p> <s> Täitsa lõpp , sellist asja polnud varem olnud ! </s> </p>
<p> <s> Vene vanamees lasi mulle ühe viski tuua . </s> </p>
<p> <s> Siis ma peitsingi ühe viiesajase žetooni kotti . </s> <s> Aga mu õnn oli väga üürike . </s> <s> Filmilik tunne kadus , alles jäi tavaline tuikamine peas , mis on siis , kui oled mitu päeva kõvasti joonud . </s> <s> Ma kaotasin kõik . </s> <s> Mitte küll päris järjest , aga enam-vähem . </s> <s> Aeg-ajalt vahetasime vanaga pilkusid , kas siis tunnustavaid või kaastundlikke , vastavalt seisule . </s> <s> Ja samal ajal muudkui limpsisin viskit . </s> <s> Selleks kellaks , kui kõik maha mängitud , olin juba sellises seisundis , et ei mäletanudki seda viiesajast peidu-žetooni . </s> <s> Õnneks . </s> </p>
<p> <s> Ja siis tuli sinna K. Ta oli mind vist ka enne ligiastumist jälginud : pilk , mis minult vene vanamehele ja sealt mulle tagasi vilksas , reetis . </s> <s> Ja see ei tõotanud midagi head . </s> </p>
<p> <s> K-i käsi liigub mööda mu kõhtu allapoole . </s> <s> Mine persse , mõtlen , aga ei ütle midagi . </s> <s> Isegi ei liiguta . </s> <s> Ma tahan siit ära . </s> <s> Ma tahan ära K-i juurest . </s> <s> Mis siis , et ma teda tegelikult armastan . </s> <s> Muidugi armastan , miks ma siis muidu temaga koos elan . </s> <s> Ja tema armastab mind ka . </s> <s> Kõik meie tülid tulevad ju tegelikult sellest , et me kardame teineteist kaotada . </s> </p>
<p> <s> Aga armastus pole ju ometi mingi patoloogiline pidev seisund , mis kogu aeg kestaks , mis kõik armastatus ilusaks ja heaks teeks . </s> <s> Sellepärast tahangi ära . </s> <s> Kaugele . </s> <s> Tahan puhata . </s> <s> Eelkõige K-st . </s> <s> Aga minust pole asja isegi mitte kempsuminemiseks , rääkimata siis kuhugi kaugemale kadumisest . </s> <s> Üritan mõelda millelegi leebele ja ilusale , näiteks päikesepaistelisele heinamaale . </s> <s> Sisendan endale , et see aitab . </s> </p>
<p> <s> Ma ei tea , kas tegelikult aitab . </s> </p>
<p> <s> K-i käsi silitab mind . </s> </p>
<p> <s> Ma ei taha K-ga seksima hakata . </s> <s> Tema käsi on minu jaoks vastik . </s> <s> Ja ta ise ka . </s> <s> Üleni . </s> <s> Püüan mitte mõelda , et ka tema on pohmaselt ligane nagu minagi , sest vaid mõte sellele ligasusele paneb seest keerama . </s> <s> Nagu muidu ei keeraks Ja see pole ainus mõte , mis minu jaoks K-i puudutused vastikuks teeb . </s> </p>
<p> <s> Olen kui suur tükk elavat frigiidsust . </s> <s> Apaatset , masendunud frigiidsust . </s> <s> Keeran end seljaga K-i poole . </s> </p>
<p> <s> Kui tihti pidutseda , oled kogu aeg nagu svipsis . </s> <s> Ka siis , kui tegelikult ei ole , ka siis , kui tegelikult on viimasest napsutamisest üsna mitu pikka päeva möödas . </s> <s> Teinekord on just pärast neid mitut pikka kainet päeva eriti vatine ja imelik olek , ja siis mõtled , et kas madalrõhkkond või mis . </s> <s> Pillad asju käest ja ei saa aru , mis räägitakse . </s> <s> Tegelikult on see , nagu K ütleb , vähese viina viga . </s> <s> Tal on vist õigus , sest väike klähv teeb olemise paremaks , paneb asjad paika . </s> <s> Just väike klähv , mitte suur ; suur on juba joomine . </s> <s> Aga väike klähv annab elule pisikese lisaväärtuse . </s> </p>
<p> <s> Aga mitte iga päev . </s> </p>
<p> <s> Mina andsin oma elule lisaväärtust tervelt kaks aastat . </s> <s> Iga päev . </s> <s> Keegi koputas mu peale , see on kindel . </s> <s> Sest kui ülemus haisu ninna sai , algasid jamad . </s> <s> Ta oli kuradi tähelepanelik . </s> <s> Ja heitis igasugu asju ette . </s> <s> Just selliseid vigu , mida ta poleks tähelegi pannud , kui poleks teadnud , et ma vaikselt tipsutan . </s> </p>
<p> <s> Ja siin ma olen . </s> <s> Kodus , st üürikorteris . </s> <s> Istun siin ja ei tee suurt midagi . </s> <s> Elule lisaväärtust ei saa kaugeltki iga päev anda . </s> <s> Söögigagi on teinekord kitsas . </s> <s> Lihtsalt raha pole iga päev . </s> <s> Tööle ei viitsi minna , ja kes mind võtakski . </s> <s> Võibolla keegi ka võtaks , ma ei tea , ma pole end pakkumas käinud . </s> <s> Aga vaevalt see töö , mida mulle pakutaks , midagi eriti head oleks . </s> <s> Kaheksa tundi järjest kassas istuda , kahe tonni eest kuus , näiteks . </s> <s> Või midagi taolist . </s> <s> Tänan , ei . </s> </p>
<p> <s> Ka K-l pole õiget tööd , ainult hiilgavad äriplaanid , mis peavad teinekord isegi vastu . </s> <s> Mõnda aega . </s> </p>
<p> <s> Ja nii me istume kahekesi nagu kaks penskarit . </s> <s> Tundub , nagu oleksime olnud koos mitu sajandit . </s> <s> Tegelikult küll vaid kaheksa aastat . </s> <s> Ma ei tea , kas seda on palju . </s> </p>
<p> <s> Kasiinost tulek on mul väga ähmaselt meeles . </s> <s> Takso oli vist . </s> <s> Ja kusagilt võtsime viskit juurde . </s> <s> Ja hommikuks õlut . </s> <s> K oli küll võitnud , kahe ja poole tuhhi asemel oli tal taskus neli ja kolmsada millegagi , aga talle paistis sellest ikka veel vähe olevat . </s> <s> Igatahes vigises ja vingus mu kallal , ja ma ei saanud algul aru , miks . </s> <s> Kui koju olime jõudnud , sain . </s> </p>
<p> <s> " Mis liini sa selle vanamehega seal ajasid ? </s> <s> Sa tead ka , kes ta on ? </s> <s> Misasja on sul võõraste meestega jahtida ? " </s> <s> Ja nii edasi . </s> </p>
<p> <s> Mina ei teadnud , kes see vana oli . </s> <s> Ei tea nüüdki . </s> <s> Ei huvita ka . </s> <s> Ka eile ei huvitanud . </s> <s> Millegipärast aga arvas K teisiti . </s> </p>
<p> <s> Loomulikult hakkasin ma kohe nutma , kui ta mind esimest korda lõi . </s> <s> Igaks juhuks , äkki siis lõpetab kiiremini . </s> <s> Karjusin igasugu sodi suust välja , et armastan ainult teda , K-d , ja et ma ei taha kedagi teist jne , aga ta lõi uuesti . </s> <s> Ja uuesti . </s> <s> Sodi oli see jutt selles mõttes , et ma tahaks näha inimest , kes tõesti peksa saades armastust tunneks . </s> <s> Mõni masohhist ehk . </s> <s> Aga mina pole masohhist . </s> <s> Kahjuks ? </s> </p>
<p> <s> Pugesin voodisse , seina äärde , tõmbasin end kerra ja nutsin end magama . </s> <s> K togis mind paar korda , aga mitte eriti kõvasti . </s> <s> Lihtsalt solvavalt , mitte valusalt . </s> </p>
<p> <s> Vihkasin K-d . </s> <s> Siiralt . </s> <s> Südamest . </s> <s> Vastik mees , kompleksides türa selline , ainult pekstes tunneb , et on minust üle , et tal on minu üle võimu , et ta ülepea on keegi . </s> </p>
<p> <s> Ma tean , et ta tegelikult kardab . </s> <s> Kardab , et ma leian kellegi , kes pakuks mulle stabiilsemat elu , kellega poleks üks päev pidu ja teine päev paast . </s> </p>
<p> <s> Ma ei tea , kas ma tegelikult peaks vastu , kui mu elu olekski stabiilne . </s> <s> Võibolla oleks ma siis igavlev koduperenaine . </s> <s> Ja jooks veel rohkem kui ma praegu joon . </s> </p>
<p> <s> Ja ma ei tea , kas keegi , kes stabiilset elu hindab ja seda pakkuda võiks , üleüldse minust hooliks ? </s> <s> Vaevalt . </s> </p>
<p> <s> Ma tahaks õlut . </s> <s> Kasvõi vett . </s> <s> Midagigi . </s> <s> Ei tea , kas K tooks mulle , kui ma ütleksin ? </s> <s> Tema käsi on julgelt mu jalgevahel . </s> <s> Üritan end tema eest ära keerata , see ei õnnestu . </s> <s> Ta on minust tugevam . </s> </p>
<p> <s> " Noh , mis on siis ? </s> <s> Kuule , kallis , ära nüüd No palun anna andeks , ma tõesti palun andeks . </s> <s> Ma tõesti enam ei löö sind . </s> <s> Mitte kunagi , ausalt . </s> <s> Mitte kunagi . </s> <s> Kas sa annad mulle andeks ? " </s> </p>
<p> <s> Suudlused mu kaelale , õlale , seljale Ma peaksin vist olema peale seda kui sulavaha , nõretava pilguga K-le otsa vaatama ja andestama ? </s> <s> Mitmendat korda juba ? </s> <s> Ma ei mäleta . </s> <s> Kas tema mäletab ? </s> </p>
<p> <s> Unistagu edasi . </s> </p>
<p> <s> " Nooh ? " küsib K. </s> </p>
<p> <s> Ma ei viitsi talle vastata . </s> <s> Ma ei tahagi vastata . </s> <s> Tahan hoopis ära Aga see on jälle seesama , nii loll ja vana ja leierdatud mõte , et ma ei viitsi seda hetkel lõpunigi mõelda . </s> </p>
<p> <s> K-i käsi on osav . </s> <s> Ikkagi kaheksa aastat kogemusi , käsi teab täpselt , mida teha . </s> </p>
<p> <s> Ma tean , et ma pean midagi ütlema . </s> </p>
<p> <s> " Ma tahan õlut , " pomisen . </s> </p>
<p> <s> " Pärast saad , " ronib K mulle otsa . </s> </p>
<p> <s> Ma ei viitsigi vastu puigelda . </s> <s> Hoian lihtsalt silmad kõvasti kinni . </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
