<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Doonorelundid </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Doonorelundid </head>
<p> <bibl> <author> <s> Maniakkide Tänav </s> </author> </bibl> </p>
<p> <s> August oli juba pea täielikult paranenud ja pidi peagi haiglast koju saama . </s> </p>
<p> <s> " Polegi need Jõgeva arstid need kõige hullemad , " mõlgutas ta . </s> <s> " Mis tost , et nende valediagnoosidest imelikest ravivõtetest linna peal hirmu- ja õudusejutte räägitakse . " </s> </p>
<p> <s> Raadiokell piiksus üheksa ning justkui sellele rihitult lükati varbad ees palatisse uus patsient . </s> <s> Avarii ohver , nagu selgitas õde . </s> <s> Vaene vennike oli ülepeakaela sidemetesse mähitud . </s> <s> August kõlgutas voodiserval jalgu ja valmistus uuega entusiastlikult vestlusse astuma , kuid õde laitis selle nõu maha : mees vajavat rahu . </s> <s> Ja seda pidi August isegi tunnistama , et avariiohver eelistas pigem suletud silmil vait ja vagusi olla , mis ehk tulenes ikka veel osaliselt mõjuvast narkoosist . </s> <s> Ohates keeras August raadio vaiksemaks ja asus raamatut lugema . </s> <s> Palat oli lämbe ning avanud akna , keeras August end peagi magama . </s> </p>
<p> <s> Öö . </s> <s> Pahaselt keeras August teise külje . </s> <s> Kõige magusama une pealt tundis ta , et peab asjale minema . </s> </p>
<p> <s> " Neetud ! " vandus ta mõttes . </s> <s> " Nüüd mine ringi tuiama ja siis ei jää jälle tükk aega magama . " </s> <s> Kuid teha polnud midagi . </s> <s> Huuled enda peale pahameelest torus , ajas mees end üles ja kooberdas WC-sse . </s> <s> Heitnud unise pilgu uue kaaslase poole , täheldas ta , et too on jalutu . </s> <s> Pannud kitsukeses ruumis tule põlema , astus August poti ette ja ajas püksid maha . </s> <s> Sellesse poosi ta mõneks hetkeks ka jäi , lollakalt allapoole vahtima . </s> <s> Midagi oli raskelt valesti . </s> <s> Ta sikutas püksid uuesti üles ja kuumalaine käis üle terve kere . </s> <s> Tal oli all kaks paari jalgu . </s> <s> Ühed olid ilusti pükstes , teised , veidi pikemad karvased sääred algasid puusadelt . </s> <s> Sealt kus pidzaamapükste värvel lõppes . </s> <s> August oli lühike mees ja kõik — ka kõrgemalt algavad jalad — ulatusid ilusti põrandani . </s> <s> August astus sammu tagasi . </s> <s> Kõik neli jalga allusid talle nagu varem kaks tükki , ainult astuda oli veidi kindlam . </s> <s> Ta pani käe jalale ja silitas seda . </s> <s> Jalg oli tema oma , mis tema oma . </s> <s> Mees tundis selgesti oma käe puudutust . </s> <s> Ärevus haaras Augustil ajust ja pitsitas seda . </s> <s> Susside lohisedes ja paljaste jalgade plätsudes kandus vennike koridori ning sammus jalgu sassi ajamata valveõe lauakese poole . </s> <s> Laua ees jäi ta seisma . </s> <s> Õde tõstis pilgu ajakirjast ja vaatas talle küsivalt otsa . </s> <s> August tõstis oma kaks paljast jalga üles ja lõi nende taldadega õe nina all plaksu . </s> </p>
<p> <s> " M-mis te s-selle peale ütlete ? " kraaksatas ta kokutades , kuid küllaltki rahulikult , sest asi polnud talle veel päris kohale jõudnud . </s> <s> Õde jõllitas teda hetke jahmunult , kuid pomisenud siis midagi , mis kõlas nagu " üks moment " , haaras sisetelefoni toru ja klõbistanud nuppe , sisistas sellesse : " Mida te juhmid seal teete ? </s> <s> Üks patsient keldriblokist kooserdab siin praegu ringi ... selge , et kindel — TAL ON NELI JALGA ! " ja virutas vihaselt toru hargile . </s> <s> " Kohe tullakse . " </s> </p>
<p> <s> August ei öelnud midagi . </s> <s> Ta oli tumm mis tumm . </s> </p>
<p> <s> " Ärge seiske siin valguse käes , keegi patsientidest võib veel näha , saab südamerabanduse . </s> <s> Mis asju te siin õieti ajate ? " </s> </p>
<p> <s> " Ma ei tea , " pomises August segaselt . </s> <s> " Mul oli kopsupõletik , aga sellest sain üle . " </s> </p>
<p> <s> " Kopsupõletik ? </s> <s> Miks nad teile siis jalad külge pookisid ? </s> <s> Või olete amm ? " </s> </p>
<p> <s> August ei saanud midagi aru . </s> <s> " Küllap vist , " pomises ta . </s> </p>
<p> <s> " Mina olen ka , muidugi ainult siis , kui ma öövalves olen . </s> <s> Lisaraha ei tee kunagi paha . " </s> <s> Naine lükkas juuksepahmaka kõrvale ja näitas vasakul pool pead olevat kolme kõrva ja kitliesist triikides kolme rinda . </s> <s> " Vaesekesi peab ju toitma , kuni nad omaniku leiavad . " </s> </p>
<p> <s> Eemalt koridorilabürindist hakkas kostma jalgade astumist ning summutatud kõnesosinat . </s> </p>
<p> <s> " J-jah-jah raha ei tee kunagi paha , " noogutas ka August tundmatu ohu lähenemist tajudes ja veel enam närvi minnes . </s> <s> See oli nagu mingi painaja . </s> <s> Kolme rinna ja nelja kõrvaga naine , tumehämaratest koridoridest lähenevad Keldribloki inimesed ( arvatavasti inimesed ) . </s> <s> Ja tal endal neli jalga . </s> </p>
<p> <s> " Kahte pead sa niisama lihtsalt otsa ei klapita , " kostis koridorihämust . </s> <s> " Sellega on ikka tükk pusimist . " </s> </p>
<p> <s> August taganes ja pistis kõigi oma nelja jalaga jooksu . </s> </p>
<p> <s> " Kuhu ! " kostis selja tagant valveõe terav käratus . </s> <s> August tuiskas ümber nurga ja kihutas esimesele korrusele viiva trepi poole . </s> </p>
<p> <s> " Kitsepõrgusse ! " vingatas ta endamisi , kui kuulis tagant äkilisi hõikeid ja tagaajamismüdinat . </s> <s> Jooksnud pimedas õigest koridorist mööda , põrkas August vastu mingit potis kasvavat kummipuud , pöördus ringi ja süstis õigesse suunda . </s> <s> Ent viivitushetk maksis end kätte . </s> <s> Mustavast õhust kihutas välja kahepäine , kuuekäeline ja jumal üksi teab mitmejalgne peletis . </s> <s> Hirmuhuilet kuuldavale lastes haaras August trepikoja ukse kõrval seisva metallvarrastest riidenagi ja ise peaaegu vastu seina joostes käänas otsa jooksu pealt olevuse poole . </s> <s> See rehmas kõigi oma kuue käega , ent tegu oli siiski nii ootamatu , et piigina tungisid mütsivarna ogad tollele vasakusse pähe . </s> <s> Õõksatades taarus olevus paar sammu tagasi ja enne veel kui põrandale kukkus , lagunes tükkideks . </s> <s> Käed-jalad ning teine pea pudenesid läbisegi põrandale ning hakkasid seal siis rahutult siplema . </s> <s> Õudusega nägi August , kuidas jalad ennast ükshaaval hämaruses püsti ajasid ja tema poole hüplema hakkasid . </s> <s> Tumedalt linoleumilt ei paistnud hästi , aga mees tundis , et ka käed sibavad tema poole . </s> <s> Pooleks ininaga urisedes kukkus August neid jalgade ja riidevarnaga laiali peksma . </s> <s> Pealetungivad ihuliikmed tõmbusid tagasi , niipea kui ta oli mõnel neis luud purustanud ja kadusid krabistades pimedatesse koridoridesse ning trepikotta kuhu nad ta hoopidest paiskusid . </s> <s> Ainult purustatud peaga , kahe käe ja jalaga inimkeha jäi põrandale veritsedes lamama . </s> <s> Ning teine pea , mis külmal kooljailmel Augustit vahtis . </s> <s> Mees virutas sellele riidevarnaga - ajusi laiali pritsides lendas pea pimedusse , kus ta vastu seina kopsatas . </s> </p>
<p> <s> August seisis vabisedes keset musta koridori ja ei teadnud mida teha . </s> <s> Trepile ta pelgas minna , sest kartis sinna kadunud paari kätt ja jalga . </s> <s> Arvatavasti jäid nad kuhugi varitsema . </s> <s> Sealtpoolt , kust ta tulnud oli , kostsid äkki mingid hääled . </s> <s> Küllap oli keegi lärmi peale üles ärganud . </s> <s> Siis vapustas haiglat jube kriiskamine . </s> </p>
<p> <s> " KÄSIIIII , KÄSIIII ! " </s> </p>
<p> <s> Kellegi hõik , millegi klirin . </s> <s> Kriiskamine lämmatati , see muutus mulksuvaks ja hajus . </s> <s> Ent nüüd kostis uste avamist ning hääli ka mujalt . </s> <s> August hakkas mööda seinaääri sinnapoole hiilima . </s> <s> Ärritatud-ehmunud hääled valjenesid . </s> </p>
<p> <s> " Oodake siin , ma lähen kutsun kohe tohtri ! " kostis valveõe hääl . </s> </p>
<p> <s> August piilus nurga tagant välja . </s> <s> Kitlis naine kadus teisele poole koridorihämusse . </s> <s> Põrandal lamas minestunud naispatsient ning ümber tema 7-8 pidzhaamades inimest . </s> <s> Laual , mille kõrval nad seisid , lebas käsi . </s> <s> Arvatavasti üks neist , kes Augusti eest jalga lasid . </s> </p>
<p> <s> " Oleks võinud ju SELLE ka kaasa võtta , " virises keegi . </s> <s> Üks meestest astus lauale ligemale ja katsus kätt . </s> <s> Sooja puudutust tundes elustus käsi silmapilkselt . </s> <s> Välkkiirelt haarasid sõrmed mehel randmest . </s> <s> Hirmust röögatades hüppas mees metsikult oma kätt vabaks raputada püüdes eemale . </s> <s> Ent SEE oli kui tangidega ta küljes . </s> <s> Vastikusest moondunud näoga tagus mees Kätt vastu lauaplaadi serva . </s> <s> Puhkes kohutav lärm ja rüsin , milles keegi vanem mees endal rinnust haaras ja põrandale vajus . </s> <s> August volksas nurga tagant välja ja jooksis Käega maadlevale mehele appi . </s> <s> Enne veel kui ta kohale jõudis oli Käsi mingi trikiga mehel kõri kallal . </s> <s> August haaras Käest ja hakkas seda ära kiskuma . </s> <s> Mehe silmamunad pöördusid pahupidi . </s> <s> Käe hiigelbiitseps värises pingutusest . </s> <s> Nähes pimedusest ilmunud neljajalgset meest üksiku käe kallal , põgenesid paanikas patsiendid haiglasügavusse . </s> <s> Meeletult rapsides kiskus August mehe tahtmatult tasakaalust välja . </s> <s> See kukkus alguses põlvili , seejärel kõhuli . </s> <s> Siis lasi ka Käsi temast lahti . </s> <s> August , kes ei osanud seda oodatagi , pidi oma neljast jalast hoolimata selili prantsatama . </s> <s> Hooga tõmbas ta Käe vastu oma rüseluses paljakskistud rinda . </s> <s> August tundis kerget valupistet ja siis oli käsi temaga üks . </s> <s> Lahutamatu nagu jaladki . </s> <s> Rõvedust tundes haaras August sellest kinni ja tundis , et hoiab käes iseenda kätt . </s> </p>
<p> <s> Sellest vapustusest toibumata kuulis August taaskord eemal sammukobinat ja hääli . </s> <s> Kikivarvul hüppas ta oma palatiuksest sisse ja tõmbas selle enda järel peaaegu kinni , jättes vaid õrnalt paokile . </s> <s> Siis heitis ta pilgu ümberringi . </s> <s> Palatis polnud kedagi peale jalutu avariiohvri . </s> <s> JALUTU ? </s> <s> Augustile tõusis eredalt silme ette pilt , kuidas too mees õhtul tuppa lükati . </s> <s> JALAD EES !!! </s> <s> Hetke seisis ta nagu halvatu . </s> <s> Ning siis taipas ta , et mees on ärkvel ja vahib teda ja tema kaht paari jalgu . </s> <s> August lausa hüppas talle oma kolme käega kallale : " Sina oled selles värgis osanik , " lõrises August ja näitas kolmanda käega oma karvastele lisajalgadele . </s> <s> Mees noogutas ehmunult . </s> </p>
<p> <s> " Kust sa nad said ? </s> <s> MIKS NAD MINU KÜLJES ON ? " </s> <s> Ta heitis pilgu palatiukse poole . </s> <s> Koridorist kostis tramburai minestanud naise ja kahe surnud mehe ümber . </s> <s> Paistis , et ka vanaätt oli hinge heitnud . </s> </p>
<p> <s> " RÄÄGI ! </s> <s> Vaikselt aga kiiresti ! " </s> </p>
<p> <s> " Ma sain nad peale avariid , kus ma mõlemast jalast ilma jäin . </s> <s> Doktor Pärnakeselt , tema need aretas . " </s> </p>
<p> <s> " Misasjad ? " </s> </p>
<p> <s> " Need doonorjalad . " </s> </p>
<p> <s> " ... ja käed , " August lehvitas oma lisakätt mehe näo ees . </s> </p>
<p> <s> " ... ja käed ja muud asjad . " </s> </p>
<p> <s> " Misasjad ? " </s> </p>
<p> <s> " Need on nagu eraldi elusorganismid , parasiiditüüpi . </s> <s> Kui inimesele külge paned , lülituvad kohe tema närvi- ja vereringesüsteemi . </s> <s> Sealt saavad nad peremehelt toitaineid . </s> <s> Neil endil ju suud ei ole . " </s> </p>
<p> <s> August vahtis teda uskudes enda hullumeelsusse . </s> </p>
<p> <s> " Aga miks nad minu küljes on ? </s> </p>
<p> <s> Mees naeratas virilalt . </s> <s> " Sellepärast , et ma sain vigastada . </s> <s> Kui peremeesorganism ei suuda enam oma kohust täita , siis lähevad need neetud parasiidid uut peremeest otsima . </s> <s> See on nende ainus viga . " </s> </p>
<p> <s> " Teine viga on neil veel , " ütles August . </s> <s> " Nad tapavad inimesi . " </s> </p>
<p> <s> Mees raputas kõhklevalt pead , " ..ee .. eei teea , kui sa neile just liiga ei tee . " </s> </p>
<p> <s> August võpatas , mõeldes inimesele , kelle ta oli riidevarnaga tapnud . </s> </p>
<p> <s> " Aga miks nad seda siis salaja teevad ? </s> <s> See on ju suur leidus ! " </s> </p>
<p> <s> " A mis sellest lihtrahvale ikka kuulutada , raha neil nagunii pole . </s> <s> Tasu neid ilmaasjata kättesaamatuga õrritada . </s> <s> Muidu veel keelatakse jälle ära , nagu klooniminegi . " </s> </p>
<p> <s> August korsatas . </s> <s> " Noh , enam seda vaka all ei hoita , " sisises ta ja tõusis . </s> <s> Kuulatas . </s> <s> Koridoris oli kõik vaikseks jäänud . </s> <s> Nähtavasti oli personal valitseva segaduse klaarimisega kusgil mujal ametis . </s> </p>
<p> <s> " Kuhu sa , loll , lähed , " hüüatas mees . </s> </p>
<p> <s> " Kuhu vaja , sinna lähengi , " pomises August ja libistas end palatist välja . </s> <s> LÄTAKI , lõi kirvehoop ta pea pooleks . </s> <s> Tükkideks lagunedes vajus poole peaga keha põrandale . </s> <s> Kirves koos pea ülemise poolega jäi uksepiida sisse . </s> <s> Doktor Pärnake vaatas valveõele valjult otsa . </s> </p>
<p> <s> " Patsiendid palatisse tagasi ja hommikul kannad ette , et nad said kogemata hallutsinatsioone esile kutsuvaid aineid . " </s> </p></div1>
    </body>
  </text>
</TEI>
</teiCorpus>
</teiCorpus>
