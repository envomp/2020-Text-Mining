<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> warcraft n_thousand </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> warcraft n_thousand </head>
<p> <s> Tegelikult oli see igati loogiline , et survaivalid virtuaalsusse kolisid . </s> <s> Linnaäärne võserik jäi kanofiilidele , kes nagu nende lemmikudki ei pidanud enam juhuslike laserikiirte või värvilirakate pärast muretsema . </s> <s> Mitte et see mulle kuidagi korda oleks läinud . </s> <s> Võserik tuli mulle ainult seepärast meelde , et ma siin ise ühe säärasega pean tegelema . </s> <s> Kirves käes . </s> <s> Siin , muideks , on kusagil Dalaranis , peoonile ei hakka keegi üksikasju täpsustama . </s> <s> Kakskümmend korda kirvega vastu puud . </s> <s> Siis kukub puu maha . </s> <s> Ma võtan selle otsapidi õlale ja punun saeveskisse . </s> <s> Või longin . </s> <s> Kui grunt ei näe . </s> <s> Kõik see on täiesti illusoorne , kuid väga väsitav . </s> <s> Ja vasak õlg valutab . </s> <s> Üsna realistlikult . </s> <s> Kui me siia saarele jõudsime , valvas seda metsatukka griffin . </s> <s> Ma ei jõudnud kohe plehku panna . </s> <s> Mitte et ta mind oleks sihtinud , aga tulepahvakas ikkagi riivas mind . </s> <s> Ilgelt vastik . </s> <s> Tegelikult olen ma mitu korda surmagi saanud , mis on veel vastikum . </s> <s> Kohe päris , päris vastik . </s> <s> Mis siis , et illusoorne . </s> <s> Kui ikka on . </s> <s> Oma hooletus muidugi . </s> <s> Oleks mailifiltrit pidanud rangemaks sättima . </s> <s> Aga mille järgi ? </s> <s> Proge lasi läbi kõned neilt , kellelt ma kõnet ootasin . </s> <s> Ja neilt , kellega tehtud äri ma seni edukaks olin pidanud . </s> <s> BJGroup ? vaatas proge . </s> <s> Üks tellimus , mõned kuud tagasi täidetud , korralikult makstud . </s> <s> Siis - kui ma õieti mäletan - piilus proge korraks firmade registrisse . </s> <s> Et ega asjaosaline vahepeal pankrotti pole läinud . </s> <s> Kus sa sellega , mõned prisked miljonid kasumit . </s> <s> Nii et : piiks ! </s> <s> Mina , loll , võtsin vastu . </s> <s> Ja siin ma nüüd olen . </s> <s> Raiun puid . </s> </p>
<p> <s> Jutt oli pealtnäha täiesti tavaline äripakkumine - legaalsuse piiril . </s> <s> Et on vaja lahti murda üks programm . </s> <s> Täpsemalt mäng . </s> <s> Ja et tulemust kasutab BJGroup firmasiseselt ning kommertslike eesmärkideta . </s> <s> Eks ma nõustusin edasiste läbirääkimistega . </s> <s> Meenutades , et see ainud varasem töö neile oli vindi taastamine . </s> <s> Väike , mõnegigane vint , mis neil kokku oli jooksnud ja millest nad ühel või teisel põhjusel oma teenindusfirmaga rääkida ei tahtnud . </s> <s> Tavaline põhjus on see , et suurel teenindusfirmal on palju töötajaid , kellel omakorda on palju tuttavaid , räägitagu siis konfidentsiaalsusgarantiidest mis tahes . </s> <s> Üksiküritaja - nagu mina - ei teagi , kellele leitud infi müüa , ja kui talle hästi maksta , siis ta ei proovigi . </s> <s> Nii oligi : tuletasin meelde , et seda tüüpi vindil võib elektroonika petta , ja lootsin , et fretti lõputute varude hulgas võiks midagi leiduda . </s> <s> Leiduski , ja füüsiliselt sai draivi jälle liikuma . </s> <s> Nagu tavaliselt juhtub , oli ka loogika segi jooksnud . </s> <s> Raporteerisin , et oma 78% on taastatav . </s> <s> Krimpsutati nägu . </s> <s> Ütlesin , et võib ka üle formaatida , ja siis on jälle suur tükk tühja ketast käepärast võtta . </s> <s> Nagu arvata võis , lubati iga prossa pealt progresseeruvalt tasuda ja ega ma ennustusega väga mööda pannudki . </s> <s> Läks kaks ööd-päeva , mõni unetund sekka : Jolieti tabel , FAT , failitüüpide määramine ja kogu see moos . </s> <s> Ning kui sul on mõni tuhat faili taastada , siis sa eriti nagu ei viitsigi neid kõiki läbi uurida , liiatigi jäi mõne tüüp mulle arusaamatuks . </s> <s> Mingi ports pornot ja mõnede boxide numbrid oli kõik , mis mulle sealt silma hakkas , nii et ärisaladuste hoidmise koha pealt võib mind tõepoolest usaldada . </s> <s> Kaks ööpäeva pusimist , ja keskmine õpetaja rabeleb sama raha eest üle kahe kuu - ma ei viitsi mõelda , miks ma õpetajaid eriti ei salli . </s> </p>
<p> <s> Kops , kops , kops , ja palk selga . </s> <s> Grunt põrnitseb ja nohiseb . </s> <s> Mitte et ta meid kaitseks . </s> <s> Griffinite ees on grunt sama abitu kui meiegi . </s> <s> Tema ülesanne on märksa vastikum . </s> <s> Selles tüütult reaalsena tunduvas illusoorses maailmas sõltub väejuhi käsutuses olevate üksuste hulk farmide arvust . </s> <s> Ja kui hästi kähku on vaja uut draakonit või lahingulaeva , aga farmid rohkem välja ei kanna , lüüakse mõni oma vähemtähtis vend mättasse . </s> <s> Nagu näiteks kõrvalisel saarel rahmeldav peoon . </s> <s> See tähendab , mina . </s> <s> On juhtunud , üldiselt . </s> <s> Mitte et meeldiks meenutada . </s> <s> Hea , et ma grunt ei ole - või kuidas võtta . </s> <s> See rohelisel hobuse luukerel ratsutav tüüp , kes muideks siit metsa kohalt griffini alla võttiski , on lausa ilge . </s> <s> Kui ma kramplikult endale meelde ei tuleta , et see siin on vaid virtuaalsus - mitte et ma näeksin siit pääsemisvõimalust - , siis ma lausa kardan teda . </s> <s> Huvitav , kes ta eraelus võiks olla ? </s> <s> BJGroupi pearaamatupidaja ? </s> <s> Ambitsioonikas ekspediitor ? </s> <s> Surnud hobusega ringi traavida ja needusi lugeda ... </s> <s> Aga avaldab muljet küll . </s> <s> Ja griffini võttis maha . </s> <s> Sellesama , kes mu õla ära kõrvetas . </s> <s> Selles elus ... </s> </p>
<p> <s> Hea küll . </s> <s> Firma nimega BJGroup , kelle finantsasjad olid korras ja kellega mul oli varasem edukalt lõppenud äriline partnerlus , pakkus mulle tööd . </s> <s> Ma nõustusin täpsustama . </s> <s> Nad saatsid auto järele . </s> <s> Must Daewoo , mis haises naha järele tugevamini kui mis tahes ehtne nahk . </s> <s> Nagu nad reklaamivadki : meie mersu on veel mersum kui mersu enda mersu . </s> <s> Kena kontor , netid näitsikud , kohe eriti kõbusad noored mehed . </s> <s> Lõunat ? </s> <s> Tänan , ei . </s> <s> Aga midagi kergemat ? </s> <s> Miks mitte ... </s> <s> Klaas veini pudelist , mille silt mulle minu kohutava ignorantsuse tõttu midagi ei öelnud - aga nurga peal selvehallis ma säärast pudelit polnud näinud küll ; tükike forelliga pirukat jne. </s> <s> Võimalik , et see oli BJ ise , kes minuga vestles . </s> <s> Et nende pisukese firma ühiseks hobiks on survaivalit mängida . </s> <s> Hoiab füüsiliselt vormis , arendab reaktsiooni ja on igatepidi heaks elukooliks . </s> <s> Et enne jooksid nad värvipüstolitega reaalses metsas ringi , aga kuna nüüd on virtuaalsuseski loodud eriti realistlikud tingimused ka taoliste harrastuste jaoks , siis osalevad nad nüüd kollektiivselt seal . </s> <s> Et ühes teatavas masinas on selline võistlussari , kunagise populaarse arvutimängu ainetel . </s> <s> Pisikesed preemiad ja puha . </s> <s> Ning nad kangesti tahaksid võita . </s> <s> Muskleid , rammu ja osavust on neil küllaga , aga et kui oleks üks arvutispets kah kambas . </s> <s> Kes oma spetsiifiliste oskustega võiks kaalukeelt vähekese kallutada , kui asi kriitiliseks läheb . </s> <s> Muidugi olen ma mänge kräkkinud . </s> <s> Kes ei oleks ? </s> <s> Nii et ma nõustusin ettepanekut kaaluma . </s> </p>
<p> <s> Raisk , dessant ! </s> <s> Kogu aeg olen ma tasahilju üle õla piilunud , et jõuaks griffini eest võssa pageda , aga nüüd on nad siia terve laevatäie toonud ! </s> <s> Kellel seda saaretühja vaja on ? </s> <s> Ja kes peab minema põlevat vahitorni kustutama ? </s> <s> Ega ometi ? </s> <s> Seda ma kartsingi ... </s> <s> Grunt vehib kirvega päris tublilt , ühe helkivas raudrüüs tüübi on ta igatahes lõhki raiunud ja lahmib nüüd järgmist , aga tema rindkerest turritab välja paar pikka noolt ... </s> <s> Põleva vahitorni kustutamine on tülikas isegi rahus ja vaikuses , aga kui ümberringi vihisevad nooled ning kahtlaselt kõikuvast ehitisest pudeneb pähe mitte ainult tukke , vaid terveid palke ... </s> <s> Ja meie nõid oma hobuseimitatsioonil , selle asemel et midagi mõistlikku ette võtta , pageb metsa poole - mitte et see tal õnnestuks , üks nool , teine , kolmas , neljas - ja ta plärtsatab rohelist löga pritsides lõhki . </s> <s> Ning torni riismed kukuvad mulle pähe . </s> </p>
<p> <s> Surnud olla on vastik . </s> <s> Võibolla päriselt ja üldse mitte enam olla on lihtsam , aga praegu käib mingi värelus . </s> <s> Umbes ühe sajandikosa sekundist olen ma olemas . </s> <s> Istun laua taga mingis mugavas kontoris . </s> <s> Jah , BJGroupi kontoris , kus mujal . </s> <s> Ülejäänud sajandikud on pimedad , lõhnatud , maitsetud jne. </s> <s> Ja see värelus toimub nii kiiresti , et ma ei jõua - seal kontoris - millelegi keskenduda . </s> <s> Noh , et jooks uut väljakutset oodates kohvi , loeks lehti ja hullaks sekretäridega . </s> <s> Ma ei jõua õieti märgatagi , kus või mis ma olen ehk mis mind ümbritseb , kõik väreleb nii kiiresti . </s> <s> Samas ei lase see värelus keskenduda ka pimedusele . </s> <s> Surnud olemisele . </s> <s> Ju ma siis olen zombi . </s> <s> Elektronide möll mingis arvutis . </s> </p>
<p> <s> Mul ei olnud seda ju tarvis . </s> <s> Kohe päris kindlasti ei olnud . </s> <s> Mul ei ole tegelikult Esherwoodi koodi ka tarvis , kuigi see oli esimene asi , mille peale ma tööpakkumisest kuuldes mõtlesin . </s> <s> Mul ju oli raha - kokkuhoidlikult elades oleks paar kuud vastu pidanud ja selle ajaga oleks midagi ikka leidnud . </s> <s> Ma oleks võinud endale isegi uue tooli osta , kui juba priiskamisele mõelda . </s> <s> Aga ei , oli vaja ahnitseda . </s> <s> Muidugi , esimesel pilgul paistis ülesanne piisavalt jabur , et seda tõsiselt võtta . </s> <s> Mingi survaivali-fänn on virtuaalsuses karjääri teinud , osavate manöövritega hõimupealikust vaata et kogu sõjakäiku juhtima tõusnud , oma võimed ammendanud - aga kangesti tahaks võita . </s> <s> Ja mina lasen end mingi kaheksateistkümnenda peoonina kampa võtta - et mis see siis ära ei ole . </s> <s> Üksikasjadest BJ mind ei valgustanud ja ma ei teadnud ju , et Besheri hüpotees on ära realiseeritud ja selle asemel , et mängust endale link haarata , downloaditakse sind ennast ka kogu selleks ajaks , mil kaheksateistkümnendat peooni parajasti tarvis ei ole või siis juhtub ta parajasti surnud olema ... </s> <s> Ega ma ei olnud ainuke , kes ei teadnud . </s> <s> Ma ju lasin maili ringi - tuttavate hulgas . </s> <s> Et kes teab midagi n_thousandi kohta . </s> <s> Mingi muda , arvasid need , kes arvata viitsisid . </s> <s> Keegi polnud ise näinud - survaivalite rida , eks ole . </s> <s> Ainult ggnoso
univ.za võttis miskipärast visuaalse kontakti ja päris pahaselt , et miks ma arvan , nagu võiks ta wcnt-koodist midagi teada . </s> <s> Rahustasin ta kuidagi maha . </s> <s> Kuuldes , et töö käib tellija masinas , pakkus frett , et seob mulle peileri sappa . </s> <s> Siis tundus see eriti jabur idee ... </s> </p>
<p> <s> Mingil hetkel käib vile . </s> <s> Mitte eriti vile , tähendab , aga ma torman raekojast/vallavolikogust/lihtsalt ühest neetud punkrist välja , uut elujõudu täis , ja mul on järjekordselt käsk puid raiuda . </s> <s> Esimese hooga ei saa isegi aru , kas see on sama saar , kus ma viimati surma sain . </s> <s> Ei pruugi olla . </s> <s> Vist ei olegi . </s> <s> Või olin ma vahepeal nii pikka aega surnud , et kõik sedavõrd muutuda on jõudnud . </s> <s> Rannajoon küll vaevalt ... </s> <s> Hea küll , puud siis puud , ikka parem kui - nojah , surnud olla . </s> </p>
<p> <s> Umbes kaheksanda või kaheksateistkümnenda või n-kümnenda puu järele minnes nägin metsa vahel maas midagi imelikkuk . </s> <s> Midagi , mis nägi välja nagu note . </s> <s> Mis isegi käega katsudes oli nagu note - sihuke tavaline , ilma mingite firmasiltideta , hädapärane väike arvuti , kuhu eriti palju ei mahu , aga mille võid moblaga võrku lasta , kui raha on . </s> <s> See ei saanud tõsi olla , aga ei olnudki , oli vaid virtuaalsus . </s> <s> Krahmasin note pihku , peitsin end puude vahele ja lükkasin käima . </s> <s> Kõige naljakam , et see oli peaaegu nagu minu käe järgi hääles . </s> <s> Mitte nagu mu pärisarvuti , aga nagu mu väljaskäimise superzaurus - just et kõige hädapärasem peal . </s> <s> Ja kuigi mingit reaalset linki ju polnud , oli ühendus mingi serveriga . </s> <s> Drive G : , at your service . </s> <s> Serveriga , mis jooksutas muuhulgas ja ennekõike alamsüsteemi wcnt . </s> <s> Mitte et ma sellele kohe ligi oleksin pääsenud . </s> </p>
<p> <s> Nüüd ma jäin mõtlema . </s> <s> Ma isegi raiusin ühe puu ning tassisin ära ja ise kogu aeg mõtlesin . </s> <s> See värk ei saanud juhuslikuult metsas olla . </s> <s> Keegi oli selle ekstra minu jaoks sinna sättinud . </s> <s> Aga see oli ka kõik - edasi pidin ise hakkama saama . </s> <s> Tuli süsteemi sisse minna , ja see oli iseenesest võimalik . </s> <s> Mul olid vahendid jälgimisproge tegemiseks ja siis ka , ütleme , mõne faili muutmiseks , aga ma pidin kõigepealt leidma võimaluse oma proge sidumiseks . </s> <s> Tavalistes oludes ma oleksin soodsamad IRQd kellast alates läbi proovinud . </s> <s> Et kas annab kätte või ei - ja kui ei anna , tekib hullemal juhul system crash . </s> <s> Arvuti uuesti tööle ja uuele ringile . </s> <s> Aga ma ei olnud päris kindel , mis saab minust , kui tekib crash masinas , mis kogu mu teadvuse/hinge/või-mis-iganes parajasti downloadinud on . </s> <s> Tõenäoliselt leitakse BJGroupi kontorist minu maine keha , mis on just niisama ergas , sügavmõtteline ja kaval nagu keskmine kapsas . </s> </p>
<p> <s> Teades , kui kiivalt kella katkestust tavaliselt jälgitakse , tegin panuse vindile . </s> <s> Õigusega , nagu selgus . </s> <s> Edasi oli juba rutiin , aga ma tahtsin ainult rõhutada , et ma ei tundnud end iga hetk crashi oodates just eriti kindlalt . </s> <s> Varsti sain selgeks , kus puudevaru kirjas on - kullaga oli kehvem , sest seda samal saarekesel ei kaevandatud ja vaenlase varakambri täitmine polnud nagu eesmärgiks . </s> <s> Panin proge - esialgu vaikselt - puid juurde tiksuma ja läksin täiesti omal initsiatiivil farmi ehitama . </s> <s> Esiteks nägin ära , milliselt aadressilt sel hetkel vastav raha maha arvati , ja teiseks pidi farme nagunii varsti massiliselt tarvis minema . </s> <s> Grunt hakkas mu omavoli peale muidugi urisema . </s> <s> Hea veel , et ma kohe draakonipesast ei alustanud ... </s> <s> Nüüd läks virtuaalsuses lahti igavesti tüütu võimlemine . </s> <s> Püüdsin grundile selgeks teha , et mul oleks vaja kontakti ülemjuhatajaga - kes see siis iganes ka poleks . </s> <s> Esiteks polnud grundil endalgi sidet kaugemale kui mingi piirkondliku trollini ja teiseks arvas ta minu käes kummalist aparaati nähes , et võib ka ise leiust raporteerima minna . </s> <s> Lõpuks ma oma tahtmise siiski sai , mind sõidutati ( kahtlaselt kööbaka ) paadiga mandrile , siis sain ühenduse mingi väepealikuga , palusin tal varude olukorda jälgida ja vajutasin nupule , mis panka miljoni lisas . </s> <s> Juhtisin ta tähelepanu sellele , et nüüd võiks päris mitu draakonit juurde tellida ja et kui väheks jääb , võin ma oma liigutust korrata . </s> <s> Tormiline ülesehitustöö läkski lahti , muide kippus hingedest puudus tulema ja mullegi tehti ettepanek , et kui mind nüüd kirvega maha lüüa , siis võiksin ma järgmises elus draakonina sündida . </s> <s> Vaidlesin vastu , et sellises olekus ei saaks ma vajaduse korral nupule vajutada , ja see osutus võimsaks argumendiks . </s> <s> Nüüd polnud mul enam muud teha kui sadamas logeleda ning jälgida merelainete loksumist ja kauguses silmapiiri poole vuhisevaid draakoniparvi . </s> </p>
<p> <s> Siis tegin ma silmad lahti juba BJGroupi kontoris ja minu ümber oli hulk reipaid-rõõmsaid ametnikke . </s> <s> Esialgu patsutasid nad oma võidujoovastuses ka mind veidi , siis aga unustasid ja ma sain minema hiilida . </s> <s> Ega ma väga ei imestanudki , kui maja ees fretti vana Subarut märkasin . </s> </p>
<p> <s> Et saidki nagu tulema , uuris tema . </s> <s> Kuidas sa selle sinna panid , küsisin vastu . </s> <s> Defineerisin objekti ja määrasin selle asukoha , mis seal siis ikka rohkemat vaja , teatas ta õlgu kehitades . </s> <s> Aga kuhu ? ei saanud ma aru . </s> <s> Panid mulle imepeileri sappa , et kui see mul Dallaranis helisema hakkab , siis sa kuuled ära , millises maailmanurgas õige server on ? </s> <s> Peileri järgi leidsin ma üles ainult selle kontori siin . </s> <s> Ütlesin , et tulin sulle võileibu tooma ja sain muuhulgas ka arvuti poole piiluda . </s> <s> Sinu pool vaatasin su posti üle ja leidsin ühe imeliku sõnumi ... ggnoso ? taipasin nüüd ise ka . </s> <s> Nojah , noogutas frett . </s> <s> Oleks sul rohkem aega olnud , oleksid sa ise ka ära taibanud , kus see värk toimub . </s> </p>
<p> <s> Ma olin fretti kogu aeg rohkem raua-tüübiks pidanud ja seetõttu ei jõudnud asi mulle esialgu pärale . </s> <s> Ajavahe ka veelo ... </s> <s> Kuule , sa lüpsid seda serverit ju nagu ... ei tulnud mul isegi sobivat võrdlust pähe . </s> <s> Miks sa siis ise mängu ära ei lõpetanud ? </s> <s> Esteks ma ei teadnud su lepingutingimusi . </s> <s> Teiseks ma ei eadnud , mis juhtub , kui ma süsteemi õhku lasen . </s> </p>
<p> <s> Ma olin tükk aega vait . </s> <s> Ma ei jaksanud isegi enam imestada selle üle , et ma tobedast virtuaalsusest siiski pääsenud olin - pigem mõtlesin ma , miks frett juba sõitma ei hakka . </s> <s> Umbes viie minuti pärast ta seletas , et noh , kui sul peaks olema mingi hüvitis saada , siis katsu see asi kähku ära klaarida või nii ... </s> </p>
<p> <s> Tahad poolt endale , pakkusin suuremeelselt . </s> <s> Sinu leping , sinu raha , vastas ta üsna ükskõikselt . </s> <s> Aga kui sealt on midagi saada , siis varsti ei ole enam midagi võtta . </s> <s> Ega sa ju uudiseid suuremat ei jälginud - aga mis sa arvad , kust mingi mängu jaoks boonus võetakse ? </s> <s> Seda ma ei teadnud tõesti . </s> <s> Vaata , ma ei ole päris kindel , aga mingid liinid sealt paistsid jooksvat , ma ju kõike ka ei riskinud uurida , päris rasked militaarsed blokeeringud olid peal . </s> <s> Et miskid urdud või mis nad olidki sõdivad parajasti teise hõimu urdudega . </s> <s> Ja server , kus wcnt jookseb , analüüsib mängus toimuvat ning söödab urdudele võitvat strateegiat ette . </s> <s> Nagu ma viimati kuulsin , on üks pool alustanud massiivset rünnakut . </s> <s> Kui neil pole reaalsuses meest , kes iga minuti tagant nende pangaarvele täiendava miljoni pumpaks - või mis sa seal tegidki - , siis ei pea nad kaua vastu . </s> <s> Varsti pole neid endidki , rääkimata rahast , millest nad boonust pidid maksma ... </s> </p>
<p> <s> Siis oli tõesti õigem oma tasu BJGroupilt sisse kasseerida , kuni nad veel heas tujus on . </s> <s> Õiendagu pärast urdudega ise . </s> <s> Ühte asja tahtsin ma enne siiski teada saada . </s> <s> Kuule , uurisin , muidugi me oleme mõneski töös partnerid olnud ja nii edasi , aga miks sa mu ikkagi välja päästsid . </s> <s> Ah , tead , vastas frett , ma tahaks su ühte teise mängu saata . </s> </p></div1>
    </body>
  </text>
</TEI>
</teiCorpus>
</teiCorpus>
