<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Jutud </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> Jutud </head>
        <div2 type="alaosa"><head> Esimese astme kontakt </head>
<p> <s> " Mida kuradit me nüüd peale hakkame ? " </s> </p>
<p> <s> Steve tõstis pilgu . </s> <s> Sealt voogas nõutust . </s> <s> Tal polnud vähimatki aimu , mida sellises olukorras üldse enam teha sai . </s> <s> Nad olid omadega sees mis sees . </s> <s> Kuni kõriauguni . </s> </p>
<p> <s> " Ma ei tea , " ütles ta pisut hingeldades . </s> <s> See tuli kuumusest . </s> <s> Ja nilbelt kuivast liivatolmust mis iga hingetõmbega kopsudesse voolas . </s> </p>
<p> <s> Jack vajus näoli roolirattale ja nohises vihaselt . </s> </p>
<p> <s> " Kas sa vähemalt püssi võtsid kaasa ? " küsis ta viimaks vaikselt . </s> </p>
<p> <s> " Milleks ? " </s> </p>
<p> <s> " Selleks , et loomi küttida , sa siiami eesel , " röögatas Jack ning virutas rusikatega kogu jõust vastu armatuurlauda . </s> <s> Sealt paiskus õhku paks kollakaspunane liivaterakeste armee . </s> <s> Hingamine muutus veel kraadi võrra võimatumaks . </s> </p>
<p> <s> Steve kratsis mõtlikult pead . </s> <s> Tegelikult oli Jackil muidugi õigus vihane olla . </s> <s> Just nimelt Steve oli ta sellele lollakale kõrbereisile kaasa vedanud . </s> <s> Tema oli Jacki mitu tundi kaasa tulema luninud ja pikalt laialt selles regioonis viimasel ajal täheldatud UFOaktiivsusest jahunud . </s> <s> Ja tema oli kogu autos oleva vaba ruumi veemahutitega täitnud . </s> <s> Eks ikka selleks , et neil sellel reisil janu ei tuleks kannatada . </s> </p>
<p> <s> See , et nad polnud kübetki toitu kaasa võtnud , selgus alles hiljem . </s> <s> Siis , kui nad olid juba eksinud . </s> <s> Siis , kui oli juba liiga hilja . </s> </p>
<p> <s> " Küll me kuidagi välja rabeleme , semu , " arvas ta mitte eriti kindla häälega ning sulges siis kiirelt suu . </s> <s> Talle meenus nimelt veel üks pisiasi . </s> <s> See , et ta oli veemahuteid autosse laadides bensiinikanistrid välja tõstnud . </s> <s> Oma värske avastuse jättis ta kindluse mõttes vaid enese teada . </s> <s> Vaikimine tundus antud olukorras turvalisema valikuvõimalusena . </s> </p>
<p> <s> Jack lülitas laisalt mootori sisse ja andis gaasi . </s> <s> Liiv hakkas kummide all krudisema . </s> <s> Kiirelt loojuv päike muutis kogu ümbruskonna monotoonseks punakashalliks lagendikuks . </s> <s> Kaugel eemal vilksatas auto laternate vihus jooksva looma siluett . </s> </p>
<p> <s> " See oli meie õhtusöök , " vaimutses Jack üritades näole midagi naeratusesarnast manada . </s> <s> See ei kukkunud tal eriti hästi välja . </s> </p>
<p> <s> " Palju meil kütust on ? " tundis julguse kokku võtnud Steve aralt huvi . </s> </p>
<p> <s> " Pool paaki . </s> <s> Aga ... " alustas Jack uniselt ja vajutas siis kiirelt pidurile . </s> <s> Ta pöördus aeglaselt ümber ning heitis oma kaaslasele raevust pimestatud pilgu . </s> <s> Antud hetkel meenutas ta marutõbist boamadu , kes valmistub oma ohvrit alla neelama . </s> </p>
<p> <s> Steve kehitas vabandavalt õlgu ja nihkus instinktiivselt tahapoole . </s> <s> Eest tulev paremsirge möödus ta suust umbes sentimeetri kauguselt ja lömastas ta nina kuiva raksuga veriseks massiks . </s> <s> Steve'i nägu ja rinnaesine muutusid kiirelt tumepunaselt plekiliseks . </s> </p>
<p> <s> Jack vandus ropult ja õngitses taskust välja võikalt määrdunud välimusega ninarätiku . </s> <s> Selle paremad päevad olid juba ammu selja taga . </s> </p>
<p> <s> " Anna andeks , " ütles ta napilt ning ulatas õlise riidelapi nuuksuvale Steve'ile . </s> <s> " Ma poleks pidanud seda tegema . </s> <s> Aga sa oled lihtsalt nii kuradi loll , et ma ei suutnud end tagasi hoida . " </s> </p>
<p> <s> " Ma tean , " nõustus Steve endiselt nuuksudes ning nentis hetk hiljem süüdistava häälega , " sa lõid mul ninaluu puruks . " </s> </p>
<p> <s> " Nojah , see läks muidugi sitasti . </s> <s> Aga lõppude lõpuks on see meie kõige väiksem probleem . </s> <s> Olgu ma neetud , kui mu kõht juba praegu näljast ei karju . </s> <s> Ma kardan , et me kärvame siia kõrbe nagu viimased hüäänid . " </s> </p>
<p> <s> Steve neelatas kuuldavalt . </s> <s> Päikese kõrvetava palge ees ei olnudki tühi kõht eriti tuntav . </s> <s> Nüüd oli lugu loomulikult hoopis teine . </s> <s> Ta oleks valmis olnud terve hobuse ühes saba ja kapjadega nahka pistma . </s> <s> Oli vaid üks probleem - seda hobust polnud hetkel kusagilt võtta . </s> </p>
<p> <s> Jack rüüpas suure sõõmu vett ja keeras autole hääled sisse . </s> <s> Tuli sõita , kuni oli veel bensiini ning kuni oli veel keegi , kes on suuteline autot juhtima . </s> </p>
<p> <s> Punaselt higistav kõrbepäike oli viimaks kätte võtnud ja lõplikult horisondi taha peitu pugenud . </s> <s> Autoakende taga valitses pilkane pimedus . </s> <s> Mootorihääl mürises kuidagi koduselt ja kindlust sisendavalt . </s> </p>
<p> <s> Steve oli pisut rahunenud ja jõllitas lollakalt olematut punkti endast umbes kümme sentimeetrit eespool . </s> <s> Ta peas näisid keerlevat üsna masendavad mõtted , sest aeg ajalt võpatas ta valuliselt ning ohkas . </s> </p>
<p> <s> Jack silmitses vargsi läbi peegli Steve'i kössivajunud ülekaalulist kogu . </s> <s> Läbi tugeva kõhukorina tabas ta end ootamatult kummaliselt ning samas hirmuäratavalt mõttelt . </s> <s> Suutmata end sellest vabastada , küsis ta enesevalitsemist kaotades : </s> </p>
<p> <s> " Kuule , palju sa kaalud ? " </s> </p>
<p> <s> Steve jäi talle pärani silmadega otsa vaatama ja vajus nagu vedel mass tagumise istme kõige vasakpoolsemasse nurka . </s> </p>
<p> <s> " Miks kuradi pärast ... kas sa oled hulluks läinud ? " </s> <s> Ta silmad särasid hirmunult ning palavikuliselt . </s> <s> " Sa teed ju nalja , eks ole ? " </s> </p>
<p> <s> " Loomulikult teen ma nalja , amigo . " </s> <s> vastas Jack kiirelt ning pööras pilgu peeglilt . </s> <s> " Igal juhul oli see äärmiselt tobe nali , " leidis Steve kergendatud ohkega . </s> </p>
<p> <s> " Noh ... selles suhtes on sul muidugi õigus . " </s> <s> urises Jack ning vajutas pidurile . </s> <s> Ta tundis , kuidas näljarammestus ta keha aeglaselt valdama hakkab . </s> <s> Viimati oli ta söönud esmaspäeva hommikul . </s> <s> Neli singiga võileiba ja kruus õlut . </s> <s> Mõte sellest pani kurnatud süljenäärmed taas tööle . </s> <s> Täna oli juba neljapäeva õhtu . </s> <s> Ta käsi silitas tahtmatult istme kõrval lebavat massiivset mutrivõtit . </s> </p>
<p> <s> " Miks me seisma jäime ? " ägises Steve piinatud häälega . </s> <s> Ta lömastatud ninast oli taas verd tilkuma hakanud . </s> </p>
<p> <s> " Mootoriga on midagi korrast ära , " vastas Jack mõtetega mujal viibides ja avas vaevaliselt autoukse . </s> <s> Jäine õhk pani ta külmast värisema . </s> <s> Rusikas käsi hoidis kramplikult mutrivõtme käepidet . </s> </p>
<p> <s> " Kas ma saan sind kuidagi aidata ? " häälitses tagaistmel lösutav hunnik õnnetust . </s> </p>
<p> <s> " Tule välja ! " käskis Jack kapotti üles tõstes . </s> <s> See kaalus vähemalt viis tonni . </s> </p>
<p> <s> Steve astus ettevaatlikult autost välja . </s> <s> Ta heitis hirmunud pilgu ümberringi . </s> </p>
<p> <s> " Ega siin mingeid lihasööjaid loomi ei ole ? " </s> </p>
<p> <s> " Arvatavasti oleme meie ainsad . " </s> <s> vaimutses Jack mootorit uurides ja lisas närviliselt , " Tule näita mulle valgust . " </s> </p>
<p> <s> Steve lohistas end aeglaselt auto esiosa juurde ning suunas taskulambi auravale mootorile . </s> </p>
<p> <s> " Lähemale ! " käsutas Jack aeglaselt taganedes ja viibutas hooletult rasket mutrivõtit . </s> <s> " Veel lähemale ... natuke paremale ... vaat nii ... nii on hea . " </s> </p>
<p> <s> Ta astus kiirelt paar sammu eemale ja tõstis massiivse tööriista hoogu võttes pea kohale . </s> <s> Steve'i kiilas pealagi läikis kuuvalguses nagu helendav märklaud . </s> </p>
<p> <s> Sel hetkel juhtus midagi ootamatut . </s> <s> Üle tumeda kõrbetaeva sööstis eredalt helendav tulejuga , mis tohutu plahvatusega neist umbes viiskümmend meetrit lõuna pool vastu maad põrkas . </s> <s> Tugev lööklaine paiskas Jacki eemalkasvavasse kaktusepõõsasse ning tapariist pudenes ta käte vahelt . </s> <s> Steve veeres nagu takutuust mööda maad ning jäi elutult näoli liiva sisse lebama . </s> </p>
<p> <s> Esimesena suutis end koguda Jack . </s> <s> See oli ta okkalist maandumiskohta arvesse võttes ka loomulik . </s> <s> Ropult kirudes roomas ta kaktusepuhmastikust lageda maa peale ning kommenteeris valjult oma tagumise kehaosa seisukorda . </s> <s> Vähemalt ta enda sõnade kohaselt oli selle olukord üsna niru . </s> <s> Siis hakkas ka Steve rahutult vähkrema . </s> </p>
<p> <s> " Kas sa nägid seda ? " susistas ta suust liiva välja sülitades . </s> <s> " See oli lendav taldrik . </s> <s> Ma ju rääkisin sulle . " </s> </p>
<p> <s> Jack avaldas kärarikkalt arvamust selle kohta , mida ta taolistest taldrikutest arvab . </s> </p>
<p> <s> Ta pikast tsitaadist kannataksid trükimusta vaid sidesõnad ja kirjavahemärgid . </s> </p>
<p> <s> Steve ei pööranud talle suuremat tähelepanu . </s> <s> Ta komberdas meeleheitliku järjekindlusega tundmatu lennuaparaadi allakukkumiskoha poole . </s> <s> Jack jälgis teda löödult . </s> <s> Siis ajas ta end ägisedes püsti ning järgnes oma kaaslasele . </s> <s> Kohale jõudsid nad peaaegu üheaegselt . </s> <s> Kahel näljast nõrkenud mehel kulus viiekümnemeetrise vahemaa läbimiseks pisut enam kui veerand tundi . </s> </p>
<p> <s> " Võimas ! " nohises Steve aupakliku kõlaga hääles ning Jackil polnud vähimatki põhjust talle vastu vaielda . </s> </p>
<p> <s> Tundmatu alla kukkunud objekt oli maandudes kõrbeliiva sisse kahekümne meetrise läbimõõduga augu uuristanud . </s> <s> Selle põhjas lebas ebamaise välimusega väändunud ellipsitaoline aparaat , mis võikalt susises ja valget auru välja ajas . </s> <s> Emakese maaga kokku põrganud lennumasin oli suurest kuumusest pisut sulanud ja meenutas eemalt vaadates metallitilku välja higistavat rasvast tõuku . </s> </p>
<p> <s> Steve pomises midagi segast . </s> <s> Ta punniaetud silmad jälgisid pingsalt pisikest liikuvat punktikest lendava taldriku vahetus läheduses . </s> <s> See näis neile liginevat . </s> </p>
<p> <s> " Mis see on ? " küsis Jack , kes oli samuti Steve'i huviobjekti märganud . </s> </p>
<p> <s> " Ma ei tea täpselt . </s> <s> Aga ma arvan , et see on ... " - ta vedas kopsu mitme liitri jagu liivaga segunenud kuiva kõrbeõhku - " võõra tsivilisatsiooni esindaja . " </s> </p>
<p> <s> Ta hakkas vaaruma ning vajus itsitades istuli . </s> <s> Jack vaatas teda pika pilguga . </s> </p>
<p> <s> " Kujuta ette , semu , " häälitses Steve nõrgamõistuslikult naerust luksudes . </s> <s> " Meist on kohe saamas esimesed inimesed , kes astuvad kontakti teise tsivilisatsiooni esindajatega . </s> <s> Me ajame temaga paar sõna juttu ja kärvame üheskoos ära . </s> <s> Kas pole naljakas ? " </s> </p>
<p> <s> " Lausa hirmsal kombel , " nõustus Jack mitte eriti veendunud häälega ning heitis pilgu nende poole roomava humanoidi poole . </s> <s> See oli neist vaid kümnekonna sammu kaugusel . </s> <s> Nüüd suutis Jack teda juba ka pisut täpsemalt näha . </s> <s> Olend oli umbes pooleteist meetri pikkune , üsna inimesesarnase keha ja pikkade väljavenitatud kätega . </s> <s> Ta nahk helendas pimedas rohekalt ja roomates jättis ta kõrbeliivale neoonselt särava riba . </s> <s> Jack mõistis , et see peab olema midagi veresarnast . </s> </p>
<p> <s> Steve jättis viimaks oma hullumeelse luksumise . </s> <s> Jack ajas end ta kõrvale istuli . </s> <s> Ta tundis , kuidas näljarammestus ta keha kallal viimset letaalset tööd teeb . </s> <s> Magu oli loobunud korisemast ja tegeles sellest kõhupiirkonnast voogava tuikava valu põhjal arvates edukalt iseenese seedimisega . </s> </p>
<p> <s> Võõra planeedi esindaja jõudis nendeni ja tõstis pilgu . </s> <s> Ta tohutult suurtest elutult mustadest silmadest voogas valu ja abitust . </s> <s> Ta keha oli üleni kaetud tugevalt rohekat verd jooksvate lömastushaavadega . </s> <s> Olend liigutas suud ja tõi kuuldavale morsetähestikku meenutava piiksumise . </s> </p>
<p> <s> " Meie oleme inimesed , " teatas Steve uhkusest ja näljast väriseva häälega ning üritas oma sõnumit jõuetute liigutuste abil zhestide keelde tõlkida . </s> <s> " Me oleme su sõbrad . </s> <s> Kes sina oled ? " </s> </p>
<p> <s> Humanoid jõllitas neid mõistmatu pilguga ja pigistas oma võimatult kitsaste huulte vahelt välja midagi ohkesarnast . </s> </p>
<p> <s> Steve jätkas kätega vehkimist . </s> <s> Ta jutt oli hüplevalt segane ning antud hetkel seletas ta tulnukale üsna vabas vormis planeedi Maa poliitilist ja sotsiaalset jaotust . </s> <s> Maas lebav olend vaatas teda kahtlustavalt ja pisut hirmunult . </s> </p>
<p> <s> Jack jälgis toimuvat vaikides ning mõtetesse süüvinult . </s> <s> Näis , nagu üritaks ta oma peas mingit eriti keerulist ülesannet lahendada . </s> <s> Siis tõusis ta nälginud inimese kohta uskumatult kiire liigutusega püsti , astus haavatud võõra tsivilisatsiooni esindaja juurde ja keeras tal äkilise liigutusega kaela kahekorra . </s> <s> Kostus kuiv prõksatus ning olendi kehal asetsevad haavad lõpetasid veritsemise . </s> </p>
<p> <s> Kaks meest istusid külmas kõrbeöös leegitseva lõkke ääres . </s> </p>
<p> <s> " Aga maitsel polnud väga vigagi , " arvustas Jack hamba vahele peitu pugenud lihakiudu välja õngitsedes ja röhitses rahulolevalt . </s> <s> " Meenutas nagu pisut küülikuliha . </s> <s> Ainult mingi kõrvalmaitse on juures . " </s> </p>
<p> <s> " Ma loodan , et see mu seedimisele põntsu ei pane , " ütles Steve rahulolematu noodiga hääles . </s> <s> " Mul on väga tundlik kõht . " </s> </p>
<p> <s> Jack mühatas sõbralikult ja soojendas lõkke kohal käsi </s> </p>
<p> <s> Just sel hetkel hakkas eemalt kostma vihast mootorimöirgamist ning nähtavale ilmus musta-roheliselaiguline sõjaväedzhiip . </s> </p>
<p> <s> " Nüüd läheme koju , amigo . " </s> <s> ütles Jack vaikselt ja venitas end püsti . </s> <s> " Me oleme päästetud . " </s> </p>
<p> <s> " Kas me neile sellest ka räägime ? " küsis Steve kõhklevalt . </s> </p>
<p> <s> " Ei , " vastas Jack kiirelt . </s> <s> " Ma arvan , et mitte . " </s> </p>
<p> <s> Steve noogutas vaikides pead . </s> <s> Gastronoomilisel tasandil toimunud esimese astme kontakt võõra tsivilisatsiooni esindajaga oli asi , millest polnud mõtet laialt lobiseda . </s> </p></div2>
        <div2 type="alaosa"><head> Megasiti keiss </head>
<p> <s> Ma tahaks teile tattidele üht stoorit pajatada . </s> <s> Ma'i saa seda päris ise teha , las Marek Simpson annab edasi . </s> <s> Aga stoori'n hea . </s> <s> See'n puha tõsi ja otse elust võetet . </s> <s> Nii et kuula pisike ja suur . </s> <s> Jeah ! </s> </p>
<p> <s> Ma räägin , kuida me praimi amigoga , keda kõik Biisti või Kübermänni nime all tunnevad , ühe Suure Käki keerasime . </s> <s> Ehk ood meist isegi nuhkide käest kuulnd ? </s> <s> Muidugi ood , vend . </s> <s> Kesses Aissi ja Biisti'i tunne . </s> </p>
<p> <s> Vanadel fainidel aegadel võisime Biistiga nädalate kaupa Megasiti küberavarustes surfata , võimudele näkku sülitada , softipolitseid ninapidi vedada ja igast jääst läbi murda . </s> <s> Nädalate kaupa , mees ! </s> <s> Miinus pissipeatused muidugi . </s> </p>
<p> <s> Me olime kogu sitase Megasiti suurim paar - mina ja Biist , päävad läbi juhtmed küljes ja virtuaalreaalses Vallhalas jahti pidamas . </s> <s> Võim ooks endal munad küljest närind , et meid pihku saada . </s> <s> Aga'i saand nad ühti . </s> <s> Kargasid niisama tühja , joburajakad . </s> </p>
<p> <s> Teine Reaalsus'li me oma , männ . </s> </p>
<p> <s> Misse ? </s> <s> Sa'i tea , mis Teine Reaalsus'n ? </s> <s> Ja sa'i oo kunagi Megasitist kuulnd ? </s> <s> Las ma loobi sul siis tsipa seletust ja valgust , poja . </s> </p>
<p> <s> Vaat , elas kord üks kamp tühikargajaid , kes tsivilisatsiooni moodustasid . </s> <s> Oond mõnusad vennad ja puha - keerasid oma planeedi paari tonni aastaga suisa persse . </s> <s> Ühel päeval ärkasid ommiku üles ja avastasid , et nüüd'n minek . </s> </p>
<p> <s> Aga egas nad lollid põlnd - oond ju ikke taimi tehnoloogiat arendada kah . </s> <s> Patsaanid käkkind hunniku haitekh nublasid kokku ja lõid omale njuu pesa , kus edasi jämmida . </s> <s> Nimetasid selle Teiseks Reaalsuseks , tead . </s> <s> Höhh ! </s> </p>
<p> <s> Keski'i tea , kuidas nad seda tegid aga mingil moel kopisid nad kõik head asjad oma reaalsusest Teise Reaalsusesse . </s> <s> Ennast kopisid kah . </s> <s> Aint paha staffi nigu haigused , vanadus ja surm'i kopind . </s> </p>
<p> <s> Ja siis hakkas kõik sahinal otsast peale või nii . </s> </p>
<p> <s> Igal juhul'n see oolmõust üsna segane värk , sest nemad'n nüüd meie ja vastupidi kah . </s> <s> Kui sa täpsemalt teada tahad , siis küsi selt Brein-sannilt , kes Sprawlis Gibsoni tshöötshis jutlusi kisub . </s> <s> Tal'n värgi kohta täpsem mõik . </s> </p>
<p> <s> Mis veel . </s> <s> Megasiti ? </s> <s> Noh , Megasiti'ngi Teine Reaalsus , sa väljaheit ajude asemel . </s> </p>
<p> <s> Enivei , me Biistiga taht ükspäev miskit tipa vingemat kui tavamuuk . </s> <s> Tead , see infistiil toob mõnusalt rulli sisse aga muutub üsna tüütuks . </s> <s> Me võet siis ette Salafailid ja ... </s> </p>
<p> <s> Tiba rikkis ood vä ? </s> <s> Salafaile'i tea siis . </s> <s> Ouki douki , las papi seleta sul siis , pisi kooma . </s> </p>
<p> <s> Kae , Salafailid'n Teise Reaalsuse kõige suurem siikret . </s> <s> Sinna'i vii ainumastki rada , männ , sinna tuleb viirusega teed teha . </s> <s> Augud sisse lõigata . </s> <s> Jää'n nii paks , et põle algust'ga põhja . </s> <s> Nõu wei ! </s> </p>
<p> <s> Salafailide jahile lääb aint hull , tead . </s> <s> Softipolitsei laseb sul juba esimese meetri järel nuhi sappa , mis sind infitatiga õhku kleebib . </s> <s> Ja siis , teadagi , saavad nad su pihku ja korrigeerivad nati su ajusid . </s> <s> Pärast seda põle keski enam endine olnd . </s> <s> Kõigist'n lillelapsed saand . </s> </p>
<p> <s> Mul ja Biistil olnd neli viiruspoissi ühes - kaks tegid jääse auku ja kaks tiirlesid meie ümber ning noppisid nuhke kotti . </s> <s> Kõik läind kenasti ja pollaritel põlnd meist peerugi . </s> <s> Ma ju ütsin , et Megasiti'li me oma . </s> <s> Kõigi karvade ja soolikatega , männ . </s> </p>
<p> <s> Seitse pääva saagisime jääd nigu kaks termiiti . </s> <s> Seitse pääva , mees , ausalt räägin . </s> <s> Võtku mind teknodab , kui ma loran . </s> <s> Lõpuks saime sisse . </s> <s> Mul kurat , ooks sorts püksi tulnd , ise kah'i uskund , et sees oome , krt . </s> </p>
<p> <s> No ja siis läks disaaster lahti nigu...nojah . </s> <s> Ennekui me ringigi vaadat saime , kargas kusagilt välja uuno üleni musta riietet kutt ja koksas Biistil mingi rauast teraga pea maha . </s> <s> Ma mõtsin , et põle hullu miskit , et küll tohtrid kokku lapivad . </s> <s> Meditsiin'n meil ju hüval järjel . </s> <s> Aga fakkigi ! </s> </p>
<p> <s> Biist'li SURND . </s> </p>
<p> <s> Ma muidugist'i teadnd siis veel , et ta surnd'n . </s> <s> Teises Reaalsuses põlnd ju enne surma olnd . </s> <s> Kohe mitte keski ei surnd enne kui me selle näljase lahti päästsime . </s> <s> Brein alles hiljem üts mul , et see must vend oligi perhäps surm ise , et'li sinna Salafailidesse vangi pantet , et surma põleks . </s> <s> Mõikad ? </s> <s> Et teda see softivägi valvaski nigu oma pärasoolt . </s> </p>
<p> <s> Siis ma'i teadnd seda veel . </s> <s> Loopisin musta eilieni poole peotäie paralüüsviirust ja mõtsin , et lasen jalga , kuni ta sest toibub . </s> <s> Aga see'i mõjund talle . </s> <s> Patsaan ainult naeris selle peale ja lipsas läbi me poolt raiut augu välja . </s> <s> Rohkem'i näind ma tast paha haisugi . </s> </p>
<p> <s> Ma võtsin siis Biisti kukile - ma'i teadnd ju siis veel , et ta surnd on - ja tulin kah tulema . </s> <s> Augu panin kah igaks juhuks kinni , kuigi egas seal enam suurt vahet põlnd . </s> <s> Käkk oli juba valmis punnitet . </s> </p>
<p> <s> Oppaa , enam'i olegi miskit pajatada . </s> <s> Ma'i tea , miks ma üldse seda kõike leelotan . </s> <s> Süümekad vist . </s> <s> Ja Biistist'n kuradi kahju . </s> <s> Ta'li mees nigu muiste , mu parim päll . </s> <s> Nuuks ! </s> </p>
<p> <s> Okei okei . </s> <s> Nõu feelings . </s> <s> Point on kvadraadis see , et kui sa otsid pleissi , kus igavesti elada , koinida ja paljuneda , siis ep Teise Reaalsusesse oma taguotsa näita . </s> <s> Siin põle miski enam nigu juustubii . </s> </p>
<p> <s> Kõik'n puha pees ja kogu täiega . </s> <s> Surm täidab aga muidugistki oma plaani ja pead lendavad nigu valgusimpulsid . </s> <s> Eks me ürita temast ka aru saama - venna arvates peaks me ju kõik ammu surnd olema . </s> <s> Elavad laibad , hahahaa ! </s> </p>
<p> <s> Ma vist tahtsin jutu ää rääkida , enne kui mulle kah virutab . </s> <s> Ja sada viirust sellega - kesse ikke igavest elada tahaks . </s> <s> Igav ju . </s> <s> Booooooring ! </s> </p>
<p> <s> Vaat selline lugu , rotipojad . </s> </p></div2>
        <div2 type="alaosa"><head> Loomulik vajadus </head>
<p> <s> Mees kõndis mööda öise linna tänavaid . </s> <s> Sadas vihma . </s> </p>
<p> <s> Õieti oli vihma sadanud juba nelikümmend kaks Cantori ajaühikut . </s> <s> Maailm oli niiske ja morn ja läbi vettinud . </s> <s> Arvatavasti oli neil taas probleeme globaalse kliimaseadmega . </s> <s> See ei üllatanud enam kedagi . </s> </p>
<p> <s> Mees kohendas mikrosensorit oma peas . </s> <s> See näitas talle udust objekt kusagil kaugel eespool . </s> <s> Objekt liikus tema poole . </s> </p>
<p> <s> " Sa pead kiirustama , " sosistas mehe kahekümne viies tehislik digitaalmina . </s> <s> " Sul on aega pisut vähem , kui 0,0013 Cantori murdühikut . </s> <s> Siis sa sured . " </s> </p>
<p> <s> Mees mühatas põlglikult ning lülitas kahekümne viienda kiire kõrvalpilguga välja . </s> <s> Ta ei viitsinud kuulata seda , mida ta isegi väga hästi teadis . </s> <s> Eriti , kui see juhtus olema midagi ebameeldivat . </s> </p>
<p> <s> Mikrosensor teatas , et on eespool asuva objekti lukustanud . </s> <s> Hetk hiljem ilmus selle sajakordne suurendus mehe silme ette . </s> <s> Tal ei olnud vaja lugeda mikrosensori tehisaju prognoosi tema ja objekti kohtumise tagajärgedest ning verbaalse või virtuaalreaalse läbirääkimise võimalikkusest . </s> <s> Paari megamiili kauguselt ligines viimase põlvkonna androidpolitseinik . </s> <s> Mees teadis , et taoliste , QLP VII tüüpi korravalvuritega ei ole võimalik läbirääkimisi pidada . </s> <s> Nende täiustatud tehislik enesealalhoiuinstinkt pidas vaenlaseks kõike , mis liigub . </s> <s> Mees ei olnud sellest kohtumisest eriti huvitatud . </s> <s> Ta ei tahtnud surra . </s> </p>
<p> <s> " Peida ennast ära ! </s> <s> Jookse ! </s> <s> Tulista ! " hüsteeritses end iseseisvalt sisse lülitanud kahekümne viies . </s> <s> Ja pea meeles , et su eksistentsi lõpuni on jäänud 0,0012 Cantori murdühikut . " </s> <s> Kostus vaikne klõpsatus - tujukas kahekümne viies oli end iseseisvalt välja lülitanud . </s> </p>
<p> <s> " Neetud , " pomises mees läbi hammaste . </s> <s> Kui siin maamuna peal üldse leidus mõni asi , mis oli suuteline teda endast välja viima , siis oli selle nimi tujukas digitaalmina . </s> <s> Õnneks olid nad vahetatavad . </s> </p>
<p> <s> Mikrosensor teatas , et liginev androidpolitseinik on poole megamiili kaugusel . </s> <s> Õige varsti oleks ka tema vastutulija lukustanud . </s> <s> Ning hävitanud . </s> </p>
<p> <s> Mees puudutas poolkogemata taskupõhja vajunud molekulaarpihustit . </s> <s> Selle külmus mõjus lohutavalt . </s> <s> Siis tõmbus ta kiirelt lähimasse kangialusesse . </s> <s> See ei pakkunud küll erilist kaitset , kuid oli siiski parem kui mitte midagi . </s> </p>
<p> <s> Eemalt hakkas kostuma kurjakuulutavat vilinat . </s> <s> Androidpolitseiniku neoonsilm ehmatas oma salakäigust välja priske mutantroti . </s> <s> Järgmisel hetkel muutis laserkiir looma suitsevaks tuhahunnikuks . </s> </p>
<p> <s> Mees hingas raskelt , kui androidpolitseiniku pimedust kompav silm tast paari mikromeetri kauguselt möödus . </s> <s> Siis libistas ta end kiirelt tänavale ja suunas molekulaarpihusti eemalduvale korravalvurile . </s> <s> Relva jõud oli liiga väike , et eemaldujat täielikult aatomiteks pihustada , kuid piisav , et ta tehisajudes letaalne lühis tekitada . </s> </p>
<p> <s> " Hästi tehtud ! " vaimutses asjade kulgu jälginud kahekümne viies . </s> <s> " Et sa eufooriasse ei satuks , tuletan sulle meelde , et su eksistentsi lõpuni on jäänud 0,0008 Cantori murdühikut . </s> <s> Kui tahad elada , siis otsi objekti 48. " </s> </p>
<p> <s> Mees urises vihaselt . </s> <s> Oleks ta teadnud selle objekti täpset asukohta , oleks kõik korras olnud . </s> <s> Taolistes kolmanda dimensiooni maailmades ei saanud sa kunagi kindel olla , kus mingi objekt mingil teatud ajahetkel paikneb . </s> <s> Hea meelega oleks ta tagasi pöördunud sinna , kust oli tulnud . </s> <s> See oli kahjuks võimatu . </s> <s> Seljataha jäänud kaugmineviku kaheksandas astmes ootasid teda suured mänguvõlad ning neid nõudma saadetud Tworh planeedi kaabakad . </s> <s> Need vennad nalja ei mõistnud ! </s> </p>
<p> <s> Ta ohkas masendunult ja mõistis , et on lõplikult eksinud . </s> <s> Nüüd oleks aidanud vaid makroskoopilise aja peatamine , ent see oli kolmandas dimensioonis rangelt keelatud . </s> <s> Keelust üleastujaid ootasid kopsakas rahatrahv ning sekeldused võimudega . </s> <s> Eriti viimased polnud antud situatsioonis sugugi teretulnud . </s> </p>
<p> <s> " 0,0007 Cantori murdühikut . " </s> <s> teatas kahekümne viies lakooniliselt . </s> </p>
<p> <s> Äkki tõmbus mees pingule . </s> <s> Ta oli tajunud liikumist . </s> <s> Uuriv pilk eespool paiknevasse seinaõnarusse kinnitas ta kahtlusi . </s> <s> Seal oli keegi . </s> </p>
<p> <s> " Seisa paigal , sitapea , või ma lasen su peotäieks molekulideks , " röögatas mees molekulaarpihustit oletatava vaenlase poole suunates . </s> <s> " Nüüd tõstame käed aeglaselt püsti ja astume valguse kätte . " </s> </p>
<p> <s> Kõnetatu astus ettevaatlikult hologrammreklaamide särasse . </s> </p>
<p> <s> Mehe näole ilmus põlgusgrimass . </s> <s> Ta ees seisis üks nendest arvukatest Gwrough planeedi jongg'idest . </s> <s> Neid olendeid võis leida Suure Universumi kõikidest nurgakestest . </s> <s> Nad olid ebaviisakad , räpased ja rumalad . </s> <s> Lisaks olid nad ka tüütud . </s> </p>
<p> <s> " Oo , armuline ja võitmatu võõras kuningas . </s> <s> Ega sa mind tappa ei kavatse ? </s> <s> Võin sulle rääkida huvitavaid jutte . " </s> <s> pudistas sültjasroheline sihitav oma keha kohtlaselt õõtsutades . </s> </p>
<p> <s> " Ma otsin objekti number 48 , " teatas mees rahulikult . </s> <s> " Ütle mulle , kus see asub ja ma jätan su elama . " </s> </p>
<p> <s> Jongg sügas mõtlikult pead . </s> <s> Ta silmadesse ilmus kaval läige : " Oo , teateid vajav võõras kuningas . </s> <s> Taoline informatsioon on tasuline . " </s> </p>
<p> <s> Mees naeratas ning sättis molekulaarpihusti võimsuse miinimumi peale . </s> <s> See oli üks mängudest , mida ka tema mängida oskas . </s> <s> Vaikides suunas ta relva rahasoovija poole ning tulistas altpoolt põlve olematuks ühe ta jalgadest . </s> </p>
<p> <s> Jongg röökis metsikult . </s> <s> Ta sandistatud liikmest tilkus ohtralt rohelist , pimeduses helendavat verd . </s> </p>
<p> <s> " Ma otsin objekti numer 48. " kordas mees rahuliku häälega . </s> </p>
<p> <s> " Minge...aah...kolm kvartalit mööda Atomic puiesteed ning </s> .... <s> pöörake paremale . " </s> <s> pigistas verd kaotav jongg läbi hammaste . </s> </p>
<p> <s> " Suur tänu tasuta informatsiooni eest . " </s> <s> ütles mees ning suunas relva vastasseisja silmade vahele . </s> </p>
<p> <s> Peata jäänud keha üritas kõigi oma kaheksa käega enda ümbert õhku rabada ja vajus siis tumeda mütsuga maha . </s> <s> Kusagilt ligidusest hakkas kostuma erutatud piiksumist . </s> <s> Need olid kerget saaki haistvad mutantrotid . </s> <s> Mees teadis , et näljased loomad teevad puhta töö veel enne , kui ta on poole kümnendiku megamiili kaugusel sündmuskohalt . </s> </p>
<p> <s> " Sa oled liiga aeglane , " irises kahekümne viies . </s> <s> " Sul on aega vaid 0,00045 Cantori murdühikut . " </s> </p>
<p> <s> Mees hakkas vaikselt sörkima . </s> <s> Kiirelt kuluv aeg oli antud hetkel ta ainus vaenlane . </s> </p>
<p> <s> Eneselegi ootamatult jõudis ta sihtkohta . </s> <s> Vaid kahekümne sammu kaugusel temast kõrgus vanamoeline titaanehitis . </s> <s> Mikrosensor teatas , et see on 99,997 protsendilise tõenäosusega objekt number 48. </s> <s> Sellest piisas täielikult . </s> </p>
<p> <s> Mees astus ettevaatlikult sisse . </s> <s> Vastupidiselt kartustele oli ruum tühi . </s> <s> Nurgas vedeles mutantrottide ja ajahamba poolt puretud surnukeha . </s> <s> Teda võis identifitseerida vaid morgaaniumist tehtud peapaela järgi . </s> <s> Selliseid oli lubatud kanda ainult esimese järgu tähesõduritel . </s> <s> Maas lebav korjus võis vabalt olla mõni ta lähedastest sõpradest . </s> </p>
<p> <s> " Mida sa venitad , " karjus kahekümne viies . </s> <s> " Sul ei ole enam aega . " </s> </p>
<p> <s> Mees raputas end mõtetest lahti ning astus tõtlikul sammul ruumi tagaseina juurde . </s> <s> Ta nööpis kiirustades lahti oma püksinööbid ja ohkas õndsalt . </s> </p>
<p> <s> " Nüüd võid endaga rahul olla . " </s> <s> õitses kahekümne viies kergendust tundes . </s> <s> " 0,00015 Cantori ajaühiku pärast oleks su põis lõhkenud . " </s> </p>
<p> <s> Väljas süüdati tehispäike . </s> <s> Uus päev oli alanud . </s> </p></div2>
        <div2 type="alaosa"><head> Surmaga silmitsi </head>
<p> <s> " Doktor , ma tahan teiega rääkida . " </s> </p>
<p> <s> Ma pöördusin üllatunult ümber . </s> <s> Mees oleks pidanud magama . </s> <s> Ta oli saanud hobuseannuse unerohtu . </s> <s> Isegi pisut rohkem . </s> </p>
<p> <s> " Ma loodan , et te ei pahanda mu peale , " ütles ta . </s> <s> " Ma loputasin need tabletid kraanist alla . </s> <s> Ma ei tohi praegu magama jääda . " </s> </p>
<p> <s> Ta nimi oli Oakes , Christopher Oakes . </s> <s> Ta oli toodud raskes seisukorras - kolmanda astme põletushaavad üle keha . </s> <s> Eile olin ma kindel , et ta sureb . </s> <s> Täna enam mitte . </s> <s> See on üllatav milleks väliselt habras inimkeha vahest suuteline on . </s> </p>
<p> <s> " Miks ? " küsisin ma imestunult . </s> <s> Miski tema hääles muutis mu murelikuks . </s> <s> See oli raske ja hingemattev hirm . </s> </p>
<p> <s> " Ma ... " mees neelatas valuliselt ja raputas nõutult pead . </s> <s> " Ma pean teile midagi rääkima , härra doktor . </s> <s> Arvatavasti te ei usu mind . </s> <s> Arvate , et ma olen hull . </s> <s> Kuid palun kuulake mind vähemalt lõpuni . </s> <s> Lubate ? " </s> </p>
<p> <s> Ma noogutasin vaikides pead . </s> <s> Miks ka mitte . </s> <s> Mul oli momendil vaba aeg . </s> </p>
<p> <s> Christopher kergitas end vaevaliselt istuli . </s> <s> Liikumine tegi talle haiget . </s> <s> Ma nägin seda ta näoilmest . </s> <s> Ta tundis põrgulikku valu . </s> </p>
<p> <s> " Ma arvan , et teil oleks siiski targem magama heita . </s> <s> Homme on meil küllalt aega vestelda . " </s> </p>
<p> <s> See oli viga . </s> <s> Mees hakkas üle kere värisema . </s> <s> Oleks ma sel hetkel toolilt tõusnud , oleks ta voodist püsti hüpanud , et mu lahkumist takistada . </s> <s> Ta nägi välja väsinud ja kurnatud . </s> <s> Ta lõhnas rohtude ja värske sideme järele . </s> <s> Ja ta kartis , et ma lahkun , ilma , et oleksin teda lõpuni kuulanud . </s> </p>
<p> <s> " Ei ! " karjus ta meeleheitliku kõlaga hääles . </s> <s> " Te ei tohi mind üksi jätta . </s> <s> Just seda Ta ootabki . </s> <s> Ta tuleb ja tabab mu kaitsetuna . </s> <s> Ja tapab mu . </s> <s> Ma tean , et ta on lähedal . </s> <s> Liiga lähedal . </s> <s> Võib-olla koguni selles ruumis . " </s> </p>
<p> <s> Ma ei tõusnud toolilt . </s> </p>
<p> <s> " Kellest te räägite ? </s> <s> Kes teid tappa tahab ? " </s> </p>
<p> <s> Ta vaatas mulle tähelepanelikult otsa . </s> <s> Rebane , kellele jahikoerad kuklasse hingavad . </s> <s> Surmamõistetu halastamatute püssitorude ees . </s> <s> Lootuse kaotanud seaduse hammasrataste vahele jäänu , kes kohtuniku surmamõistvat otsust ootab . </s> </p>
<p> <s> " Surm , " sosistas ta vaikselt . </s> <s> " Surm tahab mind tappa . " </s> </p>
<p> <s> " Jaah ? " venitasin ma vastuseks ja heitsin pilgu mehe haigusloole . </s> </p>
<p> <s> " Te arvate , et ma sonin ? " küsis ta nõrga häälega . </s> </p>
<p> <s> Ma noogutasin . </s> <s> Ma ei näinud vähimatki põhjust oma arvamust varjata . </s> </p>
<p> <s> Christopher ohkas ja vajus taas pikali . </s> </p>
<p> <s> " Te võite arvata mida tahate , " ütles ta vaikselt . </s> <s> " See ei kõiguta mind sugugi . </s> <s> Kuid te lubasite , et kuulate mu ära . </s> <s> Ma nõuan , et te oma lubaduse täidaksite . </s> <s> Ma anun teid . " </s> </p>
<p> <s> " Te võite rääkida , " ütlesin ma . </s> <s> " Ma kuulan teid . " </s> </p>
<p> <s> Christopher Oakes põrnitses keskendunult olematut punkti endast paar meetrit eemal . </s> <s> Ma mõistsin , et ta viibib teises maailmas . </s> <s> Oma mälestustes , nimelt . </s> </p>
<p> <s> " Kõik algas sellest , kui ma pool aastat tagasi autoõnnetusse sattusin . </s> <s> See oli harilik ahelkokkupõrge - viis vanarauaks muudetud sõiduautot ja kuus laipa . </s> <s> Elu võib vahel julm olla . </s> <s> Sa viibid lihtsalt valel ajal vales kohas ja ... " </s> </p>
<p> <s> Ta vaikis hetkeks kuid kogus end kiirelt . </s> </p>
<p> <s> " Mäletan , et lebasin rooli ja istme vahele surutult ja jälgisin , kuidas ma rinnahaava kaudu elust tühjaks jooksen . </s> <s> Kummalisel kombel oli mu mõistus selge . </s> <s> Kuid liigutada ma ennast ei saanud . </s> <s> Ma sain vaid jälgida ja oodata . </s> <s> Ja ma jälgisin . </s> <s> Ja ootasin . </s> <s> Ja liikusin iga sekundiga oma lõpule lähemale . " </s> </p>
<p> <s> Ta pistis käe rinnataskusse ja võttis sealt välja suitsupaki . </s> <s> Vaatas mulle küsivalt otsa - ma noogutasin - ja süütas sigareti . </s> </p>
<p> <s> " Ma kuulsin lähenevaid päästjaid . </s> <s> Politseid ja päästeteenistust ja parameedikuid . </s> <s> Ma nägin , kuidas nad teistest autodest lömastatud laipu välja tirisid . </s> <s> See polnud kena vaatepilt . </s> <s> Õhk täitus karjete ja nutu ja vere lõhnaga . </s> </p>
<p> <s> Ma tundsin , et hakkan teadvust kaotama . </s> <s> See tuli valust ja õhupuudusest . </s> <s> Ma teadsin , et murtud ribi on läbistanud mu vasaku kopsu . </s> <s> Rinnal haigutavast haavast kostus iga hingetõmbega haiglast vilinat . </s> <s> Ja purskus mullitavat verd . </s> <s> Sealtkaudu väljuv hapnik oleks pidanud jõudma mu ajju . </s> <s> Ma hakkasin lämbuma . </s> <s> Mu silme ette kerkis tumenev pimedusefilter . </s> </p>
<p> <s> Ja siis ma nägin Teda . </s> <s> Ma nägin Surma . </s> <s> Alguse ma arvasin , et see on mu hämardunud mõistuse pettekujutelm . </s> <s> Ma arvasin , et näen und . </s> <s> Halba sellist . </s> <s> Siis mõistsin ma , et see pole unenägu . </s> <s> Arvatavasti olin langenud piirini , kus mu silmadele avanesid mõlemad maailmad - nii see kui ka teispoolne . </s> <s> Omamoodi vahestaadium enne lõplikku kustumist . </s> <s> Peatus nimega Surma Eeskoda . </s> <s> Või midagi sellist . </s> </p>
<p> <s> Ma jälgisin liikumisvõimetuna , kuidas Surm teiste liiklusõnnetuse ohvrite kohal hõljudes oma hõbedaselt läikivat vikatit tõstis . </s> <s> Ja ma nägin vikatit langemas . </s> <s> Kuus korda . " </s> </p>
<p> <s> Mees jäi vait . </s> <s> Ma märkasin , et ta kehale on tekkinud jälgilt läikiv hirmuhigi . </s> </p>
<p> <s> " Siis vaatas Surm mulle otsa . </s> <s> Mind valdas kohutav tunne , mida on võimatu sõnadega kirjeldada . </s> <s> Teispoolsuse ebainimlik külmuselaine mattis mu enda alla ja ma nägin , kuidas ta muigas . </s> <s> Ja hakkas minu poole liikuma . </s> <s> Ma karjatasin ning arvatavasti päästis just see mu elu . </s> <s> Üks politseinikest märkas mind ja ruttas teisi kaasa vedades mu keha autorusude vahelt vabastama . </s> <s> Ma tänasin õnne , kui tundsin oma päästjate käsi mind toetamas . </s> <s> Siis saabus pimedus . " </s> </p>
<p> <s> Christopher raputas tuhka . </s> <s> Põrandale . </s> </p>
<p> <s> " Kui ma teadvusele tulin , " jätkas ta . </s> <s> " Olin ma haiglas . </s> <s> Ma olin pisut üllatunud , kui leidsin end veel selles maailmas olevat . </s> <s> Ja ma teadsin , et ma ei tohiks elus olla . </s> <s> See oli kindel teadmine , mis tuli kusagilt sügavalt . </s> <s> Ma olin veendunud , et Ta tuleb mulle järele . </s> <s> Oma tööd lõpetama . </s> </p>
<p> <s> Järgnevad kuud veetsin ma põgenedes . </s> <s> Ükskõik , kuhu ma ka ei läinud , tuli Ta mulle järele . </s> <s> Ma olin justkui haigusekandja , kes endaga surma ja õudust kaasa tassib . </s> <s> Bostoni lennuõnnetus - ma oleks pidanud seal lennukis olema , ent kaotasin pileti ; Chicago pommiplahvatus - ma pääsesin kerge põrutusega ; katastroof Los Angelese kinos - seal hukkusid mu naine ja kaheaastane laps . </s> <s> Ja nii edasi . </s> <s> Lõputult . </s> </p>
<p> <s> Paar päeva tagasi oleks Ta mu äärepealt kätte saanud . </s> <s> Ma ööbisin kohalikus motellis . </s> <s> Saabusin sinna hilisõhtul ja vajusin surmväsinult voodisse . </s> <s> Mäletan , et nägin Teda unes - Ta irvitas võikalt ja viibutas vikatit . </s> <s> Ärkasin karjatades ning tundsin valu . </s> <s> Järgmisel hetkel mõistsin , et tuba on leekides . </s> <s> See oli põrgu . </s> <s> Hullem võimalikest . </s> </p>
<p> <s> Ma kuulsin kuidas juuksed mu peas olematuks põlesid . </s> <s> Ma tundsin , kuidas kuumus mu kõrvad peanaha külge sulatas . </s> <s> Ma karjusin ja karjusin ja karjusin . </s> <s> Ja ma kuulsin naeru . </s> <s> Tema võidurõõmuga segatud naeru . </s> <s> See andis mulle jõudu . </s> <s> Viimseid mõistuseriismeid kokku kogudes viskusin ma suletud aknasse . </s> </p>
<p> <s> Klaasiklirin . </s> <s> Lõikav valu . </s> <s> Kukkumine . </s> <s> Taas valu . </s> </p>
<p> <s> Hiljem öeldi mulle , et ma olevat üleni verise ja söestununa end mööda muru veeretanud ja laginal naernud . </s> <s> Usun , et see võis tõesti nii olla . </s> <s> Usun , kuigi ei mäleta . " </s> </p>
<p> <s> " Teil vedas , " ütlesin ma voodis lebavale mehele . </s> <s> " Kuuskümmend protsenti teie keha pinnast oli põlenud . </s> <s> Lisaks lõikasite te läbi akna välja hüpates endal läbi tuiksoone ja murdsite maandudes sääreluu . </s> <s> Veel eile poleks ma teie elu eest krossigi pakkunud . " </s> </p>
<p> <s> Christopher naeratas nõrgalt . </s> <s> Ja raputas pead . </s> </p>
<p> <s> " Ma tean seda , " ütles ta mõtlikult . </s> <s> " Kuid sellest kõigest pole kasu . </s> <s> Ma tunnen Surma lähedust . </s> <s> Ta on kusagil siinsamas . </s> <s> Selles ruumis " - ta heitis kahtlustava pilgu palatis lebavale kahele teadvusetule haigele - " Ta ootab . </s> <s> Viimaks ometi võib Ta rahul olla - Ta tabas mu kaitsetuna . </s> <s> Ma ei jõua põgeneda . </s> <s> Seekord saab Ta mu kätte . " </s> </p>
<p> <s> " Ma usun , et saan teid aidata , " ütlesin ma püsti tõustes ja ta voodi juurde astudes . </s> <s> " Teile võib see kummalisena tunduda , ent ma usun teid . </s> <s> Mul on selleks teatud põhjused . </s> <s> Millised need on ? </s> <s> Ärge muretsege , varem või hiljem saate seda teada . " </s> </p>
<p> <s> " Kas te saate mind aidata ? " </s> <s> Christopher tõusis kogu jõudu kokku võttes istuli . </s> </p>
<p> <s> " Jah , " vastasin ma naeratades . </s> <s> " Ma saan teie põgenemise lõpetada . " </s> </p>
<p> <s> " Kuidas ? " </s> </p>
<p> <s> " Teil on vaja puhata , " kinnitasin ma süstalt täites . </s> <s> " Ma süstin teile rahustit . </s> <s> Te jääte magama ja puhkate umbes kuus tundi . </s> <s> Kogu see aeg istub teie kõrval keegi õdedest ning valvab teie und . </s> <s> Kui te ärkate , olete juba väljaspool hädaohtu . </s> <s> Võite mind uskuda . " </s> </p>
<p> <s> Ma tõstsin ta käe ja surusin nõela sügavale veeni . </s> <s> Christopher vaatas mind uuriva pilguga . </s> <s> Ma teadsin , mis ta mõtetes liigub . </s> </p>
<p> <s> " Te saate mu põgenemise lõpetada ? " küsis ta kõlatult , sosistades . </s> </p>
<p> <s> " Loomulikult , " kinnitasin ma ja vaatasin talle sügavalt silma . </s> <s> " Sul pole vähimatki põhjust muretseda , vana semu . " </s> </p>
<p> <s> Ta silmad vajusid pärani ning neisse tekkis põhjatu hirm . </s> <s> Ta sai kõigest aru . </s> <s> Ent oli juba liiga hilja . </s> <s> Veeni süstitud kaks ampulli sedukseeni tegid oma töö . </s> <s> Christopher vajus sügavasse unne . </s> </p>
<p> <s> Ma vaatasin teda hetke ning suundusin oma kabinetti . </s> <s> Mõnes mõttes oli mul tast isegi pisut kahju - ta oli visalt võidelnud . </s> <s> Mitte igaühel ei jätku jõudu ja tahtmist nii meeleheitlikult elu külge klammerduda . </s> <s> Veelgi enam , tegelikult pürgib enamus inimestest üsna järjekindlalt surma poole . </s> <s> Nad ei mõista seda . </s> <s> Või keelduvad uskumast . </s> <s> Ent see ei keela neil salaja hingesopis surma ootamast . </s> <s> See on justkui viimane piir , mida ületada , või midagi sellist . </s> </p>
<p> <s> Ma rebisin kiire liigutusega eest tülika doktorimaski ja sirutasin käe nurgas seisva hõbedaselt läikiva vikati poole . </s> <s> Käes oli võlgade tasumise tund . </s> </p></div2>
        <div2 type="alaosa"><head> Olukord delta red </head>
<p> <s> Kolonelleitnant Baxley ahmis kramplikult õhku . </s> <s> Oh ei , ta polnud astmaatik ega midagi sellist . </s> <s> Kaugel sellest -- kolonelleitnant oli täie tervise juures parimais aastais mees , kelle tegelikku tööd mitte keegi peale tema väheste alluvate ei teadnud . </s> <s> Segane , mis ? </s> <s> Asi on selles , et Baxley oli ülisalajase organisatsiooni MJ12 juht , mille ülesandeks oli tegelda maavälise mõistusliku elu probleemiga selle kõige kõrgemal tasemel . </s> <s> Selliseid asju pole avalikkusel lihtsalt vaja teada . </s> <s> Ta oli näinud nii mõndagi -- filmi 1947. aastal Roswellis , New Mexicos katastroofi üle elanud lendavast taldrikust ja seda juhtinud nelja tulnuka lahkamisest ning miljoneid kaadreid tundmatutest lendavatest objektidest . </s> <s> Ta oli külastanud salajasi sõjalisi baase , kus lendavaid taldrikuid ja nende jõuallikaid hoiti ning nendega katseid läbi viidi . </s> <s> Ja veel paljut muud , mida isegi siinkohal mainida ei saa . </s> <s> Midagi sellist polnud ta aga veel näinud . </s> <s> Tohutu suur , vähemalt kolme kilomeetrise läbimõõduga rohekalt hõõguv ketas hõljus otse ta ees . </s> <s> Jumal tänatud , mõtles Baxley , et nad kõrbes maandusid , seda oleks mõne linna kohal väga raske ilmastikunähtusena seletada . </s> <s> Ta ahmis veel ühe suutäie kuuma kõrbeõhku . </s> <s> " Kuulutage välja olukord delta red , " ütles ta siis leitnant Biggsile otsustavalt . </s> <s> " Ja ärge veel presidendile teatage . " </s> *** <s> Szeg'wwz'ooo Impeeriumi Ülimjuht Baaagh seisis , käed ähvardavalt külgedele surutud , oma sõjalaevastiku eliitristleja lahingruumis ja lasi oma arvukatel silmadel ümbrust hinnata . </s> <s> Taamal seisid ristleja meeskonnaliikmed , kes hirmunult Ülemjuhti piieldes värisesid . </s> <s> " Mu väärtusetud alamad , " käratas Baaagh meeskonna poole pöördudes . </s> <s> " Öeldu on tõeks saanud . </s> <s> Me oleme Sinisel Planeedil . </s> <s> Sellest hetkest alates peab kõik sujuma nagu mullitatult . </s> <s> Alistuge ja alluge ! " </s> <s> " Alistume ja allume ! " sosistas ristleja meeskond kui ühest suust maani kummardudes . </s> <s> Baaagh maigutas võimukalt suud . </s> <s> Kõik sujus Plaani kohaselt . </s> *** <s> " Midagi toimub , " teatas leitnant Biggs telki tormates . </s> <s> Baxley järgnes talle tõtlikul sammul . </s> <s> Rohekalt hõõguvasse kettasse oli tekkinud nelinurkne avaus . </s> <s> Sealt rullus välja midagi , mis kaudselt paksu rohekassinist vaipa meenutas ja välja astusid kolm tundmatu eluvormi esindajat . </s> <s> Baxley kulmud tõusid üllatunult juuksepiirini . </s> <s> Võõrad olid umbes meetripikkused rohekalt kallerdavad ja tudisevad kogumid , millel ometi humanoidsed tunnused kaudselt aimatavad olid . </s> <s> Üks neist , arvatavasti delegatsiooni juht , võdises teistest paari meetri jagu eespool . </s> <s> " Lähme vastu või ? " kõhkles Biggs Baxleyt kergelt müksates . </s> <s> Nad astusid peopesasid lahtiselt eneste ees hoides tundmatute poole ja peatusid neist mõne sammu kaugusel . </s> <s> Pooled uurisid teineteist tähelepanelikult . </s> <s> " Tervitame teid kõigi planeedi Maa elanike poolt , " tegi Baxley jutuotsa lahti . </s> <s> Võõrad ei paistnud ta sõnu tähelegi panevat . </s> <s> Vaid hetke enne seda , kui kolonelleitnant oma tervitust märkide keeles korrata tahtis , astus võõraste juht talle veelgi lähemale , otse nina alla , ja ütles krudiseva ning piiksuva häälega : " Alistuge ja alluge ! " </s> <s> " Kuidas palun ? " ei suutnud Baxley end tagasi hoida . </s> <s> Vaatamata eemal õhus rippuvale tohutule õhulaevale oli see meetripikkuse tatikogumi poolt öelduna nagu pisut pretensioonikas nõue , või nii . </s> <s> " Alistuge ja alluge ! " kordas võõraste juht endiselt piiksudes ja krudisedes veelgi ähvardavamalt ning võdises üle kere nagu taldrikutäis tarretist . </s> <s> Biggs tegi tahtmatu liigutuse , nagu oleks tal süda äkitselt pahaks läinud ja Baxley heitis talle tauniva pilgu . </s> <s> " Ehk oleks meil põhjust seda asja pisut arutada ? " küsis ta siis võimalikult mesimagusa häälega . </s> <s> " Arutada . </s> <s> Ei arutada . </s> <s> Tingimusteta alistuda ja alluda . </s> <s> Kohe . " </s> <s> Situatsioon kippus piinlikuks kätte minema . </s> <s> Baxley vaagis mõttes võimalikke variante vestluse elavdamiseks , kuid tarretisehunnik võttis talt initsiatiivi üle . </s> <s> " Alistuda ja alluda ! " kordas ta vihaselt . </s> <s> " Mina Ülimjuht Baaagh . </s> <s> Nõudma kohest alistumist . </s> <s> Muidu teie planeet hävitab . </s> <s> Kohe teie planeedi suurimad kangelased pantvangi andma . </s> <s> Meile . " </s> <s> " Suurimad kangelased ... " ei suutnud Baxley päris hästi jutujärjel püsida . </s> <s> Tatikuul tõi kuuldavale krigiseva häälitsuse , mida hea ettekujutuse korral ehk naeruks võis pidada . </s> <s> " Te kavalad olema , " teatas ta siis . </s> <s> " Aga Baaagh kavalam veel . </s> <s> Me ammu teid jälgima . </s> <s> Teie televisiooni vaatama . </s> <s> Baaagh teie suurimaid kangelasi teadma . </s> <s> Baaagh nemad pantvangi võtma ja ära lendama . </s> <s> Kui pärast tagasi tulema . </s> <s> Teie kaitsetud olema . </s> <s> Saab aru ? " </s> <s> " Ja milliseid ... eeee ... kangelasi teie kõrgeaulisus silmas peab ? " küsis Baxley ebakindlalt sõnu valides . </s> <s> " Nii , " teatas Baaagh oma alluvate poole viibates , kellest üks ta ette pärgamenti meenutava rulli tõi . </s> <s> " Ma ette lugema . </s> <s> Me tahtma neid kangelasi . </s> <s> Jõuluvana . </s> <s> Batman . </s> <s> Ämblikmees . </s> <s> Krahv Dracula . </s> <s> Superman . </s> <s> Kohe tahtma . </s> <s> Me ootab . " </s> <s> Võõraste delegatsioon pöördus Baaaghi juhtimisel ümber ja marssis oma laeva poole . </s> <s> Nelinurkne avaus selle keres kadus nende sisenedes , nagu poleks seda kunagi olemaski olnud . </s> <s> " Kas ma nüüd teatan presidendile ? " küsis Biggs , kui ta end pisut kogunud oli . </s> <s> " Ei , " vastas Baxley ja astus kiirel sammul minema . </s> <s> " Kuhu sa lähed , " hüüdis Biggs talle järele . </s> <s> " Kangelasi otsima . " </s> *** <s> Vaid mõned loetud tunnid hiljem tõusis võõraste laev peaaegu hääletult õhku ja kadus uskumatut kiirendust üles näidates pilvede taha . </s> <s> Enne seda olid kosmoseristleja pardale astunud Jõuluvana , Batman , Ämblikmees , krahv Dracula ja Superman . </s> <s> Baaagh oli veelkord üle kere tudisedes " Alistuge ja alluge ! " krudisenud ja rahulolevana kadunud . </s> <s> Baxley ja Biggs seisid kõrbeliival ja vaatasid taevasse , kus tegelikult enam midagi vaatamist väärivat näha polnud . </s> <s> " Igal juhul oli see kõige kummalisem esimese astme lähikontakt , mis mul siiani olnud on , " teatas Biggs nina sügades . </s> <s> " Jumal tänatud , et mina sellest Vanale Peerule ette kandma ei pea . " </s> <s> " Jah , " nentis Baxley ohates . </s> <s> " See on kahjuks minu privileeg . " </s> <s> " Kust sa need ... kangelased üldse üles korjasid ? " küsis Biggs . </s> <s> " Mis sa ise arvad ? </s> <s> Kust võib tänapäeval leida üht Jõuluvana , Batmani , Ämblikmeest , krahv Draculat ja Supermani . </s> <s> Vähemalt oli mul päris hea valikuvõimalus . </s> <s> Kahju , et nad Napoleoni ei tahtnud -- mul oleks neile üks täitsa vahva vend pakkuda olnud . " </s> <s> " Ei noh , täitsa hull lugu , " teatas Biggs ja ta näole kerkis halvastivarjatud irve . </s> <s> " Ma loodan , et neil on seal üleval vähemalt lõbus . " </s> <s> " Kindel see . </s> <s> Muide , kas see Jõuluvana ei tundunud sulle kuidagi tuttav ? " </s> <s> " Ja-jah . </s> <s> Nüüd tuleb mulle meelde küll . </s> <s> Kaks aastat tagasi ... </s> <s> Kuidas nad teda kutsusidki ? </s> <s> Mõrvar-Jõulumees ? </s> <s> Ma mõtlesin , et nad saatsid ta elektritoolile . " </s> <s> " Ei . </s> <s> Ta oli süüdimatu . " </s> <s> vastas Baxley , kelle nägu nüüd samuti lõbusalt särama löönud oli . </s> <s> " Huvitav , kas Baaagh on ka oma issile ja emmele hea laps olnud ? " </s> *** <s> Kaugel kaugel avakosmoses eksles sihitult üks umbes kolme kilomeetrise läbimõõduga ristleja . </s> <s> Vaatamata sellele , et laeval väliselt vähimatki viga ei näinud olevat , rääkis ta kaootiline liikumisviis selget keelt , et kõik pole mitte päris nii , kui olema peaks . </s> <s> " Ma ütlen sulle viimast korda , sa loll masin , " röökis Ämblikmees eliitristleja juhtimisruumi arvukaid kange tõmmates ja nuppe vajutades . </s> <s> " Ma tahan õunapirukat ja limonaadi , kurat sind võtaks . " </s> <s> Teised kangelased jõllitasid tühjade pilkudega , sülg suunurgast tilkumas , ta meeleheitlike ponnistusi toitu hankida . </s> <s> Vaid Batman näris isukalt tarretist meenutavat rohelist lärakat , mille ta nurgas lebava sültja massi küljest rebinud oli . </s> <s> Kusagilt ristleja sügavusest kaikus võimas " Hõu-hõu-hõu " . </s> <s> Hullumeelselt säravate silmadega Jõuluvana eksles , tundmatust metallist kang löögivalmis käes , ristleja koridoride labürindis ja otsis neid pisikesi kallerdavaid põngerjaid , keda ta varem põgusalt silmanud oli . </s> <s> " Kas siin häid lapsi ka on ? " karjus ta tohutust jõulurõõmust vahutades ja kangi viibutades sõjakalt . </s> <s> Ei olnud . </s> </p></div2>
        <div2 type="alaosa"><head> Võitleja </head>
<p> <s> See lugu on tõsi . </s> </p>
<p> <s> Mäletan , et sattusin kord mitmesaja aasta eest Kolme Ratsaniku tähtkujus paiknevale kõrbeplaneedile nimega Xrowec 4. </s> <s> See oli masendav ja elutu koht . </s> <s> Ainsaks eluvormiks , mis sealses põrgukuumas elutuses eksisteerida suutis oli kuuejalgne songrogg , keda peeti suurepäraseks jahiloomaks . </s> <s> Just tema pärast ma sinna sõitnud olingi . </s> </p>
<p> <s> Maaliikuri soomusaknast maastikku jälgides mõtlesin ma , millest kuradist see elukas toitub . </s> <s> Peale tumepunase kõrbeliiva ning üksikute murenevate kivide polnud ma näinud mitte midagi muud . </s> <s> Vaid punaseid liivalagendikke . </s> <s> Sadade megamiilide kaupa kõrvetavat purpurset liiva . </s> <s> Ei midagi muud . </s> </p>
<p> <s> Nagu juba arvatavasti mõistnud olete , olin ma tulnud lihtsale nädalalõpu jahireisile . </s> <s> Veel eile oli see mõte tundunud põnevana , väljakutsuvana - olla silmitsi tõeliselt metsiku loodusega . </s> <s> Nüüd enam mitte . </s> <s> Oli palav . </s> <s> Palav ja umbne ja igav . </s> </p>
<p> <s> Me olime maasõidukis kolmekesi - mina , noor Tworh planeedi sõdur , kes ei osanud ühtki keelt peale oma emakeele , mida omakorda mina ei osanud ja keegi vanem mees , kes polnud terve meie reisi ajal suud lahti teinud . </s> <s> Oli nii vaikne , et ma kuulsin oma südamelööke . </s> <s> Ja tuule ulgumist masina soomusseinte taga . </s> </p>
<p> <s> Kõik juhtus ootamatult . </s> <s> Nagu alati . </s> </p>
<p> <s> Meie maasõiduk oli just ühest paljudest punastest hiiddüünidest üle saamas , kui otse meie ette kerkis songroggide vähemalt kolmesajapealine kari . </s> <s> Nagu tühjusest . </s> <s> Mittekusagilt . </s> </p>
<p> <s> Noor tworhlane röögatas metsikult ja avas sihtimisele aega raiskamata tule . </s> </p>
<p> <s> Vana mees silmitses ta silme ees laiuvat vaatepilti . </s> <s> Mina samuti . </s> </p>
<p> <s> Elektrooniliste lõhkekuulide poolt tabatud loomad paiskusid mitme megameetri kõrgusele õhku ning maandusid suuri liivapilvi üles keerutades lõhkirebitutena . </s> <s> Maapinnale jõudes olid nad juba surnud . </s> <s> Vaatamata üldisele kaosele jäid loomad rahulikuks . </s> <s> Ainsad helid , mis meie kõrvu kostsid olid plahvatused , mis tekkisid , kui elektrooniline lõhkekuul mõne järjekordse ohvri leidis . </s> </p>
<p> <s> Õhus oli ohtu . </s> <s> Ja pinget . </s> <s> Ma tundsin seda iga keharakuga . </s> <s> Loomad lähenesid meile aeglaselt . </s> <s> Neid oli rohkem , kui alguses oli paistnud . </s> <s> Nad näisid meid ... ümber piiravat . </s> <s> Aeglaselt , järjekindlalt ja põhjalikult . </s> </p>
<p> <s> Neil pole kuhugi põgeneda , rääkisid nende kurjad ning üleolevad pilgud . </s> <s> Õige jaht on alles algamas . </s> </p>
<p> <s> " Kaome siit , " ütles vana mees rahulikult . </s> <s> Ta hääl oli sügav ja käskiv . </s> </p>
<p> <s> Ma mõistsin , mida ta silmas peab . </s> </p>
<p> <s> Songgroggide sülg on üheks maailmakõiksuse jubedaimaks bioloogiliseks rünnakuvahendiks . </s> <s> Nad on võimelised sulle mitmesaja Cantori makromeetri pealt täpselt näkku sülgama . </s> <s> See pole nende jaoks mingi probleem . </s> <s> Ja nad teevad seda . </s> <s> Alati kui tunnevad ohtu . </s> </p>
<p> <s> Ma nägin kord meest , kellele songgrogg oli näkku sülitanud . </s> <s> Õieti nägin ma seda , mis tast järgi oli jäänud . </s> <s> Näis , nagu oleks ta end kontsertreeritud happega täidetud vannis pesemas käinud . </s> <s> Kollaseks tõmbunud luud ja mustakskõrbenud liharäbalad . </s> </p>
<p> <s> " Nüüd , " kamandas vana mees ja avas luugi . </s> <s> " Jookseme . " </s> </p>
<p> <s> Ma kuuletusin talle . </s> <s> Miski ta hääles kinnitas mulle , et ma võin teda usaldada . </s> </p>
<p> <s> Ka noor Tworh planeedi sõdur oli meie plaani mõistnud . </s> <s> Mingil põhjusel viivitas ta väljumisega . </s> <s> See sai talle saatuslikuks . </s> </p>
<p> <s> Ma kuulsin selja tagant kurjakuulutavat sisinat . </s> <s> Heitnud pilgu õlataha märkasin ma õudusega , et üks loomadest on end läbi maasõiduki kahekümne viie tollise soomustatud titaanlae söövitanud . </s> <s> Songgroggi silmad läikisid kurjalt . </s> </p>
<p> <s> Tworhlane röögatas metsikult ja sirutas käe relva järele . </s> <s> Liiga hilja . </s> <s> Ma ei näinud , mis temaga täpselt juhtus . </s> <s> Ma ei tea , kas ta elu lõpetas söövitav happeports või looma tohutud vampiirilõuad . </s> <s> Arvatavasti siiski esimene . </s> <s> Ma kuulsin sisinat ja surmakarjet . </s> <s> Kumbki neist häältest rääkis iseenda eest . </s> </p>
<p> <s> Järgnevatest minutitest ei mäleta ma suurt midagi . </s> <s> Me jooksime ning igal sammul vihisesid meist mööda roheliselt kumavad õhuski sisisevad neoonlärakad . </s> <s> See oli põrgu . </s> <s> Vähemalt . </s> </p>
<p> <s> Neid loomi oli kõikjal . </s> <s> Nad olid meid tõepoolest ümber piiranud . </s> <s> Jahimees ja uluk olid vahetanud oma kohad . </s> <s> Mu eakas kaaslane jooksis oma ea kohta uskumatult kiiresti . </s> <s> Mäletan , et ta hoidis vasakus käes mikroannihilaatorit ja tulistas kõike , mis meile järgi üritas jõuda . </s> </p>
<p> <s> See oli põrgu . </s> <s> Hullem võimalikest . </s> </p>
<p> <s> Viimaks olime me tagaajajad maha raputanud . </s> <s> Ma toetasin end hinge vaakudes vastu tumepunast liivakõrgendikku . </s> <s> Iga sõõmuga tõmbasin ma kopsudesse kõrvetavat tolmust õhku . </s> <s> Ma ei tundnud õhupuudust . </s> <s> Ma tundsin valu . </s> </p>
<p> <s> Vanem mees silmitses uurivalt ümbrust . </s> </p>
<p> <s> " Me peame liikuma hakkama , " ütles ta mulle otsa vaadates . </s> <s> " Kas sa jõuad ? " </s> </p>
<p> <s> Ma noogutasin . </s> <s> Arvatavasti seetõttu , et mõistsin teda jõudvat . </s> <s> Ma ei tahtnud viletsam olla . </s> <s> Eneseuhkus on mul alati tugev olnud . </s> </p>
<p> <s> Me hakkasime astuma . </s> <s> Teadsime umbes , kuspool asub lähim Päästeabi Majakas . </s> <s> Õnneks polnud sinna rohkem maad , kui kaheksa Cantori megamiili . </s> </p>
<p> <s> Meil ei olnud vett . </s> <s> Meil ei olnud toitu . </s> <s> Me ei olnud kindlad , et me üldse õiges suunas liigume . </s> <s> Oli palav . </s> <s> Neetult palav . </s> <s> Soe lõunatuul muutis kõrvetava õhu puhanguliseks leegiheitjaks . </s> <s> Põlenud nahale tekkisid kõrbenult punetavad villid . </s> </p>
<p> <s> Ma ei mäleta , et me oleksime selle teekonna jooksul sõnagi vahetanud . </s> <s> Me lihtsalt ei jõudnud seda teha . </s> <s> Ma ei mäleta ka viimast kahte miili , sest vahetult enne neid olin ma teadvusetult näoli liiva sisse vajunud . </s> <s> Vana mees tassis mind terve tee lõpuosa seljas . </s> <s> Ma ei tea , kuidas ta seda suutis . </s> <s> Tahtejõud ? </s> <s> Võime end välja lülitada , masinaks muutuda ? </s> </p>
<p> <s> Ärkasin Päästeabi Majaka jumalikus jaheduses . </s> <s> Mu salapärane kaaslane kohmitses tolmuse visuaalmuunduri kallal . </s> </p>
<p> <s> " See ei tööta , " teatas ta ükskõikse häälega . </s> <s> " Me peame abi ootama . </s> <s> Ma lülitasin abikutsungi sisse . </s> <s> Hiljemalt nelja Cantori megaühiku pärast peaksid nad kohale jõudma . " </s> </p>
<p> <s> Ja istus mu kõrvale . </s> </p>
<p> <s> Vaatlesin teda esmakordselt tähelepanelikumalt . </s> <s> Ta kandis võidunud kosmosesõduri vormiriietust ning säravat illyriumist peaketti . </s> <s> Üle ta näo jooksis pikk arm , mis algas vasaku silma alt ning lõppes huule kohal . </s> <s> See oli palavuse käes punetama hakanud . </s> </p>
<p> <s> Ta tabas mu uuriva pilgu ning naeratas vaevumärgatavalt . </s> </p>
<p> <s> " Sa märkasid mu armi ? " küsis ta vaikselt . </s> </p>
<p> <s> Ma noogutasin . </s> </p>
<p> <s> " Sain selle aastaid tagasi Universumi Surmaringi Lahtisel Võistlusel . " </s> </p>
<p> <s> Ma tõstsin pilgu ta silmadeni . </s> <s> Need olid tuhmid ja elutud . </s> <s> Nagu selle neetud planeedi taevas ja purpurpunased pilved . </s> </p>
<p> <s> " Sa oled Võitleja ? " </s> </p>
<p> <s> Tema kord noogutada . </s> </p>
<p> <s> " Jah , ma olen Võitleja . </s> <s> Mu nimi on Strenton Brend . " </s> </p>
<p> <s> Ma võpatasin . </s> <s> Istusin külg külje kõrval ühe maailmakõiksuse kõige tuntuma Võitlejaga . </s> <s> Usun , et pooled Universumi noortest oleks selle võimaluse eest andnud mitu head aastat oma elust . </s> <s> Ent ... </s> </p>
<p> <s> " Ma arvasin , et sa oled surnud . </s> <s> Sellest räägitakse siiani kõikjal . " </s> </p>
<p> <s> " Sul on tegelikult õigus , " vastas ta vaikselt , eemal viibides , mõtetes seigeldes . </s> <s> " Ma olen Võitleja , kes on lahkunud Universumi Surmaringist kaotajana . </s> <s> Ma olen sooritanud hirmsa kuriteo ja kaotanud oma ainukese sõbra . </s> <s> Ma olen surnud . " </s> </p>
<p> <s> Ta vaikis . </s> <s> Ma tajusin , et olen talle tahtmatult haiget teinud . </s> <s> Kuid ma ei suutnud end peatada . </s> <s> Siis mitte . </s> </p>
<p> <s> " Räägi mulle oma lugu , " palusin ma peaaegu alandlikult . </s> <s> " Räägi mulle Surmaringist ja Võitlejatest . </s> <s> Oma elust . " </s> <s> Ta võpatas . </s> <s> Nagu inimene , kelle südamesse on tunginud valu teravad kombitsad , mis seal peituva ammu unustatud haava taas lahti kisuvad . </s> <s> Minevikku maetud kaotusvalu ja mõistust õgivad kibedad mälestused - eilse päeva kiskjalikud jäänused . </s> </p>
<p> <s> " Hästi , " vastas ta mulle . </s> <s> " Ma räägin sulle oma loo . </s> <s> Ma ei tahaks seda teha , ent kui sa mind palud , siis ei jäta sa mulle teist võimalust . " </s> </p>
<p> <s> Ta hingas sügavalt sisse . </s> <s> Ja alustas . </s> </p>
<p> <s> " Ma sündisin aastal 12998 Pärast Ekslikku Tähtpäeva kõrvalisel Suure Galaktika piirimail paikneval planeedil miljoneid valgusaastaid Maa IV-ndast eemal . </s> <s> Sündides sai minust Võitleja . " </s> </p>
<p> <s> Ta vaatas mulle otsa . </s> <s> Uurivalt ning veidi nukralt . </s> </p>
<p> <s> " Kõik meie planeedi meesisikud on Võitlejad . </s> <s> Tänu geneetilisele manipulatsioonile on vaid iga sajas minu planeedil sündinu naissoost ning neistki säilitatakse elus vaid üksikud , et tagada küllaldane baas poisslaste tootmiseks . </s> <s> Kõik planeedi ressursid on suunatud vaid ühe eesmärgi poole - kõrge kvaliteediga Võitlejate tootmisele . </s> <s> Noored Võitlejad peavad oma võimekust tõestama viieteistkümnendaks eluaastaks . </s> <s> Need , kes sellega hakkama ei saa , ohverdatakse Kõrgema Rassi Kiriku jumalatele ning nende ajud ja maksad söödetakse Kuninglikele Kõrvikloomadele . </s> <s> Ka mina kaotasin sel viisil paljud oma noorpõlve sõbrad ning kaaslased . </s> <s> Mu vanemate traagiline surm mõned kuud hiljem muutis mu hullunud tööloomaks , kes meeleheitliku järjekindlusega tunneli lõpus paistva valguse poole rühib . </s> </p>
<p> <s> Oma esimese vastasega kohtusin ma neljateist aastaselt . </s> <s> Ta oli minust peajagu pikem ning mitme aasta võrra vanem . </s> <s> Ma tapsin ta viiendas mikroraundis ja rebisin oma esimese võidu märgiks talt südame rinnust . </s> <s> Ma olin siis noor ja julm ja auahne . </s> </p>
<p> <s> Ja ma teadsin , et olen alles poolel teel . </s> </p>
<p> <s> Järgmine aasta oli täis suuri ja veriseid õnnestumisi . </s> <s> Kindel võit Omega Non Noorte Kotkaste Ringis , jagatud esimene koht Super 2000 lahtisel ringil ja Aasta Uustulnuka tiitel . </s> <s> Ning mis kõige tähtsam - kutse Universumi Surmaringi . </s> <s> Kas sa tead mis see tähendab ? " </s> </p>
<p> <s> Ma noogutasin . </s> <s> Loomulikult ma teadsin seda . </s> <s> Ka mina , täpselt nagu lugematud miljardid olendid üle maailmakõiksuse , olin kunagi neid raevukaid heitlusi jälginud . </s> <s> Sajad maailma parimad Võitlejad teineteisega jõudu katsumas ning ainult üks neist - osavaim , tugevaim , kiireim , võimsaim - väljub Surmaringist elusalt . </s> <s> Et olla terve kosmoseaasta teistele eeskujuks . </s> <s> Olla parim . </s> <s> Olla Jumal . </s> </p>
<p> <s> Ka minu toaseinal ilutsesid laserprojektsioonid võitjatest , kes parasjagu oma viimast vastast teise ilma saadavad . </s> <s> Ragton " Crash " Fleet , Ontrept III , Marc Dre , Psyhho 66 - need olid mu lapsepõlve kangelased , mu iidolid . </s> <s> Ent vaid üks oli minu jaoks Jumal . </s> <s> Ning just tema istus praegu mu vastas . </s> </p>
<p> <s> " Need olid esimesed Lahtised , mille ma kinni panin , " jätkas vastasistuja . </s> <s> " Esimene võit ei jäänud viimaseks . </s> <s> Mitu pikka kosmoseaastat järjest tapsin ma kõik oma vastased ning tõusin parimana Surmaringi Taevaastmetele . " </s> </p>
<p> <s> Ta pistis käe seljakotti ning tõstis sealt välja veepudeli . </s> <s> Ta kustutas ahnete sõõmudega janu ja pakkus siis pudelit mulle . </s> <s> Ma raputasin pead . </s> </p>
<p> <s> " Ma kohtusin Scrpt Omn III-ga , kui olin valmistumas oma elu kuuendaks Surmaringiks . </s> <s> See juhtus treeningplaneedi IXIV võitluskeskuse puhkeruumis , kus ma pärast väsitavat päeva end tassikese unggiga ergutasin ja Galavisioni viimaseid spordiuudiseid jälgisin . </s> </p>
<p> <s> Ootamatult kuulsin ma kuidas jõuväli mu selja taga avaneb ning ruumis valitsevasse spordilärmi sekkus kellegi nooruslik hääl : " Ega Te ei pahanda kui ma Teiega ühinen ? " </s> </p>
<p> <s> Ma pöördusin ümber ning nägin ruumi sissepääsu juures seisvat noort meest kes mind austusest pakatava pilguga silmitses . </s> <s> Ta kiilaks aetud pealael särasid arvukad küberneetilised ajulisandid ning vähemalt neli viimase malli molekulaarmõistuse blokki . </s> <s> Ümber ta pea jooksev illyriumist kett ning vööl rippuvad deaktiviseeritud jõukindad näitasid , et ta kuulub Võitlejate hulka . </s> </p>
<p> <s> Ma noogutasin lubavalt . </s> </p>
<p> <s> Noormees astus rahulikult jõuväljast eemale ning jäi must paari sammu kaugusele seisma . </s> <s> Molekulaarmõistuse blokid saatsid iga ta liigutust vaikse urinaga . </s> </p>
<p> <s> " Ma olen Teist väga palju kuulnud , " ütles ta . </s> <s> " Mul on väga hea meel Teid silmast silma näha . " </s> </p>
<p> <s> " Kes sa oled ? " küsisin ma olles märganud ta sõrmes Esimese Kategooria Võitleja sõrmust . </s> <s> Taolist eliiti kuulumise tundemärki tohtisid kanda vaid parimad Võitlejate hulgast . </s> </p>
<p> <s> " Mu nimi on Scrpt Omn III . </s> <s> Ma olen sinu kõige suurem vaenlane . " </s> </p>
<p> <s> Ma vaatasin noormeest tähelepanelikult . </s> <s> Too oli mind sinatades ning esimesena kõnetades rikkunud kõiki Võitlejate aureegleid , ent ta silmade kindel pilk avaldas mulle muljet . </s> </p>
<p> <s> " Ma ei ole sind varem näinud . </s> <s> Kas sa oled android . " </s> </p>
<p> <s> " Ei ! " häälest kostusid solvumisnoodid . </s> <s> " Ma olen inimene nagu sinagi . </s> <s> Mind kutsutakse Kübervõitlejaks . " </s> </p>
<p> <s> Ma mäletan , et tõusin järsu liigutusega püsti . </s> <s> Juba pikemat aega olid Taevaastmete sisepiirides liikunud jutud salapärasest Kübervõitlejast . </s> <s> Nende kohaselt oli ta Vabade Maailmade Liidu viimane meeleheitlik katse lõpetada Ühinenud Tsivilisatsioonide Liidu sajanditepikkust Taevaastmete valitsemist . </s> </p>
<p> <s> Ma astusin talle lähemale ning me jäime teineteist peaaegu puudutades vastastikku seisma . </s> <s> Kübervõitleja molekulaarmõistuse blokid hakkasid meeleheitlikult undama . </s> <s> Ma nägin ta silmadest peegelduvat kuma ning tundsin selles ära mitme standardaasta taguse iseenda . </s> <s> Noormehe silmad särasid auahnuse ja enesekindluse värvides . </s> <s> Neist õhkus nälga Taevaastmete ja vere järele . </s> </p>
<p> <s> Sel hetkel teadsin ma äkki , et on kätte jõudnud see hetk , mida ma juba ammu olin teadnud ja kartnud saabuvat - ma olin kohanud võrdset vastast . </s> <s> Ma tõstsin oma jõukindast vabastatud käe sõbralikuks tervituseks . " </s> </p>
<p> <s> Mees jäi vait . </s> <s> Ta näis mõtteid koguvat . </s> </p>
<p> <s> " Järgnevate standardkuude jooksul sai meist lahutamatu paar . </s> <s> Me olime koos nii treeningvõitlustel kui ka vabal ajal. </s> <s> Pärast pikki väsitavaid tunde tavatsesime me istuda puhkeruumis ning arutleda elu , surma ja kõige sellega seonduva üle . </s> <s> Meid hakati kutsuma Raudseks Paariks . </s> </p>
<p> <s> Ma olin vaimustunud Scrpti võimetest . </s> <s> Ta küberneetilisse ajulisandisse olid salvestatud kõik Suure Galaktika võitlusviisid ja miljonid kaitse- ning rünnakustrateegiad . </s> <s> Ta viis ajuga ühendatud molekulaarmõistuse blokki pakkusid talle sekundis sada miljonit võimalikku situatsioonilahendust , millest Teise Astme Liitmälu 0,0009 Cantori mikrosekundi jooksul parima välja valis . </s> </p>
<p> <s> Esmapilgul nägi Scrpt Omn III-s välja nagu ajudeta värdjas , kellesse on istutatud tehnika viimase sõna seemned . </s> <s> Ometi peitus selle küberkesta all aus ja vapper võitlejahing mida ma peagi armastama ning austama õppisin . </s> <s> Ja seda vaatamata kindlale teadmisele , et just mu noor sõber on see , kes mult Surmaringis rahutult tuksleva südame rinnust rebib . </s> </p>
<p> <s> Scrpt oli noor ja meisterlik Võitleja . </s> <s> Tema ringis liikumine meenutas metsikut sõjatantsu , milles oli hulgaliselt toda ilu , mis minust kunagi elava jumaluse oli teinud . </s> <s> Ta oli auahne ja liikus sihikindlalt oma suurima unistuse - Taevaastmete - poole . " </s> </p>
<p> <s> Vana mees tõusis maast ning astus vaikides paar sammu . </s> <s> Ta minevikumälestuste ajel särama löönud silmad kustusid taas tumeda mattklaasi sarnaseks . </s> </p>
<p> <s> " Viimast korda enne Universumi Surmaringi kohtusime me Maa IV-ndal paiknevas Ühinenud Maailmade Liidu Senatihoones , kus me mõlemad Ausa Võitluse Vande andsime . </s> <s> Kohal olid kõik Suure Galaktika kuulsamad Võitlejad , ent kõigi tähelepanu oli koondunud vaid meile kahele - pikaaegsele Taevaastmete valitsejale ja ta noorele põhirivaalile . </s> </p>
<p> <s> Pärast pidulikku tseremooniat suundusime me lõõgastuma mingisse kohalikku urkabaar , kus oli palju naisi , odavad joogid ning võimalus märkamatuks jääda . </s> <s> Ajakirjanike maharaputamine polnud sugugi kerge ning ma olin koguni sunnitud oma isiklikku jõuvälja ning ruumiprojektorit kasutama . </s> <s> Neist muide piisas . </s> </p>
<p> <s> Tol õhtul olime me sõnaahtrad ning endassetõmbunud . </s> <s> Ma silmitsesin ükskõikselt laval väänlevaid striptiisitare ja keerutasin kämmalde vahel miniatuurset unggiklaasi . </s> <s> Ma olin end elu jooksul korduvalt märksa paremini tundnud kui siis . </s> </p>
<p> <s> Scrpt vaatas pikalt mu magamatusest punaseid silmi ning katkestas vaikuse alles siis , kui see juba tõepoolest piinlikuks oli muutumas . </s> </p>
<p> <s> " Sa peaksid puhkama minema , " ütles ta vaikselt . </s> </p>
<p> <s> Ma tõstsin pilgu puutumatult unggiklaasilt . </s> <s> Scrpti pilk oli kurb ja tühi nagu rusuv maailmakõiksus ning külmad tähtedevahelised kaugused . </s> </p>
<p> <s> " Ma tean , " vastasin ma tundes kui elutuna mu sõnad üle tuimade huulte valla pääsesid . </s> <s> " Ma olen viimastel päevadel liiga palju ... " </s> </p>
<p> <s> Ma ei suutnud lõpetada . </s> <s> Mu sõnad vaibusid baaris kõlava jutukõmina sisse . </s> </p>
<p> <s> Scrpt noogutas vaikides ja tõstis unggiklaasi huultele . </s> </p>
<p> <s> " Ma tean millest sa mõtled , " ütles ta mõne aja pärast keskendunult enda ette põrnitsedes . </s> <s> " Usu mind , ka minul on valus . </s> <s> Sa oled mu ainus sõber , vanapoiss . " </s> </p>
<p> <s> Ma tundsin et võpatan tahtmatult . </s> <s> Mu enesevalitsemine oli kadunud . </s> <s> Ma sulgesin silmad . </s> </p>
<p> <s> " Kui me vaid saaksime midagi muuta , " jätkas Scrpt . </s> <s> Ta hääl värises reetlikult . </s> <s> " Sa ju tead , et ma oleksin valmis sinu eest oma elu ohverdama . " </s> </p>
<p> <s> Ma tõstsin oma pisaratega täidetud silmad ja noogutasin . </s> </p>
<p> <s> Me embasime teineteist ja läksime lahku . " </s> </p>
<p> <s> " Päev , mil toimus järjekordne Surmaring lõi kogu Suure Galaktika igapäevaelu põhjalikult sassi . </s> <s> Sajad miljardid inimesed üle Maailmakõiksuse lõpetasid oma normaalse tegevuse ja seadsid end vaid kord standardaasta jooksul aset leidva suure madina lainele . </s> </p>
<p> <s> Ühinenud Tsivilisatsioonida Liit ja Vabade Maailmade Liit unustasid oma sajandeid kestnud vastuolud . </s> <s> Panused tõusid taevani ning Ametlike Hasartmängude korraldajad tänasid järgimööda kõiki Universumi jumalaid . </s> </p>
<p> <s> Üheks päevaks sõlmiti vaherahu kõikides sõdades ja unustati kõikkohalikud ning globaalsed probleemid . </s> <s> Sada Suure Galaktika parimat Võitlejat olid taas kokku saamas . </s> <s> Oodata oli hulgaliselt verd ja vaatemängu . </s> </p>
<p> <s> Telekaamerad jälgisid Maa IV-nda tehiskaaslasel üles seatud tohutut Areeni ja selle kohal kõrguvaid grandioosseid Taevaastmeid . </s> <s> Sinna pidi juba mõne standardtunni pärast tõusma üks ja ainus võitja . </s> </p>
<p> <s> Võitlejad sõidutati Areenile eraldi liikuritega ning iga uue lihalooma saabumist saatis pealtvaatajate hullumeelne kisa . </s> <s> Neoonprojektsioonide ja hologrammreklaamide välkumine muutis kogu toimuva kosmilise streept-narkkari kõiki piire ületavaks haiglaslikuks unenäoks . </s> </p>
<p> <s> Treenerid andsid Võitlejatele viimaseid näpunäiteid , mis näisid rahvamassid loomakisa sisse uppuvat . </s> <s> Õhtu juht , Kolmanda Astme Tehismõistuse poolt valitud neognostik Isa 00003 jooksis meeleheitliku järjekindlusega mööda Areeni ja üritas tulutult rahvahulka üle karjuda . </s> </p>
<p> <s> Pinge tõusis viimse piirini ja näis et kohe-kohe lendab kogu maailmakõiksus tohutu kärgatusega pisikesteks veristeks räbalateks . </s> <s> Suur Galaktika oli taaskord kaotanud mõistuse viimsegi riisme . </s> </p>
<p> <s> Just siis tõstis Õhtu Juht käed pea kohale ja kuulutas Universumi Surmaringi avatuks . </s> </p>
<p> <s> Üheaegselt avanesid kõik sada Surmaringi väravat . </s> </p>
<p> <s> Võitlejad valgusid hullunud loomadena Areenile . </s> <s> Sada võitluskinnast raksatasid üheaegselt vastu sadat isiklikku kaitsevälja ning kohaletulnud publik tõi kuuldavale rahuloleva korina . </s> <s> Suur lihunikutöö oli alanud . </s> </p>
<p> <s> Ma tõmbusin pärast esimest kokkupõrget pisut kõrvale ning üritasin Võitlejate rabeleva massi seest oma sõpra leida . </s> <s> Samal hetkel jooksis mu poole metsikult urisedes keegi alküürlane ja ma olin sunnitud kummarduma . </s> <s> Vaenlase parem käsi vihises midagi tabamata läbi õhu ja ta kaotas hetkeks tasakaalu . </s> <s> Samal hetkel tabasin teda kas korda pähe . </s> <s> Esimene löök sundis alküürlase kaitsevälja kaebliku piiksatusega üles ütlema ning teine purustas ta kolba . </s> </p>
<p> <s> Kõikjal kees vihane võitlus . </s> <s> Minust paremal pool olid kaks Võitlejat teineteise kõri külge klammerdunud , üritades sel viisil teise kaelalülisid puruks pigistada . </s> <s> Viimaks see ühel neist ka õnnestus ja vaid mikrosekund hiljem tabas teda kolmanda Võitleja jalahoop mis ta ribid purustas ning need teravat otsa pidi kopsu ja südamesse surus . </s> </p>
<p> <s> Sel hetkel märkasin ma läbi võbeleva võitlejatemassi Scrpti . </s> <s> Too oli kolme anuublase poolt ümber piiratud ja pidas pealtnäha üsna lootusetut võitlust . </s> <s> Kaks vaenlast olid ta haardesse saanud ning kolmas valmistus andma viimast otsustavat lööki . </s> <s> Ma karjatasin meeleheitlikult ja startisin oma sõbra poole . </s> </p>
<p> <s> Just siis kerkis mu ette justkui maa alt keegi hiiglakasvu straeblane ja raiskas paar mikrosekundit sel momendil nii väärtuslikku aega . </s> <s> Mõned hetked hiljem , kui pealetungija maas oma vere ja ajutükkide seas lebas , tõstsin ma pilgu ning nägin Scrpti , kes haardest vabanenult vaenlased paari meisterlikku võttega teise ilma saatis . </s> </p>
<p> <s> Areenil keev põrgu hakkas aegamisi taanduma . </s> <s> Kogu ta pind oli täidetud verise inimmassiga . </s> <s> Osad lebajatest olid veel elus ning väänlesid kohutavas surmaagoonias . </s> <s> Üks Võitlejatest halas kaeblikult üritades hullumeelselt kinni haarata oma vasakust jalast , mis oli talt küljest rebitud ning lebas kasutu köndina mõned meetrid eemal . </s> <s> Ma astusin ligemale , lõpetasin vaese mehe piinad ning ajasin end uut vastast otsides püsti . </s> </p>
<p> <s> Siis tardusin ma paigale . </s> </p>
<p> <s> Ma seisin vastamisi oma noore sõbraga . </s> </p>
<p> <s> See oli tõeline titaanide võitlus . </s> <s> Hiljem on seda õigusega nimetatud üheks Universumi Surmaringi suurimaks . </s> </p>
<p> <s> Me tammusime mööda Areeni nagu raevust pimestatud pullid . </s> <s> Löök järgnes löögile ja blokeering blokeeringule . </s> <s> Meie isiklikud kaitseväljad olid juba ammu töötamast lakanud ning jõukindad vastu teineteist puruks pekstud . </s> <s> Rahvas väänles kogu vaatajaskonda vallanud võimsa orgasmilaine käes . </s> <s> Näis , et see võitlus ei lõppe mitte kunagi . " </s> </p>
<p> <s> Rääkija oli taas maha istunud ning toetas oma näo kätele . </s> </p>
<p> <s> " Viimaks saabus kauaoodatud lahendus . </s> <s> Ma kaotasin mikrosekundiks ettevaatuse ning Scrpt maandus põlvedega mu rinnale . </s> <s> Ta käsi tõusis surmalöögiks . </s> </p>
<p> <s> Maas lamades nägin ma oma sõbra silmist peegelduvat jälestust ja viha . </s> <s> Jälestust selle teo ees mida ta sooritamas oli ning viha oma jõuetuse ees . </s> <s> Surmalöögiks tõstetud käsi tardus õhku ning publik tõi kuuldavale segadusseaetud hämmelduskisa . </s> </p>
<p> <s> Sel hetkel ärkas minus enesesäilitusrefleks mis haaras mind enda valdusesse ja osutus tugevamaks mu soovidest ja tahtest . </s> <s> Masinliku liigutusega veeretasin ma end püsti ning andsin Scrpti näo pihta kohutava löögi mis ta ninaluu kuiva raksatusega ajudesse surus . </s> <s> Noor Kübervõitleja lõi vaaruma ja kukkus käsi laiali lüües selili . </s> </p>
<p> <s> Ma seisin toimuvat taipamata ja vaatasin oma ainukese sõbra silmade kustuvat pilku . </s> <s> Scrpt Omn III-e veriseks massiks moondunud huuled tõusid vaevutabatavaks naeratuseks . </s> </p>
<p> <s> " Ära süüdista ennast , " ütles ta jõuetult . </s> <s> Iga sõnaga mulksus ta suust sooja auravat verd . </s> <s> " Sa pidid võitma . </s> <s> Sa oled parim . " </s> </p>
<p> <s> Ma kummardusin surija kohale tundes kuidas jõuetus surmava mürgina mööda mu veene voolab . </s> </p>
<p> <s> " Anna mulle andeks , " anusin ma hääletult . </s> <s> " Anna mulle andeks . " </s> </p>
<p> <s> Scrpt naeratas nukralt ning ta keha haarasid surmakrambid . </s> </p>
<p> <s> Verejooks ta haavadest lakkas . </s> </p>
<p> <s> Scrpt Omn III-s oli surnud valega huultel . </s> </p>
<p> <s> Ja kui ma sel päeval Taevaastmetele tõusin olid mu rusikad kaetud mu ainsa sõbra verega . </s> <s> Ja kui ma sel päeval Taevaastmetele tõusin ei tundnud ma end mitte kangelase vaid vennatapjana . </s> <s> Ja kui ma sel päeval Taevaastmetele tõusin oleks ma eelistanud sellele häbile surma . </s> <s> Ja kui ma sel päeval Taevaastmetele tõusin , tõotasin ma endale , et lahkun Surmaringist jäädavalt . " </s> </p>
<p> <s> Strenton Brend tõstis pilgu . </s> <s> Kusagilt kaugelt hakkas kostuma maaliikuri meeleheitlikku möirgamist . </s> </p>
<p> <s> " Mõni aeg hiljem lavastasin ma Ühinenud Tsivilisatsioonide Liidu juhtkonna abiga oma surma . </s> <s> Ma olin sunnitud seda tegema . </s> <s> See oli ainus võimalus Surmaringi kinnisest ringist elusalt väljuda . </s> </p>
<p> <s> Minust sai Igaviku Palgasõdur kes äratatakse uuele elule vaid siis kui lootus on kustumas ning inimkonna tee on jõudnud Põrgu eesväravast selle suletud uksega tagaruumini . </s> <s> Ma oleksin tahtnud valida surma , ent pean rahulduma vaid ta noorema vennaga . </s> </p>
<p> <s> Sellest päevast peale olen ma põgenenud . </s> <s> Mineviku eest . </s> <s> Valu eest . </s> <s> Mälestuste eest . </s> <s> Ja ... mõrvatud sõpruse eest . </s> <s> Üritanud katta neid surmaune ja kangelastegude aukliku riidega . </s> <s> Ent sellest pole kasu . </s> <s> Iseenda eest on võimatu põgeneda . </s> <s> Sa võid end petta või unustada . </s> <s> Ning sedagi mitte kauaks . </s> <s> Mineviku hääl tabab sind hetkel , kui oled kõige kaitsetum . " </s> </p>
<p> <s> Maaliikuri järjekindel möirgamine ligines ning vaikis . </s> <s> Meie päästjad olid saabunud . </s> <s> Ma tõusin ja astusin ukse poole . </s> <s> Sealt paiskus mulle vastu tarretamapanev külmalaine . </s> </p>
<p> <s> Vana mees istus kühmuvajunult toanurgas . </s> <s> Ta oli oma jutu lõpetanud ning viibis silmitsi oma suurimate deemonitega . </s> <s> Silmitsi mälestuste ja valu ja kaotatud sõprusega . </s> <s> Otsimas olematuid vastuseid igavestele küsimustele . </s> <s> Otsimas olematut pääseteed iseenda ning oma tegude eest . </s> </p>
<p> <s> Nagu enamus meist . </s> </p>
<p> <s> Ma arvan . </s> </p></div2>
        <div2 type="alaosa"><head> Õigus tappa </head>
<p> <s> Alex seisis kolmanda dimensiooni virtuaalse taseme seitsmendal astmel . </s> <s> Ta oli kutsele vastanud . </s> <s> Ta oli valmis võitlema . </s> <s> Läbi maailmakõiksuse paiskusid ootajani kodeeritud Sõnad . </s> </p>
<p> <s> SÕDUR // ALEX II </s> </p>
<p> <s> LAHINGUVÄLI // PLANEET TWORH / PIMEDUSE PALEE </s> </p>
<p> <s> MISSIOON // LEIDA / NING / VABASTADA KUNINGATÜTAR </s> </p>
<p> <s> ERALDATUD AEG // KAHEKSA / JA / POOL NANOÜHIKUT </s> </p>
<p> <s> ÕIGUS TAPPA KÕIK / KES SIND TAKISTAVAD </s> </p>
<p> <s> VANGE MITTE VÕTTA </s> </p>
<p> <s> Sõnad vaibusid olematuks . </s> <s> Maailm plahvatas ning lagunes aatomiteks . </s> <s> Alex sulges silmad . </s> <s> Vaatamata sellele , et visuaalmuundur oli ta osakesteks jaganud , oli liikumiskoormus väljakannatamatu . </s> <s> Hetkel , mil ta sisenes hüperruumi , läbis ta olekut terav valu . </s> <s> Ta karjatas ning tundis , kuidas miski ta peas paigalt nihkus . </s> <s> Sügaval sisimas mõistis ta , et pole enam kunagi see , kes oli eile . </s> <s> Järgmisel hetkel lõi lööklaine ta oimetuks . </s> </p>
<p> <s> Alex avas ettevaatlikult silmad . </s> <s> Ta lebas keset pikka ning sünget närviliselt vilkuvate tuledega ääristatud koridori . </s> <s> Kusagilt eemalt kostus ebainimlikku sonimist , mis paiguti loomalikuks möirgamiseks paisus . </s> <s> Alex teadis , et on kohale jõudnud . </s> </p>
<p> <s> LEIDA / NING / VABASTADA KUNINGATÜTAR </s> </p>
<p> <s> Ta ajas end vaevaliselt püsti ning märkas samal hetkel enda tagant kasvavat liikuvat varju . </s> <s> Välgukiirusel pöördus ta ümber ja tulistas . </s> <s> Elektrilaenguga lõhkekuul tabas ligihiilinud limast mutanti otse silmade vahele ning määris ta ajud seinale . </s> <s> Lask kõlas vaikses koridoris justkui mitme plasmakahuri kogupauk . </s> </p>
<p> <s> Hääletult avanesid kümned salauksed . </s> <s> Hetkega oli kogu silmapiir täidetud tapetu raevunud liigikaaslastega . </s> </p>
<p> <s> ÕIGUS TAPPA KÕIK / KES SIND TAKISTAVAD </s> </p>
<p> <s> Alex karjus ning hoidis sõrme päästikul . </s> <s> Ta ei raisanud aega sihtimisele . </s> <s> Aeg-ajalt hoolimatutest tabamustest lõhkirebitud korjustele komistades põletas ta endale läbi vaenulike jõudude teed . </s> </p>
<p> <s> Vaenlase lasermõõk lõikas ta vasakule säärele sügava haava . </s> <s> Alex vaarus , vajus põlvili ning tõstis relva . </s> <s> Mutandi purustatud keha tõusis saadud löögist õhku , et elutu tombuna radioaktiivse saastaga täidetud kraavis maanduda . </s> </p>
<p> <s> Alex hingas raskelt . </s> <s> Ta oli üksi jäänud . </s> <s> Esimene raund võidu toonud temale . </s> </p>
<p> <s> LEIDA / NING / VABASTADA KUNINGATÜTAR </s> </p>
<p> <s> Hambaid sügavale huulde surudes upitas ta end püsti ja lonkas eemalpaistva heledalt valgustatud ruumi poole . </s> <s> Just seal nad teda arvatavasti kinni hoidsidki . </s> </p>
<p> <s> " Alex ! </s> <s> Kus sa oled ? " </s> </p>
<p> <s> Kutsutu võpatas . </s> <s> Siin planeedil ei tohtinuks keegi ta nime teada . </s> <s> Ta aimas , et see on lõks . </s> <s> Tegelikult ta koguni teadis seda . </s> </p>
<p> <s> " Alex , tule kohe siia ! " </s> </p>
<p> <s> Poiss mühatas vihaselt ning lülitas mängu välja . </s> <s> Ta vabastas end vihaselt nohisedes virtuaalreaalsusega siduvatest juhtmetest . </s> </p>
<p> <s> Ust paugatades väljus ta oma pööningutoast . </s> <s> Giselle seisis köögis . </s> <s> Tal olid käed puusas ning see ei tähendanud head . </s> </p>
<p> <s> " Mitu korda on sulle öeldud , et sa prügiämbrid välja viiksid ? " </s> <s> Giselle vaatas Alexile uurivalt otsa . </s> <s> " Sa oled jälle seda tobedat mängu mänginud . </s> <s> Nüüd on see igatahes igasugused piirid ületanud . </s> <s> See mäng tuleb lihtsalt prügikasti visata . " </s> </p>
<p> <s> Alex võpatas . </s> <s> Giselle'i häälest voogas otsustavust . </s> </p>
<p> <s> " Sa ei tohi seda teha , " vastas ta väriseval häälel . </s> <s> " Ema ei lubaks sul midagi sellist teha . " </s> </p>
<p> <s> Giselle naeris . </s> <s> See oli võidurõõmsa inimese naer . </s> </p>
<p> <s> " Me oleme emaga sellest juba ammu rääkinud , " teatas ta meelega sõnu venitades . </s> <s> " Juba täna rändab see idiootsus lähimale prügimäele . " </s> </p>
<p> <s> Giselle pöördus ümber ning istutas end televiisori ette . </s> </p>
<p> <s> Alex seisis longuvajunult keset kööki . </s> <s> Ta oli hambad tugevalt huulde surunud . </s> </p>
<p> <s> LEIDA / NING/ VABASTADA KUNINGATÜTAR </s> </p>
<p> <s> Alexi silmadesse ilmus haiglane läige . </s> <s> Hambad vajusid veelgi sügavamale huulde . </s> </p>
<p> <s> ÕIGUS TAPPA KÕIK / KES SIND TAKISTAVAD </s> </p>
<p> <s> Uurivalt rändas ta pilk mööda kööki ning peatus laual lebaval kööginoal . </s> </p>
<p> <s> " Sa pole veel ikka välja saanud , " pahandas Giselle , kui ta selja tagant lähenevaid samme kuulis . </s> <s> " Kui sa seda jama ei lõpeta , siis kaotad lisaks mängule ka õhtuse telekavaatamise õiguse . " </s> </p>
<p> <s> ÕIGUS TAPPA KÕIK / KES SIND TAKISTAVAD </s> </p>
<p> <s> ÕIGUS TAPPA KÕIK </s> </p>
<p> <s> ÕIGUS TAPPA </s> </p>
<p> <s> Läbilõigatud kaelaarteritest purskuv veri kattis televiisoris suudleva paarikese . </s> <s> Tõmblev Giselle vajus korisedes põrandale . </s> </p>
<p> <s> " Mis teil seal toimub , lapsed , " ema hääl tuli ülakorruselt . </s> <s> " Ega te ometi jälle omavahel ei tülitse ? " </s> </p>
<p> <s> " Enam ei tülitse , " hüüdis Alex aeglaselt mööda treppi üles astudes ning pigistas noa kõvemini pihku . </s> <s> " Minul oli lihtsalt õigus . " </s> </p></div2>
        <div2 type="alaosa"><head> Game Over </head>
<p> <s> Pika valge habeme ja uhkete tiibadega vanamees istus laua taga ja lasi sõrmedel nobedalt mööda klaviatuuri joosta . </s> <s> See oli kõigist mängudest , mida ta siiani hankida oli suutnud , kõige võimsam . </s> <s> Ruumi oli ta ka palju võtnud - tervelt 34 megablörtsi . </s> <s> Selline tore strateegiamängukene , nimelt . </s> <s> Ei tea , kui kaua sellise hiigelmängu lõpunimängimine aega võtab , mõtles ta ning kratsis pead . </s> <s> Arvatavasti mitu Taevapäeva . </s> <s> Vähemalt kolm . </s> <s> Vahest isegi neli ... </s> </p>
<p> <s> Keegi tagus vastu ust . </s> <s> Käte ja jalgadega . </s> <s> Ning tagumise intensiivsuse järgi otsustades ka peaga . </s> <s> Colin McGregor ajas end vaevaliselt voodist püsti ning tatsus ukse poole . </s> </p>
<p> <s> Kell pool kolm öösel , soigus ta omaette . </s> </p>
<p> <s> Ma löön ta maha , otsustas ta hetk hiljem . </s> </p>
<p> <s> Kuid enne kuulan ma ta ära , lisas ta kiirelt , kui oli läbi uksesilma uuriva pilgu heitnud . </s> </p>
<p> <s> Tuppa veeres sisse hingeldav mr . </s> <s> Bread . </s> <s> Sõna otseses mõttes veeres . </s> <s> Kõigi oma saja viiekümne kilo ja kiilaka pealaega . </s> </p>
<p> <s> " Ma nägin nii hirmsat und , " kaebas ta silmi maakera suurusteks punnitades ning küsis siis teeseldud viisakusega . </s> <s> " Ega sa veel ei maganud , vanapoiss ? " </s> </p>
<p> <s> " Noh , ma olin just voodisse heitmas , " vastas Colin tasase häälega . </s> </p>
<p> <s> Loomulikult ma magasin , sa ülekaalunine orikas . </s> <s> Mida muud inimesed ikka öösel teevad . </s> <s> Kuratvõtaksraisk ! lisas ta mõttes . </s> </p>
<p> <s> " Ma nägin hirmsat und , " kordas mr . </s> <s> Bread endiselt hingeldades ning istutas end tugitooli . </s> <s> Luba ta selleks ei küsinud . </s> <s> Loomulikult mitte . </s> </p>
<p> <s> " Jaaah , " venitas Colin ning luges mõttes kümneni . </s> <s> See oli sel nädalal juba kolmas taoline unenägu . </s> <s> Ja iga kord oli ta naaber just tema juurde tulnud . </s> <s> Ja iga kord kell pool kolm öösel . </s> <s> Ta ohkas piinatult . </s> </p>
<p> <s> " Räägi mulle oma unenäost , " ütles ta mõne aja pärast , kui oli umbes viiendat korda mõttes kümneni jõudnud . </s> </p>
<p> <s> " Noh , see on ikka seesama . " </s> <s> teatas rahurikkuja erutatult . </s> <s> " Ma näen unes mingit neetud mängu ja see mäng on nagu meie maailm ja nagu ei ole ka ja seal olen mina ja sina ja kõik maailma puud ja põõsad ja autod ja majad ja ... " </s> </p>
<p> <s> " Rahune maha , " soovitas Colin isalikult . </s> <s> " Asi pole ju sugugi nii hull . </s> <s> Kas sa oled neid rahusteid võtnud , mis ma sulle välja kirjutasin . " </s> </p>
<p> <s> Paksuke noogutas . </s> <s> Raputas pead . </s> <s> Noogutas uuesti . </s> </p>
<p> <s> " Eks ma alguses võtsin jah , " teatas ta siis nutuse häälega . </s> <s> " Aga need rohud tegid asja veel hullemaks . " </s> </p>
<p> <s> " Hullemaks ? " </s> </p>
<p> <s> " Nojah ! </s> <s> Tavaliselt ärkan ma sellise unenäo peale üles , aga siis kui ma tablettide mõju all olen , pean ma terve öö seda tobedat mängu vaatama . " </s> <s> Ta hääl muutus salapäraseks sosinaks . </s> <s> " Tead , mis kõige jubedam on ? </s> <s> Seda mängu mängib ... noh ... </s> <s> Tema ? " </s> </p>
<p> <s> " Ma ei ole kindel , et ma sind mõistan . " </s> </p>
<p> <s> " Tema , noh .. Kõigekõrgem ... </s> <s> Jumal . " </s> </p>
<p> <s> " Vaata aga vaata , " arvas Colin unise häälega . </s> <s> Oma mõtetes arvas ta hoopis midagi muud . </s> <s> Aga see ei kannataks trükimusta . </s> <s> Mitte mingil juhul . </s> </p>
<p> <s> Paksuke hakkas toolil rahutult nihelema . </s> <s> Nagu inimene , kellel on midagi hinge peal . </s> <s> Kes tahaks midagi öelda , kuid ei oska . </s> <s> Või ei julge . </s> <s> Või mõlemat korraga . </s> </p>
<p> <s> " Sa võid julgesti rääkida , " teatas Colin . </s> <s> " Kõik , mis sa ütled jääb ainult nende seinte vahele . " </s> </p>
<p> <s> " Ma tean , " - mannetu katse naeratada - " Sa oled alati mu vastu nii hea olnud . </s> <s> Vaata , asi on selles , et täna öösel ma nägin maailmalõppu . " </s> </p>
<p> <s> Mr . </s> <s> Bread väristas õlgu . </s> <s> See oli teda tõeliselt ehmatanud . </s> </p>
<p> <s> " Ja see maailmalõpp oli kuidagi selle mänguga seotud , " lisas ta endiselt lollakalt võbisedes ning tõstis ootamatult häält . </s> <s> " Aga ma ei mäleta , kuidas . " </s> </p>
<p> <s> " Kuidas see maailmalõpp siis välja nägi ? " tundis Colin huvi ja haigutas . </s> <s> Ta ei püüdnudki oma väsimust ( ja tüdimust ja ükskõiksust ) varjata . </s> </p>
<p> <s> " Noh , selline harilik maailmalõpp oli . </s> <s> Mingit pauku küll ei käinud , kui sa seda silmas pead . </s> <s> Lihtsalt ühel hetkel kõik lõppes . </s> <s> Nagu oleks kogu maailm lihtsalt välja lülitatud . " </s> </p>
<p> <s> Colin noogutas mõistvalt . </s> </p>
<p> <s> Peaks talle midagi kangemat välja kirjutama , mõtles ta . </s> <s> Midagi mitusada korda kangemat . </s> </p>
<p> <s> " Ma arvan , et sa ei peaks selle kõigega eriti pead vaevama , " ütles ta mõni aeg hiljem . </s> <s> " Ma arvan , et saan sind aidata . </s> <s> Hüppa homme normaalsel ( seda sõna toonitas ta meelega ) ajal läbi ja ma annan sulle uue retsepti . </s> <s> See rohi aitab sind sada protsenti . " </s> </p>
<p> <s> " Oled sa kindel ? " tundis mr . </s> <s> Bread siirast huvi . </s> <s> " Oled sa kindel , et see aitab ? " </s> </p>
<p> <s> " Loomulikult olen ma kindel . " </s> </p>
<p> <s> Paksuke naeratas . </s> <s> Seekord tuli see tal märksa paremini välja . </s> </p>
<p> <s> " Nojah , " teatas ta oma piisonikeha toolilt kergitades . </s> <s> " Eks ma hakka siis minema . " </s> </p>
<p> <s> Hakka liikuma jah , paks tõhk , mõtles Colin sõbralikult ja ütles : " Kui mingeid probleeme tekib , siis helista . </s> <s> Olen alati valmis aitama . " </s> </p>
<p> <s> Mr . </s> <s> Breadi näole valgus tänulik ilme . </s> </p>
<p> <s> " Sa oled tõeliselt hea sõber , " teatas ta . </s> <s> " Kuidas ma saaksin küll sulle tasuda ? " </s> </p>
<p> <s> Murra trepist alla minnes oma mõlemad jalad , pakkus Colin mõttes välja . </s> </p>
<p> <s> " Sa ei ole mulle midagi võlgu , " vastas ta ja sulges ukse . </s> </p>
<p> <s> " Maailmamäng , " torises ta vihaselt . </s> <s> " Maailmalõpp . </s> <s> Midagi tobedamat ei saagi enam välja mõelda . " </s> </p>
<p> <s> Ja heitis voodisse ja tõmbas teki üle pea ja kohendas patja ja otsis sobivat magamisasendit ja soovis endale mõttes head ööd ja üritas magama jääda . </s> </p>
<p> <s> Kuid ... </s> </p>
<p> <s> Kõigekõrgem ägises piinatult . </s> <s> Ta juuksed olid sassis , põsed aukuvajunud ja silmad magamatusest veripunased . </s> <s> Juba viies Taevapäev järjest , ilma puhkamata ja magamata , istus ta selle tobeda mängu taga . </s> <s> Alguses oli kõik hästi läinud . </s> <s> Ta oli tehnika viimast sõna kasutades kohalikest loomadest mingi algelise mõistusega vormi aretanud ning selle üle terve mänguplaneedi laiali paisanud . </s> <s> Ta oli mänguplaneedi elanikud inimesteks nimetanud ning nad eri rassideks jaganud . </s> <s> Selle eest tuli umbes sada tuhat boonust . </s> <s> Vapustav ! </s> </p>
<p> <s> Ent siis hakkas unepuudus end tunda andma . </s> <s> Ta oli teinud paar põhimõttelist viga . </s> <s> Üle mängumaailma , mis kandis nime Maa , hakkasid veerema igasugused loodusõnnetused ja mõttetud sõjad . </s> <s> Kuna ta oli juba mõni aeg tagasi seisude salvestamisest loobunud , ei olnud vähimatki võimalust seda kõike parandada . </s> </p>
<p> <s> " Miinus sada kaheksakümmend miljonit , " veeris Kõigekõrgem ekraanile ilmunud seisu . </s> <s> " Paistab , et asi hakkab ühele poole jõudma . " </s> </p>
<p> <s> Ta haigutas uniselt ning sulges mängu . </s> <s> Mõtles natuke . </s> <s> Ja salvestas selle ka arvutikettalt maha . </s> <s> Sõber Lutsifer oli lubanud talle midagi uut ja paremat tuua . </s> <s> Midagi kaheksamõõtmelist ja neljakümne viie megablörtsist . </s> <s> Aga enne tuli muidugi pisut puhata . </s> <s> Nii umbes seitse Taevapäeva . </s> <s> Või isegi kaheksa . </s> </p></div2>
        <div2 type="alaosa"><head> Kõik need üksikud inimesed </head>
<p> <s> Ma vajutasin end sügavale nahksesse tugitooli , mis imes mind endasse kui näljane vaalaskala ning manasin näole vaoshoitud enesekindla naeratuse . </s> <s> Ma vaatasin oma kliendile otse silma . </s> <s> See mõjub alati - meelas adrenaliinipuhang Surma lähedusest . </s> </p>
<p> <s> Mu vastasistuja oli jõudnud vanusesse , kus avastatakse keskea suurim viga . </s> <s> Nimelt see , et ta läheb mööda . </s> <s> Mehe halliks tõmbuvad meelekohad särasid niiskelt . </s> <s> Taolise ameti juures , nagu seda minu oma on , hakkad sa varem või hiljem taolisi pisiasju märkama . </s> </p>
<p> <s> Sel hetkel ma juba teadsin , kuidas meie kokkusaamine lõppeb . </s> <s> Teadmine ei muutnud mind kurvaks ega rõõmsaks , ei tekitanud vähimaidki emotsioone . </s> <s> See oli lihtsalt teadmine . </s> </p>
<p> <s> Ma katkestasin vaikuse , mis kippus ületama piinlikkuse piiri . </s> </p>
<p> <s> " Nagu ma teie telefonikõnest aru sain , on teil lahendamist vajav probleem ? " </s> </p>
<p> <s> " Esmalt peaksime ehk kindlaks tegema , kas ma olen teist ikka õieti aru saanud . " </s> </p>
<p> <s> Oli näha , et ta oli oodanud teistsugust algust . </s> <s> Arutlust viimaste päevade vihmasest ilmast või Kesk-Ameerikat tabanud taifuunist . </s> <s> Arutlust üldinimlikel teemadel , et siis justkui muuseas asja kallale asuda . </s> </p>
<p> <s> Põrgusse , mul polnud nii palju aega . </s> </p>
<p> <s> Ma kaotasin näolt kasutuks muutunud naeratuse . </s> </p>
<p> <s> " Jah , " vastasin ma võimalikult veenva häälega . </s> <s> " Te olete minust õieti aru saanud . " </s> </p>
<p> <s> Ta pööras vaistlikult võpatades pilgu mu silmadest ning tõstis lauale avatud ümbriku . </s> <s> Sealt seest leidsin ma umbes neljakümne aastase naise pildi ja tsheki meeldivalt ümmargusele summale . </s> <s> Mu tulevasi jõupingutusi oli selgelt üle hinnatud . </s> </p>
<p> <s> " On see piisav ? " </s> <s> Ta häälest kostunud ebakindlus oli asendunud ärimeheliku asjalikkusega . </s> </p>
<p> <s> Ma noogutasin . </s> </p>
<p> <s> " Teie naine ? " küsisin ma rohkem kohusetundest kui uudishimust . </s> </p>
<p> <s> Ta mühatas jaatavalt . </s> </p>
<p> <s> " Kui kiirelt te ... töö ära teete ? " </s> </p>
<p> <s> " Kiirelt , " vastasin ma lakooniliselt ja tõusin , et lahkuda . </s> </p>
<p> <s> Ta kerkis toolilt ja haaras mu varukast . </s> <s> Ma lugesin ta pilgust välja kõhkluse ja valu . </s> <s> Ja küsimuse , mis pidi kohe huulile jõudma . </s> </p>
<p> <s> " Vabandage ... , " ta meelekohad higistasid soolaseid pisaraid . </s> <s> " Ma tahtsin ainult küsida ... me oleme kaua koos elanud ... kuidas te seda teete ? " </s> </p>
<p> <s> Miskipärast tundus mulle , et ta teadis , mida ta palve tähendab . </s> <s> Ent see polnud tegelikult oluline . </s> <s> Minu jaoks oli ta lihtsalt üksik vananev mees , ei enamat . </s> </p>
<p> <s> Ma näitasin talle . </s> </p>
<p> <s> Väljudes heitsin ma oma tööandjale viimase pilgu . </s> <s> Tühjalt enda ette põrnitsedes avas ta kirjutuslaua ülemise sahtli ja võttis sealt välja püstoli . </s> <s> Kaalutletud liigutusega surus ta relva oma huulte vahele ning vajutas päästikule . </s> </p>
<p> <s> Ta istus varjulises tänavasopis paikneva kohviku ees ning lobises kahe sõbrannaga . </s> <s> Naine oli märksa ilusam kui pilt seda oodata lubas . </s> <s> Ta enesetapublondid juuksed läikisid päikese käes ning naeratades piilusid ta huulte vahelt välja säravvalged hambad . </s> </p>
<p> <s> Ma istusin vestlejatest mõned lauad eemale . </s> </p>
<p> <s> Nad rääkisid meestest , ilmast , moest ja seltskonnakroonikast . </s> <s> Ma polnud sunnitud selle kõige kuulmiseks kõrvu teritama - naiste jutt oli muretult vali ja piisavalt väljakutsuv , et mõista , mis mängu nad täna õhtul mängivad . </s> </p>
<p> <s> " Soovite midagi tellida , " küsis kohalerutanud kelner rõhutatud viisakusega . </s> <s> Kui ta oleks öelnud seda , mida ta tegelikult mõtles , siis oleks see kõlanud umbes " kui te ei kavatse tellida , siis kaduge kus kurat " ent ma ei hakanud sääsest elevanti tegema . </s> <s> Ilm oli piisavalt palav , et endale üks lahja õlu lubada . </s> </p>
<p> <s> Pilku tõstes märkasin ma , et naine on jäänud üksi . </s> <s> Ta silmavaade oli eemalviibiv ning jälgis kiirustades eemalduvaid kaaslasi . </s> <s> Ta oli nii kaunis ja tundus nii mahajäetud , et mul hakkas tast peaaegu kahju . </s> <s> Ma tõusin ja astusin ta laua juurde . </s> </p>
<p> <s> " On siin vaba ? " küsisin ma vaikselt . </s> </p>
<p> <s> Ta vaatas mulle üllatunult otsa ja noogutas . </s> <s> Ma võtsin istet ja süütasin sigareti . </s> </p>
<p> <s> " See on halb komme , " nentis ta ning avas oma paki . </s> <s> Ma andsin talle tuld . </s> </p>
<p> <s> " Laias laastus on kõik meeldiv kas seadusevastane , amoraalne või paksukstegev , " vastasin ma kusagilt kuuldud lausega ning paiskasin õhku paksu suitsupahvaka . </s> </p>
<p> <s> Naine naeris pigem viisakalt kui spontaanselt . </s> </p>
<p> <s> " Vahest on seda väga raske meeles pidada , " ütles ta peaaegu tõsiselt . </s> </p>
<p> <s> " Jah , " nõustusin ma . </s> <s> " Vahest on . " </s> </p>
<p> <s> Me istusime mõnda aega vaikides ja süvenesime jookidesse . </s> <s> Minul oli mehhiko õlu laimitükikesega ja temal martini oliiviga . </s> <s> Ma teadsin , et just nüüd on parim aeg asjaga peale hakata ent ei suutnud endas alustamiseks jõudu leida . </s> </p>
<p> <s> Kohviku kõlaritest paiskus välja mingisugune Lou Reed'i lugu . </s> <s> Naine õõtsutas end hajameelselt rütmi taktis . </s> <s> Laul rääkis armastusest ja surmast . </s> <s> Selles oli midagi sümboolset . </s> <s> Ma võtsin end kokku ning alustasin eelmängu . </s> </p>
<p> <s> " Kummaline asi see elu . </s> <s> Pisut magamist , veidi tööd ja võib-olla armastust ning kõik ongi läbi . </s> <s> Tundub nagu veidi ebaõiglane , või kuidas ? " </s> </p>
<p> <s> " See on üks viis elu defineerida . </s> <s> Mina isiklikult eelistaksin midagi lootustandvamat . </s> <s> Midagi stiilis " õieti elatud elu " ja nii edasi . " </s> </p>
<p> <s> " Eks see ole maitse küsimus . </s> <s> Võimalik , et mu töö on mind lihtsalt küüniliseks muutnud . </s> <s> Teate küll , professionaalne kretinism . " </s> </p>
<p> <s> Ta kortsutas kulmu . </s> <s> Oli arusaadav , et ta soovib uudishimutseda ent ei pea seda sobivaks . </s> <s> Jah , vahest on keha nuhtluseks peale lolli pea ka liigne viisakus . </s> </p>
<p> <s> " Te tahate teada , millega ma tegelen ? " aitasin ma teda abivalmilt . </s> </p>
<p> <s> " Jah . " </s> </p>
<p> <s> " Ma kardan , et seda on üsna raske seletada , " ma kehitasin õlgu . </s> <s> " Mõnes mõttes võib mu elukutset probleemide elimineerimiseks nimetada . " </s> </p>
<p> <s> Naine vaatas mind pingsalt nagu ohtu tunnetav uluk . </s> <s> Ma jätkasin eelmängu . </s> </p>
<p> <s> " Teate , meie elu probleem seisneb selles , et on vaid üks viis siia ilma tulemiseks ja liialt palju viise siit lahkumiseks . </s> <s> Mina tõstangi lahkumise mitmekesisust . " </s> </p>
<p> <s> " Kes te olete ? " küsis ta pingule tõmbudes . </s> <s> Ta häälest kostus halvasti varjatud hirmu . </s> </p>
<p> <s> " Enamuse jaoks olen ma mittekeegi , " vastasin ma lauale nõjatudes . </s> <s> " Teie jaoks olen ma kahjuks saatus . " </s> </p>
<p> <s> Naine vaatas mind pärani silmadega . </s> <s> Ma otsustasin kaardid avada . </s> </p>
<p> <s> " Teie mees palkas mind teid tapma . " </s> </p>
<p> <s> Hirm ta silmades kasvas paanikaks ja viivuks kaotas ta oma emotsioonide üle kontrolli . </s> <s> Selsamal hetkel suutsin ma läbida ta mõttebarjääri ning tungisin ta alateadvusse . </s> <s> Naise hirm muutus valulikuks agooniaks . </s> </p>
<p> <s> Kogu elu pakituna halastavasse unustuse vatitekki - selline on alateadvus tegelikult . </s> <s> Aastakümnete jooksul kogetud valu , kõik pettumused ja kaotusekibedus , räpased saladused , kõik painavad tegematajätmised . </s> <s> Kõik see , mida sa meeleheitlikult olematuks üritad unustada , on varjul su teadvuse sügavaimais soppides . </s> </p>
<p> <s> Kes meist poleks vahest pimedatel sügisõhtutel end möödunu meenutuste rünnaku eest kaitsma pidanud . </s> <s> Ootamatu õudussööstuga kerkib kogetu meele sügavikust esile just siis , kui sa seda kõige vähem kahtlustad . </s> <s> Tehtu paratamatus kägistab su kainet mõistust ja toob kaasa unetu öö . </s> </p>
<p> <s> Niit niidi järel lasin ma vabaks peidetud emotsioone . </s> <s> Noapistetena lõid nad valusaid haavu ohvri hinge . </s> <s> Viimaks leidsin , et olen teinud piisavalt . </s> <s> Naise suu oli avanenud hääletuks karjatuseks , ta pärani silmadest õhkus õudust . </s> <s> Oli aeg agoonia lõpetada . </s> </p>
<p> <s> Inimene on võimeline taluma uskumatut vaimset survet . </s> <s> Ka kogu alateadvuses peituv piin ei suuda teda sundida koheselt mürki neelama . </s> <s> Alati võib ka süngeimate pilvede tagant päikest aimata . </s> <s> Uskumatu järjekindlusega klammerduvad inimesed vähimagi lootusesädeme külge . </s> </p>
<p> <s> Ent on olemas üks tunne , mis saadab meid läbi kõikide päevade ja mida me teadvustame vaid murdosana ta suurusest . </s> <s> See tunne on üksindus - inimese igavene kaaslane selles pimeduse sähvatuses , mida me eluks kutsume . </s> </p>
<p> <s> Üksindus sunnib meid looma unelmaid igavesest elust ja üllatest tunnetest . </s> <s> Üksindus sunnib meid ennast eitama ning taotlema võimatut . </s> <s> Üksindus sunnib meid otsima teise inimese lähedust . </s> <s> Ent ka intiimsemail hetkil kallima embuses on inimene tegelikult üksi . </s> <s> Alati , igas olukorras ja kõikjal . </s> </p>
<p> <s> Sel hetkel , kui me kohtume palgest palgesse üksinduse tõelise olemusega , kaotame me kogu lootuse . </s> <s> Sel tõega vastamisi olemise viivul jääb meile vaid üks pääsetee . </s> <s> Üks ja ainus võimalus üksindus selja taha jätta . </s> </p>
<p> <s> Ma vabastasin naise ja pöörasin pilgu kõrvale . </s> <s> Silmanurgast märkasin ma ta eemale viskuvat keha . </s> <s> Siis kostus pidurite krigin ja kume mütsatus . </s> </p>
<p> <s> Kostus naiste karjeid ja meeste hõikeid . </s> <s> Sündmuskohale tekkis arvukas uudishimutsev rahvasumm . </s> </p>
<p> <s> Keegi puudutas mind õlast . </s> <s> See oli mind teenindanud kelner . </s> <s> Ta oli vapustusest kaame ning ta kätte ununenud kandik värises ohtlikult . </s> </p>
<p> <s> " Kas te tundsite seda naisterahvast . </s> <s> Te istusite samas lauas ja ma mõtlesin ... " </s> </p>
<p> <s> " Ei , " katkestasin ma . </s> <s> " See oli lihtsalt keegi väga üksik naisterahvas . </s> <s> Te ei suuda arvatagi , kui palju taolisi üksikuid inimesi siin ilmas on . " </s> </p></div2>
        <div2 type="alaosa"><head> Hunt </head>
<p> <s> Nad lebasid vaikides kesksuvisele varahommikule ainuomasel kasteniiskel rohul . </s> <s> Algav päev õgis põhjaliku aeglusega lõppeva öö viimaseid riismeid . </s> <s> Oli pisut jahe . </s> </p>
<p> <s> Tüdruk vaikis . </s> </p>
<p> <s> Poiss pöördus ta poole . </s> </p>
<p> <s> " Anna andeks , kui ma sulle haiget tegin , " ütles ta õrnalt . </s> <s> " Ma ei tahtnud seda . " </s> </p>
<p> <s> Kusagil kaugel metsasügavuses huilgas hommiku poolt ootamatult tabatud öökull . </s> <s> Puulehed sahisesid sooja lõunatuule käes unistavalt . </s> <s> Õhus hõljus Kurbust . </s> <s> Ja Valu . </s> <s> Ja Hirmu . </s> <s> Pisut . </s> </p>
<p> <s> Poiss kergitas end ettevaatlikult . </s> <s> Ja vaatas tüdrukule silma . </s> </p>
<p> <s> " Sa olid ilus , " teatas ta ning silitas tüdruku juukseid . </s> <s> " Sa oled ilus ka praegu . " </s> </p>
<p> <s> Tüdruk lebas endiselt vaikides . </s> <s> Ta oli surnud . </s> </p>
<p> <s> Poiss jälgis , kuidas tihe hall karvkate ta kätelt aeglase järjekindlusega kaob . </s> <s> See oli imelik tunne . </s> <s> Inimeseks saamine . </s> <s> Imelik ja petlik . </s> </p>
<p> <s> Tegelikult ta ju ei muutunud . </s> <s> Seda tegi vaid ta keha . </s> <s> Hing jäi samaks . </s> <s> Hundi hing . </s> </p>
<p> <s> " Ma ei arvanud , et see jälle niimoodi läheb , " pihtis poiss mõtlikul häälel . </s> <s> " See oli täiskuu . </s> <s> Ta tabas mind ootamatult . </s> <s> Kaitsetuna . </s> <s> Ma ei teadnud . " </s> <s> Ta vaatas tüdrukut . </s> </p>
<p> <s> Kõri läbi näritud . </s> <s> Sisikond välja tiritud . </s> <s> Keha puruks rebitud . </s> </p>
<p> <s> Poiss tundis suus tüdruku vere maitset . </s> <s> Soolane . </s> <s> Imal . </s> </p>
<p> <s> Eemalasuvas külas hakkasid koerad haukuma . </s> <s> Poiss võpatas . </s> <s> Temas ärkasid taas hundiinstinktid . </s> <s> Vaid pinnapealselt . </s> <s> Vaid korraks . </s> <s> Öö oli juba möödas . </s> </p>
<p> <s> Ta ajas end püsti . </s> <s> Ta astus aeglaselt tõusva päikese poole . </s> <s> Ta laulis üksiku hundi kiidulaulu algavale päevale . </s> </p>
<p> <s> Ja Vabadusele . </s> </p>
<p> <s> Ja Verele . </s> </p></div2>
        <div2 type="alaosa"><head> Projekt " Invasioon " </head>
<p> <s> Kaisukarude Planeet - Asub Mängu- ja Pärisuniversumi piirimail , Olemise ja Mitteolemise vahepeal . </s> <s> Planeedi asukateks on kaisukarud . </s> <s> Planeedil on üks linn - Ideaalne . </s> <s> Kogu ülejäänud ala on kaetud lillepõlluga , kus lendavad linnukesed , mesilased ja liblikad . </s> </p>
<p> <s> Aastal 805532 algas ja lõppes Mänguuniversumi ja Pärisuniversumi vaheline sõda . </s> <s> Algas ja lõppes Kaisukarude planeedil </s> .... </p>
<p> <s> ( Alexandre Cantor'i entsüklopeedia , lk 090 , fl 77 ) </s> </p>
<p> <s> " Hoidke oma püssitorusid kõrgemal , " röökis Kõige Parem ja Pehmem Kaisukaru . </s> <s> Ta oli planeedi sõjaväe ülemjuhataja . </s> <s> " Kas te tahate endal päid otsast lasta või ? " </s> </p>
<p> <s> " Andke andeks , " pudistas Labiilne Kaisukaru . </s> <s> " Ma ei saa ju niikuinii aru , milleks need roikad mõeldud on . </s> <s> Ma kardan pauku , juba lapsest peale . </s> <s> Ma läheksin parema meelega lilli nuusutama . " </s> </p>
<p> <s> " Noh ... see on muidugi tore ... ma mõtlen ... ahh , " Kõige Parem ja Pehmem Kaisukaru lõi käega . </s> <s> " Aga me peame valmistuma . </s> <s> Vaenlane ei maga . </s> <s> Vaenlane on siiapoole teel . </s> <s> Me peame ta peatama . </s> <s> Ja purustama . " </s> </p>
<p> <s> " Mul on lillekahurid , " teatas Kõige Paksem Kaisukaru . </s> <s> " Ja neli aatompommi . " </s> </p>
<p> <s> Ta muutus mõtlikuks . </s> <s> " Tõsi küll , ma ei oska neid kasutada , aga kaasaantud õpetuses on kirjas , et see pidi rohkem selline psühholoogiline värk olema . </s> <s> Vähemalt on neil garantiiaeg . </s> <s> Kaks aastat ! " </s> </p>
<p> <s> Kõige Paksem Kaisukaru oli enda üle uhke . </s> <s> Ta oli planeedi relvalao ülem . </s> </p>
<p> <s> " No nii , " kuulutas Kõige Parem ja Pehmem Kaisukaru . </s> <s> " Nüüd hakkame püsse paugutama . " </s> </p>
<p> <s> Labiilne Kaisukaru minestas . </s> <s> Kõige Paksem Kaisukaru silitas hellalt oma aatompomme . </s> </p>
<p> <s> Pahad kõndisid mööda lillevälja . </s> <s> Nad liikusid kaugusest paistva Ideaalse linna poole . </s> <s> Selle kohale oli tõusnud tohutu tuumaseen . </s> <s> Kiiritada saanud liblikad ja mesilased ja linnukesed kukkusid lennu pealt surnult maha . </s> <s> Pahad ägisesid mõnust . </s> </p>
<p> <s> Pahade nimed olid Surm , Nälg , Meeleheide ja Valu . </s> </p>
<p> <s> " Tahaks kedagi närida . " </s> <s> ütles Valu . </s> </p>
<p> <s> " Tahaks kellelegi hinge pugeda . " </s> <s> ütles Meeleheide . </s> </p>
<p> <s> " Tahaks kedagi näpistada . " </s> <s> ütles Nälg . </s> </p>
<p> <s> Surm ei öelnud midagi . </s> <s> Ta teritas vikatit . </s> </p>
<p> <s> Pahade koorekihi taga lonkas Vastik . </s> <s> Ta oli oma põlve vigastanud . </s> </p>
<p> <s> Vastik kandis lippu . </s> <s> Selle valgele kangale oli veriste tähtedega kirjutatud PROJEKT " INVASIOON " . </s> <s> Vastik oli endaga väga rahul . </s> </p>
<p> <s> Vastavalt Universumitevahelise Uurimise ja Elluviimise Nõukogu otsusele number 52ÖÄK70 pidi iga tegevus kujutama endast projekti ning kandma seetõttu ka nime . </s> <s> Antud projekti töönimetuseks oli niisiis " Invasioon " . </s> <s> Selle nimetuse oli välja mõelnud Pärisuniversumi valitseja isiklikult . </s> <s> Järelikult oli see Väga Hea Nimetus . </s> </p>
<p> <s> Vastik vedas endaga nööripidi kaasa käru . </s> <s> Harilikku sellist . </s> <s> Sinna olid kogutud Õuduse seemned . </s> <s> Pahade ülesandeks oli need korralikult ja plaanipäraselt maha külvata . </s> <s> Tulevikus pidid neist kasvama Õuduse puud ja põõsad . </s> <s> Hiljem metsad ja võsad . </s> <s> Saja aasta pärast pidi kogu planeet neist kaetud olema . </s> <s> Hiljemalt . </s> </p>
<p> <s> " Kiiremini ! " käskis Surm . </s> <s> Tema oli Pahade pealik . </s> </p>
<p> <s> " Tähelepanu ! </s> <s> Saage tuttavaks . " </s> <s> ütles Kõige Parem ja Pehmem Kaisukaru . </s> <s> " See on meie kõige suurema lootus - Transvisuaalne Küberkaru . " </s> </p>
<p> <s> Kaisukarud ahhetasid . </s> <s> Ja ohhetasid . </s> <s> Ja vaatasid . </s> </p>
<p> <s> Transvisuaalne Küberkaru oli hirmus suur . </s> <s> Ta oli sada meetrit kõrge ja sada meetrit lai . </s> <s> Vähemalt . </s> <s> Ta silmades läikis Kurjus . </s> </p>
<p> <s> " Selle imeeluka abil võidama pahad ära nagu naksti , " teatas Kõige Parem ja Pehmem Kaisukaru sõjakalt . </s> <s> " Ja surume nad põlvili ja paneme nad armu paluma . " </s> </p>
<p> <s> Teised kaisukarud kiljusid vaimustunult . </s> </p>
<p> <s> Transvisuaalne Küberkaru tegi paar ettevaatamatut sammu ja astus laiaks unistama jäänud Unise Kaisukaru . </s> <s> Täiesti kogemata . </s> <s> Loomulikult . </s> </p>
<p> <s> " Te ainult vaadake teda , " rõõmustas sõjaväe ülemjuhataja . </s> <s> " Vaat selline peab üks õige kaisukaru olema . </s> <s> Astub kümme Paha korraga surnuks ja ei tee teist nägugi . </s> <s> Hurraa ! </s> <s> Mõmm-mõmm ! </s> <s> Hurraa ! " </s> </p>
<p> <s> Kaisukarud kordasid ta järel : " Hurraa ! </s> <s> Mõmm-mõmm ! </s> <s> Hurraa ! " </s> <s> Viis korda . </s> <s> Kümme korda . </s> <s> Võib-olla koguni sada korda . </s> </p>
<p> <s> Sellisest kärast segadusse sattunud Küberkaru hakkas kummaliselt värisema . </s> <s> Ta hammaste vahelt pudenes maapinnale rikkalikult mutreid ja polte . </s> </p>
<p> <s> " No nii , " nentis Kõige Paksem Kaisukaru . </s> <s> " Nüüd tal keris vahele . " </s> </p>
<p> <s> " Mida see tähendab ? </s> <s> Mis nüüd juhtub ? " uudishimutses vahepeal minestusest toibunud Labiilne Kaisukaru murelikult . </s> </p>
<p> <s> " Kohe näed . " </s> <s> teatas tahmase näoga relvalao ülem aatompomme kaenlasse haarates . </s> <s> Neid oli tal nüüd kolm . </s> <s> Üks oli ära katsetatud . </s> </p>
<p> <s> Transvisuaalne Küberkaru vajus tohutut tolmupilve üles keerutades põlvili ning lagunes osadeks . </s> <s> Pisikesteks sellisteks . </s> </p>
<p> <s> " Ah sa kergemeelne karuema , " vandus Kõige Paksem Kaisukaru valimatult . </s> <s> " Mis siis nüüd saab ? " </s> </p>
<p> <s> " Teeme koosoleku , " teatas Kõige Parem Ja Pehmem Kaisukaru . </s> <s> " Ja hakkame sissisõda pidama . " </s> </p>
<p> <s> Pahad olid vahepeal juba peaaegu linnaväravateni jõudnud . </s> <s> Nad olid väsinud . </s> <s> Ja õietolmused . </s> <s> Ja vihased . </s> <s> Loomulikult olid nad ka Pahad . </s> </p>
<p> <s> " Mis sa seal mökutad , " kurjustas Surm Vastikuga . </s> <s> " Liiguta ennast kiiremini . </s> <s> Ega meil terve päev aega ei ole . " </s> </p>
<p> <s> " Tahaks midagi Paha teha , " kaebas Valu nõrga häälega . </s> <s> " Ma ei viitsi neid liblikaid kah enam taga ajada . </s> <s> Tahan kaisukaru piinata . " </s> </p>
<p> <s> Nad jõudsid linna väravateni . </s> <s> Ja astusid sisse . </s> <s> Liikusid edasi . </s> </p>
<p> <s> " Lööme nad laiaks ! " röögatas Nälg hambaid kiristades . </s> </p>
<p> <s> Kaisukarud olid kogunenud linna peaplatsile . </s> <s> Neil oli koosolek . </s> <s> Pahad jäid seisma . </s> </p>
<p> <s> " Mehed , lennake peale , " õhutas Surm . </s> </p>
<p> <s> " Mina lähen esimesena , " teatas Meeleheide . </s> <s> Ta voolis ennast vihmaussiks ja vingerdas lähemalseisva kaisukaru vasakust kõrvast sisse . </s> <s> Ta otsis hinge . </s> <s> Ikka selleks , et sinna sisse pugeda . </s> <s> Paari hetke pärast roomas ta paremast kõrvast välja ning langes murdunult maha . </s> </p>
<p> <s> " Sellel loomal ei olegi hinge , " teatas ta väriseva häälega . </s> <s> " Mitte mingisugust . </s> <s> Isegi mitte kõige väiksemat . " </s> <s> Ta puhkes lohutamatult nutma . </s> </p>
<p> <s> " Ära vesista , saamatu närakas , " esines Nälg . </s> <s> " Ma lähen ja näpistan teda õige pisut . " </s> </p>
<p> <s> Ta võttis taskust suured Näljatangid . </s> <s> Ta lõi need kaisukaru kasukasse . </s> <s> Ja pigistas . </s> <s> Nagu jõudis . </s> </p>
<p> <s> Kaisukaru niheles pisut . </s> <s> Ja heitis pahase pilgu selja taha . </s> <s> Ja sügas selga . </s> </p>
<p> <s> Nälg pistis Näljatangid tagasi taskusse . </s> <s> Ta laiutas sõnatult käsi . </s> <s> Kaisukarud ei söönud midagi . </s> <s> Ja ei joonud kah . </s> <s> Järelikult ei tundnud nad ka nälga . </s> </p>
<p> <s> Nüüd astus ette Valu . </s> <s> Ta naeratas kurjalt . </s> <s> Ja võttis seljakotist välja oma tööriistad . </s> </p>
<p> <s> Valu torkis nõeltega , peksis jalaga , hammustas , tõmbas rattale , rebis puruks , lõikas sisse , piinas , kägistas , vägistas , hakkis , näris , venitas , urgitses ja lömastas . </s> <s> Siis pistis ta tööriistad kotti tagasi . </s> </p>
<p> <s> " Jumala tuim tükk , " ütles ta hüsteeriliselt kõrge häälega . </s> <s> " Selle peale ei hakka miski . " </s> </p>
<p> <s> " Käpardid ! " kurjustas Surm ja andis ebaõnnestujatele vastu pead . </s> <s> " Vaadake , kuidas tõelised meistrid töötavad . " </s> </p>
<p> <s> Ta tõstis vikati . </s> <s> Õnnetuseks juhtus kaisukaru just järgmisel hetkel kummarduma ja langev tera põrkus vastu munakivisillutist . </s> <s> Ja läks kõveraks . </s> <s> Ja nüriks . </s> <s> Sellega polnud enam midagi teha . </s> </p>
<p> <s> " Neetud ! " arvas Surm vihast värisedes . </s> <s> Valu ja Meeleheide ja Nälg itsitasid vaikselt . </s> <s> Vastik itsitas ka . </s> </p>
<p> <s> " Me peame ju nendest karvatuustidest kuidagi jagu saama . " </s> <s> Ta ajas end püsti ja liikus teisi Pahasid kaasa tassides väljaku keskel asuvale lavale . </s> <s> Seal esines parajasti Kõige Parem ja Pehmem Kaisukaru . </s> <s> Ta töötas välja vasturünnaku strateegiat . </s> <s> Ja tutvustas seda teistele kaisukarudele . </s> <s> Vabas vormis . </s> </p>
<p> <s> Pahad tõusid lavale . </s> <s> Surm lükkas vägede ülemjuhataja kõrvale . </s> </p>
<p> <s> " Me oleme Pahad . </s> <s> Me tulime teiega sõda pidama . " </s> <s> teatas ta . </s> <s> " Andke alla , kaisukarud . " </s> </p>
<p> <s> Väljakule sigines vaikus . </s> <s> Siis hakkas keegi naerma . </s> <s> Teised ühinesid . </s> <s> Õige pea rõkkas kogu väljak metsiku naeru käes . </s> </p>
<p> <s> Surm tõmbas pea õlgade vahele . </s> <s> See oli midagi uut . </s> <s> Midagi ennenägematut . </s> </p>
<p> <s> Kõige Parem ja Pehmem Kaisukaru oli vihane . </s> <s> Ta oli just oma kaitsestrateegia üksikkohtadeni jõudnud , kui need kolm õietolmuga kokku määritud tola ta kõrvale lükkasid . </s> <s> Teisest küljest pakkusid nad muidugi rahvale sellisel pingelisel ajal meelelahutust . </s> <s> See oli teretulnud . </s> </p>
<p> <s> " Andke neile igaühele kolm kuldraha , " ütles ta Kõige Varakamale Kaisukarule vaikselt . </s> <s> " Ja visake siis linnast välja . </s> <s> Ärgu nad enam teist korda meid segama tulgu . </s> <s> Me peame Pahade tulekuks valmistuma . " </s> </p>
<p> <s> Ta köhatas hääle puhtaks . </s> <s> Nii palju tuli veel ära teha . </s> <s> Ja paika panna . </s> <s> Ja kinnitada . </s> <s> Ja läbi arutada . </s> <s> Aega oli vähe . </s> </p>
<p> <s> Surm ja Valu ja Nälg ja Meeleheide seisid Ideaalse linna väravate taga . </s> <s> Vastik seisis ka . </s> </p>
<p> <s> " Lähme siit minema , " ütles Surm valulikult neelatades . </s> <s> Teda polnud varem veel kunagi kusagilt välja visatud . </s> <s> " Meil pole siin midagi teha . " </s> </p>
<p> <s> Pahad hakkasid vaikselt oma kosmoselaeva poole astuma . </s> <s> Nende taga lonkis Vastik ja külvas agaralt Õuduse seemneid . </s> <s> Tema oli ainus , kes oma ülesandega toime tuli . </s> <s> Selle eest ülendati ta hiljem Äärmiselt Vastikuks . </s> </p>
<p> <s> Muide , Õuduse seemnetest ei kasvanud kunagi ei puid ega põõsaid . </s> <s> Isegi rohtu ei kasvanud . </s> <s> Sellel planeedil said kasvada ainult lilled . </s> </p>
<p> <s> Vaat selline on üks tõeliselt õnnelik LÕPP </s> </p></div2>
        <div2 type="alaosa"><head> Koletis </head>
<p> <s> " Ema , meie maja peal on koletis . " </s> </p>
<p> <s> Thelma tõstis imestunult pilgu . </s> <s> Viimasel ajal oli Cathy tõeliselt kummaliseks muutunud . </s> <s> Ta näis pidevalt viibivat mingisuguses omaette maailmas , kuhu teistel inimestel sissepääs puudus . </s> <s> Eriti täiskasvanutel . </s> </p>
<p> <s> " Kas sa kuuled mind , ema ? " </s> <s> Cathy häälde olid tekkinud pahameelenoodid . </s> </p>
<p> <s> " Kuulen , kuulen , " vastas Thelma väsinult . </s> <s> " Ja mis see koletis siis seal katusel ka teeb . " </s> </p>
<p> <s> " Ära ole rumal , " riidles Cathy . </s> <s> " Koletis ei saakski katusel elada . </s> <s> Tal on seal liiga kitsas . </s> <s> Ja igav . </s> <s> Koletis elab pilve sees . " </s> </p>
<p> <s> Thelma noogutas mõistvalt . </s> <s> Paar kuud tagasi olid olnud luukered seinakapis , möödunud nädalal mutantkilpkonnad väljakäigus ja üleeile rääkiv koer tänaval . </s> <s> Nüüd siis koletis katusel . </s> <s> Miks ka mitte . </s> </p>
<p> <s> " Kas sa süüa tahad ? " </s> </p>
<p> <s> Cathy raputas aeglaselt pead . </s> </p>
<p> <s> " Ei , mina ei taha ... aga koletis tahab küll . " </s> </p>
<p> <s> Thelma naeratas . </s> <s> Originaalne . </s> <s> Ta ulatas lapsele võileiva . </s> <s> Singiga . </s> </p>
<p> <s> Cathy jooksis välja koletist toitma . </s> <s> Thelma istutas end televiisori ette . </s> </p>
<p> <s> Ta oli koolipsühholoogiga Cathy kummalistest luuludest rääkinud . </s> <s> See oli tundunud tohutult ebamugav . </s> <s> Nagu tunnistaks , et su laps on idioot või midagi s ellist . </s> <s> Nähtavasti oli ka psühholoog ta silmadest kõhklusnoodi välja lugenud . </s> </p>
<p> <s> " Ärge selle pärast muretsege , " oli ta öelnud ja lisanud midagi tänapäeva noorsoo meedia survel väärastunud mõttemaailmast . </s> <s> Sõna " väärastunud " oli kõlanud hoiatavalt . </s> <s> Õnneks pidi see psühholoogi sõnade kohaselt olema mööduv nähtus . </s> <s> See oli lohutav teadmine . </s> </p>
<p> <s> Thelma tõusis püsti ja astus akna alla . </s> <s> Päev oli juunikuu varahommiku kohta kuidagi liiga pime . </s> <s> Ta küünitas end aknast välja ning nägi maja kohal rippuvat pilve . </s> <s> See oli nagu äikesepilv ja nagu ei olnud ka . </s> <s> Kuidagi liiga selgete piirjoontega . </s> <s> Kummaline . </s> <s> Liiga päris . </s> </p>
<p> <s> Sellise pilve sees võis tõepoolest ükskõik mida leiduda . </s> <s> Isegi koletisi . </s> </p>
<p> <s> " Ema ! " </s> <s> Hääl tuli köögist . </s> </p>
<p> <s> " Jah , kallis . " </s> </p>
<p> <s> " Kas ma võin koletisele jogurtit viia ? " </s> </p>
<p> <s> Thelma purskus naerma . </s> <s> See oli naljakas . </s> </p>
<p> <s> " Loomulikult sa võid koletisele jogurtit viia . </s> <s> Ja singiga leiba ja juustu ja piima ja kaneeliküpsiseid ja ... </s> <s> Sa ütle sellele Härra Koletisele , et ta tuleks ise külmutuskappi valima , mida ta tahab . " </s> </p>
<p> <s> " Aitäh ema " Cathy hääl madaldus salapäraseks sosinaks . </s> <s> " Tead , koletis rääkis mulle , kuidas ta musttuhat aastat tagasi kuningatütreid sõi . </s> <s> Ta sõi neid elavalt . </s> <s> Alati . </s> <s> Ja ta hammustas neil kõigepealt pea otsast ära . </s> <s> Muidu nad hakkasid ta suus siplema ja ajasid oksele ... " </s> </p>
<p> <s> " Cathy ! " </s> <s> Thelmale ei meeldinud kui ta laps julmaks muutus . </s> <s> Selles olid kindlasti süüdi need neetud multifilmid . </s> <s> Head tegelased püüdsid halvad tegelased kinni . </s> <s> Nad piinasid , tükeldasid ja tapsid neid . </s> <s> Midagi sellist ei tohiks lastele näidata . </s> <s> Mitte kunagi . </s> </p>
<p> <s> Välisuks lendas pauguga kinni . </s> <s> Cathy oli välja põrutanud . </s> </p>
<p> <s> Thelma jalutas avatud akna juurde . </s> <s> Soe lõunatuul liigutas puulatvasid . </s> <s> Pilv rippus endiselt maja kohal . </s> <s> Liikumatult . </s> <s> Just nagu ... </s> </p>
<p> <s> Köögist kostus klaasiklirinat . </s> <s> Tegelikult oli see midagi enamat . </s> <s> Tundus nagu oleks sõjaväe hävituslennuk köögipõrandale hädamaandumise sooritanud </s> </p>
<p> <s> Thelma tormas köögiuksele . </s> <s> Ta jäi kivistunult seisma . </s> <s> See ei saanud tõsi olla . </s> <s> Tegelikult muidugi oli . </s> </p>
<p> <s> Köögiaken oli sisse langenud . </s> <s> Samuti suur osa seinast . </s> <s> Justkui keegi või miski oleks lihtsalt seinast läbi jalutanud . </s> <s> Külmutuskapp oli kokku kägardatud . </s> <s> Nagu tühi õllepurk . </s> <s> Keegi oli isegi sinepituubid hakkama pannud . </s> </p>
<p> <s> Keset seda kaost seisis Cathy ja naeratas vabandavalt . </s> </p>
<p> <s> " Issandjumalküll ! " hüsteeritses Thelma . </s> <s> " Mis siin juhtunud on ? " </s> </p>
<p> <s> " Ära ole pahane , ema , " Cathy naeratas . </s> <s> Endiselt vabandavalt . </s> <s> " Sa ju lubasid ise koletisel külmutuskappi toitu valima tulla . </s> <s> Ta ei tahtnud midagi lõhkuda . </s> <s> Aga meie maja on nii väikene ( kahe sõrme vahe oli paar sentimeetrit ) ja koletis on nii suur ( Cathy ajas käed laiali ) . </s> <s> Ära ole pahane . " </s> </p>
<p> <s> Thelma tundis , kuidas tahet halvavad hirmulained üle ta keha voogavad . </s> <s> Nagu sajad jälgid sajajalgsed . </s> </p>
<p> <s> " Ära kuhugi mine ! </s> <s> Kuuled ! " </s> <s> Thelma hääl oli muutunud kiledaks , paaniliseks . </s> <s> " Ära kuhugi mine ! " </s> </p>
<p> <s> Ta tormas telefoni juurde . </s> <s> Ta valis politseijaoskonna numbri . </s> <s> Ta viskas toru hargile . </s> <s> Mida oleks ta pidanud neile ütlema . </s> <s> Tulge ruttu siia - mul on koletis maja kohal ja ta sõi mu külmutuskapi tühjaks . </s> <s> Thelma tõmbus telefonist eemale . </s> <s> Ta pilk langes seinal rippuvale jahipüssile . </s> </p>
<p> <s> " Cathy ! " </s> <s> Ta karjus . </s> <s> Ta ei saanud sinna midagi parata . </s> </p>
<p> <s> Vastust ei järgnenud . </s> </p>
<p> <s> Thelma vajus jõuetust tundes põrandale istuli . </s> <s> Võib-olla teeb see koletis , või mis ta ka iganes on , just praegu Cathyle liiga . </s> <s> Ta peab oma last kaitsma . </s> </p>
<p> <s> " Ema ! " </s> <s> Cathy oli vaikselt tuppa astunud . </s> <s> " Ma sain vist pahandusega hakkama . " </s> </p>
<p> <s> Thelma tõusis püsti ja jooksis lapse juurde . </s> <s> Ta peitis ta pea oma käte vahele . </s> <s> Ta ei lase igasugustel koletistel oma ainukesele lapsele midagi halba teha . </s> <s> Neil pole mõtet üritadagi ! </s> </p>
<p> <s> " Ema , ma lubasin koletisel sind ära süüa . " </s> </p>
<p> <s> Thelma kangestus . </s> <s> Ta ei uskunud oma kõrvu . </s> <s> Ta ei suutnud suud avada . </s> </p>
<p> <s> Rasked sammud . </s> <s> Keegi kõndis katusel . </s> </p>
<p> <s> " Saad aru , " Cathy jutt oli muutumas närviliseks lalinaks . </s> <s> " Koletisel oli veel ikka kõht tühi ja ta küsis , kas ta võib su ära süüa ja ma lubasin ja ... " </s> </p>
<p> <s> " Sul ei ole õigust ! " </s> <s> Thelma sõnad tulid kusagilt väga sügavalt . </s> <s> Ta värises . </s> <s> " Kuula nüüd mind - mingit koletist ei ole olemas . </s> <s> Sa mõtlesid ta lihtsalt välja . " </s> </p>
<p> <s> Sammud jõudsid ukse taha . </s> <s> Peatusid . </s> </p>
<p> <s> " Loomulikult ma mõtlesin ta välja , " imestas Cathy . </s> <s> " Ma mõtlesin ta välja ja nüüd ongi ta olemas . </s> <s> See on ju minu koletis . " </s> </p>
<p> <s> Keegi murdis ukse maha . </s> </p>
<p> <s> Thelma ei vaadanud selja taha . </s> <s> Ta hingas raskelt ning kattis pea kätega . </s> </p>
<p> <s> " Ema , ära muretse , " rahustas Cathy . </s> <s> Ta oli asjalik . </s> <s> Neetult asjalik . </s> <s> " Koletis lubas , et ta ei tee sulle haiget . </s> <s> Ainult natukene . </s> <s> Ainult korraks . " </s> </p>
<p> <s> Sammud lähenesid . </s> </p>
<p> <s> Thelma nuuksus hirmunult . </s> <s> Hirm oli viinud talt võime rääkida . </s> <s> Ta vigises midagi arusaamatut . </s> </p>
<p> <s> Sammud peatusid . </s> <s> Keegi hingas talle kuklasse . </s> </p>
<p> <s> Kusagil Thelma ajusügavuses liigutas end rakuke , kes hoidis endas mälestust lapsepõlveunistustest . </s> <s> Tegelikult oli ta alati tahtnud kuningatütar olla . </s> <s> Alati . </s> </p>
<p> <s> Viimseid tahtejõu riismeid kokku võttes pöördus ta ümber . </s> </p></div2>
        <div2 type="alaosa"><head> Matke mu süda eikuhugi </head>
<p> <s> Austusega ühele Suurimatest </s> </p>
<p> <s> See lugu on tõsi . </s> </p>
<p> <s> Mäletan , et sattusin kord , umbes viissada kosmoseaastat tagasi , Universumite piirimail asuvale unistavsinisele planeedile . </s> <s> Ma usun , et kohalikud kutsusid seda nimega Maa . </s> </p>
<p> <s> Parajasti oli käimas Kolmas Planeetide Vaheline Sõda . </s> <s> Kõik lähimad galaktikad olid sõdivatest Hävitajatest üle ujutatud . </s> <s> Nagu nimetuse järgi võib otsustada , seisnes kogu nende tegevus hävitamises . </s> <s> Kõige elava hävitamises . </s> <s> Mul ei olnud erilist tahtmist nende plasmakahurite ette ronida . </s> </p>
<p> <s> Niisiis , ma olin lõksus sellel arhailisel planeedikesel ning mul polnud vähimatki võimalust sealt lähima poole kosmoseaasta jooksul minema pääseda . </s> </p>
<p> <s> Ma olin masenduses . </s> <s> Usun , et saate must aru . </s> <s> Suurem osa ajast möödus enesehävitamise tähe all . </s> <s> Mu lemmikkohaks oli väike kosmosebaar nimega " Unistus " . </s> <s> Seal võis end mõõduka tasu eest korralikult täis kaanida ja igasugu huvitavate olenditega kohtuda . </s> </p>
<p> <s> Ah et missugustega ? </s> <s> Noh , olete te kunaga istunud ühes lauas kolmejalgse jonngi , sõjaka tworhlase ja sültja graeggiga . </s> <s> Ei ole ? </s> <s> Olete paljust ilma jäänud . </s> </p>
<p> <s> Ent nüüd tagasi jutustuse juurde . </s> </p>
<p> <s> Kord , kui ma ülalpool nimetatud kohakeses viskiklaasi taga istusin ( viski on mingisugune kohalik uimastav jook - maitselt nagu songgrogg-eluka väljaheide ent pähe hakkab hästi ) , astus mu kõrvale keegi kohalik . </s> </p>
<p> <s> " Hei , sõber . </s> <s> Ehk ostad mullegi klaasikese ? " </s> </p>
<p> <s> Ma tõstsin pilgu . </s> <s> Mees ( sellel planeedil oli üsna kummaline soojaotus - inimesed jagunevad meesteks ja naisteks . </s> <s> Üldiselt ei suutnudki ma seda süsteemi lõplikult mõista ) oli riietatud vanamoelistesse räbalatesse . </s> <s> Ta oli seda tüüpi olend , kelle vanust on võimatu määrata . </s> <s> Ometi tundus mulle , et ta pole enam oma esimeses nooruses . </s> <s> Ta silmadest kumas midagi . </s> <s> Vist elukogemust . </s> </p>
<p> <s> Võtsin välja oma molekulaarpihusti ja sihtisin selle mehe silmade vahele . </s> </p>
<p> <s> " Usun , et sul oleks parem siit minema astuda . </s> <s> Ma ei tahaks sind kosmiliseks tolmuks pihustada . </s> <s> Ent kui sa mulle teist võimalust ei jäta , siis ma teen seda . </s> <s> Võid selles kindel olla . " </s> </p>
<p> <s> Mees irvitas . </s> <s> Mäletan , et see ei meeldinud mulle . </s> <s> Ta oli liiga enesekindel . </s> <s> Liiga muretu . </s> </p>
<p> <s> " Kas sa tahad mind tappa ? " küsis ta laginal naerdes . </s> <s> Ta naerus oli midagi hullumeelset . </s> <s> " Sa võid ju muidugi proovida . </s> <s> Aga luba mul sind hoiatada . </s> <s> Ma olen juba surnud . </s> <s> Juba mitu sajandit . " </s> </p>
<p> <s> Ma koristasin molekulaarpihusti ära . </s> <s> Ma ei tahtnud teda tappa . </s> <s> Ega ta surematuses veenduda . </s> <s> Tegelikult mitte . </s> </p>
<p> <s> Ta kummardus lähemale . </s> <s> Ja naeratas . </s> </p>
<p> <s> " Tee mulle üks klaasike välja . </s> <s> Ma jutustan sulle oma loo . </s> <s> Surmast . </s> <s> Ja teispoolsusest . </s> <s> Usu mind , see lugu on väärt rohkem kui üks klaasitäis närust viskit . " </s> </p>
<p> <s> Ma uskusin teda . </s> <s> Miskipärast . </s> <s> Ma ostsin talle klaasikese . </s> </p>
<p> <s> Mees võttis mu vastas istet . </s> <s> Ta valas endale viskit kurku . </s> <s> Ja hakkas rääkima . </s> </p>
<p> <s> " Minu lugu algab päevast , mil ma sain teada , et olen Ülemaailmse Päästekomitee Loteriil peaauhinna võitnud . </s> <s> See polnud , muide , minu jaoks üllatus . </s> <s> Mul oli juba enne selline tunne , et ma võidan . </s> </p>
<p> <s> Tegelikult on mul alati elus vedanud . </s> <s> Ma olen saatuse pailaps , kes on harjunud elu salakaridest pärivoolu ujudes ühes tükis mööduma . </s> <s> See on meeldiv ent tüütu . </s> <s> Vahest tahaks ka vastu hambaid saada . </s> </p>
<p> <s> Ma kuulsin oma võidust raadio vahendusel . </s> <s> Järgmine asi , mida mäletan oli ajakirjanike parv mu ukse taga . </s> <s> Ma lasin nad sisse . </s> <s> Ma pidin seda tegema . </s> <s> Nad oleksid mu ukse maha murdnud . </s> </p>
<p> <s> " Mis tunne on olla väljavalitu ? " </s> </p>
<p> <s> " Kas te lootsite võita ? " </s> </p>
<p> <s> " Mida tahaksite öelda maailmale ? " </s> </p>
<p> <s> " Kas teil on sõbratar ? " </s> </p>
<p> <s> Lõpuks peksin ma nad ukse taha . </s> <s> Ma lihtsalt tüdinesin nendest asjatutest sekeldajatest . " </s> </p>
<p> <s> Mees nõjatus mulle lähemale . </s> <s> Ta hingeõhk haises viski järele . </s> </p>
<p> <s> " Oled sa tähele pannud , et enamus maailmakõiksuse mõistusega olenditest on sekeldajad . </s> <s> Nad hooravad , söövad , roojavad ning teevad sealjuures nägu , et on millegi suurega hakkama saanud . </s> <s> Sellised pasapead ajavad mulle iivelduse peale . " </s> </p>
<p> <s> Mees vaikis hetkeks . </s> <s> Ta näojooned olid muutunud karmiks . </s> <s> Mulle hakkas ta jutt huvi pakkuma . </s> </p>
<p> <s> " Nii ma siis konutasin oma korteris ja täitusin teadmisest , et olen hetkel kogu maailma kõige populaarsem inimene . </s> <s> Minust kirjutasid kõik maailma ajalehed , minu pilti näidati uudistes ja raadios kasutati mu nime tihedamini , kui kirjavahemärke . </s> </p>
<p> <s> Sel hetkel mõtlesin ma tegelikult tuleviku teatmeteoste peale . </s> <s> Minu nime taga seisab seal nüüd märkus - maailmapäästja . </s> <s> Ma olin uus Messias . </s> <s> Kauaoodatud poeg , kes oma piinade ja kannatustega selle maailma patud lunastab . </s> </p>
<p> <s> Nad raisad mõtlesid mulle uue lapsepõlve välja . </s> <s> Ideaalse sellise . </s> <s> Tead , tegelikult olin ma joodik . </s> <s> Ma olen seda ka praegu . </s> <s> Nende silmis olen ma kangelane . </s> <s> Nende silmis olen ma surnud . " </s> </p>
<p> <s> Ta hakkas köhima . </s> <s> Ma vaatasin ta sisselangenud silmi , kühmuvajunud õlgu ja hullumeelsete silmade haiglaslikku läiget . </s> <s> Ta meenutas mulle kedagi , kellel pole enam palju elada jäänud . </s> </p>
<p> <s> Ta tabas mu pilgu ja naeratas valuliselt . </s> </p>
<p> <s> " Sul on õigus , ma olen suremas . </s> <s> Sul on seda muidugi raske mõista . </s> <s> Sa arvad , et surrakse vaid üks kord . </s> <s> See on vale . </s> <s> Mu hing on surnud . </s> <s> Mu keha on lagunenud juba aastaid . </s> <s> Nüüd on ta lõpukorral . </s> <s> Varsti sureb ka tema . " </s> </p>
<p> <s> Ta rüüpas suure lonksu viskit . </s> <s> Klaas oli tühi . </s> <s> Ma viipasin ettekandja lähemale . </s> </p>
<p> <s> " Nad tegid minust märtri . </s> <s> Tead , märtri käest ei küsita kunagi , kas ta ka ise selleks saada tahab . </s> <s> Teda ei mõisteta . </s> <s> Äärmisel juhul teda austatakse . </s> <s> Ja kasutatakse ära . </s> <s> Ja tõlgendatakse valesti . </s> </p>
<p> <s> Kogu meie maailmakõiksus on tegelikult üks suur pask . </s> <s> Usu mind . </s> <s> Inimkonna , ja kindlasti ka sinu rassi , kõige suuremaks veaks on võime asju vastavalt oma suvale tõlgendada . </s> <s> See tekitab probleeme . </s> <s> Terve hunniku selliseid . </s> </p>
<p> <s> Ma jätan nüüd oma jutustuses osa sündmusi vahele ning jätkan taas sealt , kus ma seisin oma armsa linna peaväljakul ja ootasin , et mulle antaks kätte väljateenitud auhind . </s> <s> Keset platsi seisis spetsiaalselt selleks puhuks püstitatud giljotiin . </s> <s> Kas sa tead , mis asi on giljotiin ? " </s> </p>
<p> <s> Ma noogutasin . </s> <s> Ma teadsin . </s> <s> Laias laastus . </s> <s> Olin sellest paar päeva tagasi üht-teist lugenud . </s> </p>
<p> <s> " Kõik oleks olnud tore , kui mu autasustamist poleks tulnud oma kohalolekuga austama umbes pool selle planeedi elanikkonnast . </s> <s> Nende rumalad , aukartusest lömitavad näod ajasid mul südame pahaks . </s> <s> Kuigi tegelikult võis neid koguni mõista . </s> <s> Nad olid tulnud vaatama meest , kellele oli osaks saanud tohutu au - lunastada selle maailma patud läbi oma surma . " </s> </p>
<p> <s> Mees neelatas valuliselt . </s> <s> Ta põrnitses lauale toodud täis klaasi . </s> </p>
<p> <s> " Ootamatult pisteti mulle pihku mikrofon . </s> <s> Ma sain aru , et pean seda kasutama . </s> <s> Midagi ütlema . </s> </p>
<p> <s> Mu pea oli tühi nagu rumala jonggi kõrvadevahe . </s> <s> Ent ma ei teinud sellest enda jaoks probleemi . </s> <s> Ma mõistsin , et ükskõik , millist lollust ma ka suust välja ei ajaks , ikkagi muutub see ajaloo suurimaks mõtteteraks . </s> </p>
<p> <s> Nii ütlesingi ma lihtsalt : " Ma tulen tagasi ! " </s> <s> See oli piisavalt rumal , et rahvahulgale meeldida . </s> <s> Ignoreerides ehk liigagi tormilisi kiiduavaldusi astusin ma giljotiini juurte ning pistsin pea spetsiaalselt selleks ette nähtud avausse . </s> </p>
<p> <s> Mu kõrvale astus keegi vaimulik ja hakkas oma vigiseva häälega midagi deklameerima . </s> <s> Ma saatsin ta kõige täiega Universumi kõige pimedamasse nurka . </s> <s> Ma palusin , et nad juba peale hakkaksid . </s> </p>
<p> <s> Lõppude lõpuks ei väärinud see vaimulik oma kohalolu sellel platsil rohkem , kui keegi teine sellest rumalast rahvamassist . </s> <s> See oli minu pidu ja minul oleks pidanud olema õigus ise endale külalisi kutsuda . " </s> </p>
<p> <s> Mees jäi vait . </s> <s> Ta hingeldas . </s> </p>
<p> <s> Ma vaatasin teda ja lootsin , et ta on hullumeelne . </s> <s> Võimalus , et ta lugu võib olla tõsi , ajas mulle külmavärinad peale . </s> </p>
<p> <s> " Kindlasti oleksid nii mitmedki siis platsil viibinutest tahtnud teada , millest ma sellisel pidulikul momendil mõtlen . </s> <s> Kardan , et ma oleksin neile pettumuse valmistanud . </s> </p>
<p> <s> Mu mõtetes polnud kohta millelegi üllale . </s> <s> Millelegi suurele . </s> </p>
<p> <s> Kõik , mida ma tundsin , oli piiritu tüdimus . </s> <s> Tüdimus igahommikusest päikesetõusust ja päevade vaheldumisest . </s> <s> Tüdimus sellest debiilsest rahvamassist . </s> <s> Tüdimus olemisest . </s> <s> Tüdimus kõigest . </s> </p>
<p> <s> Tera langes . </s> <s> Mu pea eraldus kehast . </s> </p>
<p> <s> Tundsin end paremini , kui kunagi varem . " </s> </p>
<p> <s> Mees rüüpas näljaste sõõmudega . </s> <s> Ta nõjatus taha ja ma märkasin ta kaelal armi . </s> <s> See jooksis ringina üle terve kaela . </s> <s> Ta märkas mu pilku ning muigas . </s> <s> Ja jätkas . </s> </p>
<p> <s> " Ma olin valmis tõusma seninähtamatutesse kõrgustesse , et kohtuda oma Jumalaga . </s> <s> Vastupidiselt ootustele ma mitte ei tõusnud vaid vajusin . </s> <s> Kaua . </s> <s> Aastaid . </s> <s> Sajandeid . </s> <s> Siis jõudsin ma kohale . </s> </p>
<p> <s> Ma avasin oma mõttekiiruse ajel sulgunud silmad . </s> <s> Ma seisin keset tohutut surnuaeda . </s> <s> Jumalate surnuaeda . " </s> </p>
<p> <s> Ta vaatas mulle otsa . </s> <s> Hullumeelsed silmad . </s> <s> Ja elukogenud . </s> <s> Tõesti . </s> </p>
<p> <s> " Kas sinu Jumal lebas seal . </s> <s> Teiste hulgas . " </s> </p>
<p> <s> Mäletan , et baar oli inimestest juba peaaegu tühi . </s> <s> Sulgemisaeg lähenes . </s> <s> Tabasin end katsumas seljal rippuvat molekulaarpihustit . </s> <s> Mingi osa minust oleks tahtnud meest kohe tappa . </s> <s> Mingi osa tahtis jutu lõpuni kuulata . </s> <s> Ma ei tapnud teda . </s> </p>
<p> <s> " Sel hetkel jõudis minuni Arusaamine . </s> <s> See oli kummaline tunne . </s> <s> Ühel hetkel olid rumal ning siis äkki teadsid . </s> <s> Seda Kõike . </s> </p>
<p> <s> Ma mõistsin , et pole olemas ei Jumalat ega Saatanat , Elu ega Surma , Valgust ega Pimedust . </s> <s> Absoluutselt kõik on näiv . </s> <s> Meie maailm on vaid surmahaige ravimatu hallutsinatsioon . </s> <s> Näiline . </s> <s> Tegelikult olematu . </s> </p>
<p> <s> Kogu Maailmakõiksuses oli säilunud vaid üks Jumal - Absurd . </s> <s> Ma küsisin talt , mis on elu mõte . </s> <s> Ta teadis seda . </s> <s> Ta tahtis seda mulle teada anda . </s> <s> Enne , kui ta jõudis vastata , viis külm ajatuul ta igaveseks endaga . " </s> </p>
<p> <s> Mees jäi taas vait . </s> <s> Ta pilk oli suunatud kuhugi kaugustesse . </s> <s> Ta oli oma Mälestustes . </s> </p>
<p> <s> " Ma tulin tagasi . </s> <s> See ei olnud kerge , ent ka selles maailmas oli võimalik asju ajada . </s> <s> Tuli leida õige nupp . </s> <s> Ja sellele vajutada . </s> <s> Mõnda tuli raputada . </s> <s> Või määrida . " </s> </p>
<p> <s> Ta hakkas köhima . </s> <s> Metsikult . </s> <s> Oli näha , et tal on rinnus tugev valu . </s> <s> Ma tundsin seda . </s> </p>
<p> <s> " Ma tulin tagasi . </s> <s> Täitsin oma lubaduse . </s> <s> Võib-olla poleks ma pidanud seda tegema . </s> <s> Maailm oli vahepeal muutunud . </s> <s> Keegi ei uskunud mind . </s> <s> Ma üritasin . </s> <s> Ja loobusin . </s> </p>
<p> <s> Selline oli mu lugu . " </s> </p>
<p> <s> Mees vaatas endiselt kaugusse . </s> <s> Temas oli midagi pühalikku . </s> <s> Ma teadsin , et ei tohi teda praegu segada . </s> </p>
<p> <s> Ma tõusin püsti ja jalutasin baarist välja . </s> <s> Ma vajasin värsket õhku . </s> </p>
<p> <s> Kui ma tagasi tulin , oli mees juba surnud . </s> </p>
<p> <s> Ta oli lihtsalt rinnust kinni haaranud ja põrandale vajunud . </s> <s> Surnult . </s> </p>
<p> <s> Ma küsisin baaripidaja käest , millised olid olnud ta viimased sõnad . </s> </p>
<p> <s> Baaripidaja naeris . </s> <s> Ja näitas näpuga otsaette . </s> </p>
<p> <s> " Kohtumiseni , pasapead . </s> <s> Kohtumiseni Eikusagil . " </s> </p>
<p> <s> Mõni aeg hiljem õnnestus mul sellelt planeedilt lahkuda . </s> <s> See sai võimalikuks tänu kehtestatud vaherahule , mis lõppes , kui tapeti Grendal planeedi kuningas . </s> <s> Aga seda te juba arvatavasti teate . </s> <s> See on ajalugu . </s> </p>
<p> <s> Vahetult pärast minu lahkumist planeet Maa hävitati . </s> <s> Lihtsalt niisama . </s> <s> Eksikombel . </s> </p>
<p> <s> Üks selles regioonis seigelnud Hävitajatest oli käsku valesti tõlgendanud . </s> <s> Arvatavasti jäi ta selle pärast preemiast ilma . </s> <s> Või midagi taolist . </s> </p>
<p> <s> Ma olen juba vana . </s> <s> Ja elukogenud . </s> <s> Täpselt nagu see mees seal unistavsinisel planeedil . </s> </p>
<p> <s> Mul on teile kõigile üks palve . </s> <s> Kui te juhtute kunagi kohtama kedagi , kes ütleb , et on käinud seal siis tapke ta . </s> <s> Tapke kõhklematult . </s> <s> Te teete sellega endale ja teistele heateo . </s> </p>
<p> <s> Ma olen suremas . </s> <s> Jah , see on tõsi . </s> <s> Me kõik sureme kord . </s> <s> Sinna ei saa lihtsalt midagi parata . </s> </p>
<p> <s> Soovitan teil siiski mitte kurvastada . </s> <s> Kunagi me kohtume taas . </s> <s> Ah et kus ? </s> </p>
<p> <s> Eikusagil , eikunagi , eimillekski ... </s> </p></div2>
        <div2 type="alaosa"><head> Eluülesanne </head>
<p> <s> Blä-blä-blä . </s> <s> Blä-blä-blä-blä blä-blä-blä-blä . </s> <s> Blä-blä . </s> <s> Tundmatu geenius </s> </p>
<p> <s> Selle Ja Veel Mitme Teise Universumi Eluülesannete Täitmise Ja Planeerimise Nõukogu vähemtähtis ametnik number 777 istus mõttessevajunult oma kabinetis . </s> <s> Ta pilk puuris keskendunult ekraani . </s> <s> Loetud Cantori megaühikute pärast pidi järjekordne Valvealune ( kes kandis muide numbrit 0090660401 ) oma Eluülesande sooritama . </s> <s> Ise ta seda loomulikult ei teadnud . </s> <s> See oli saladus . </s> <s> Eriti Hästi Hoitud Saladus . </s> </p>
<p> <s> " Ma olen parim , " karjus Ryyts planeedi superkangelane Ogalik Nui pateetiliselt ( ta oli seda etteastet juba kuude kaupa kodus peegli ees harjutanud ) . </s> <s> " Ma rebin kõik kurjategijad pisikesteks tükikesteks . </s> <s> Ma olen nii mees , et mul on endal kah vahest valus . </s> <s> Aaargh ! " </s> </p>
<p> <s> Rahvas plaksutas . </s> <s> Ja karjus . </s> <s> Ja juubeldas . </s> </p>
<p> <s> " Vaenlased värisevad mu ees ja paluvad armu . </s> <s> Aga seda nad ei saa ! </s> <s> Ma olen halastamatu ! </s> <s> Ma olen parim ! </s> <s> Minu vastu ei saa mitte keegi ! " </s> <s> Ta põrutas kannaga vastu maad ( ja lõi oma kanna ära ja kirus omaette vaikselt ja lasi isegi sortsu püksi ) . </s> </p>
<p> <s> Rahvas tegi sedasama mis ennegi . </s> <s> Neil tuli see päris hästi välja . </s> </p>
<p> <s> Teiste seast astus esile Suur Juht Ja Õpetaja . </s> </p>
<p> <s> " Mu poeg , " ütles ta tõsisel häälel . </s> <s> " Sul on aeg teele asuda . </s> <s> Ma rääkisin täna öösel Nendega , " - rahvas ohhetas ja ahhetas ning langes silmili tolmu sisse ja eriti agarad ja kuulekad üritasid end keelt alla neelates Neile ohvriks tuua - " Sinu Eluülesandeks on Tumeda Metsa Lohe surmamine . </s> <s> Ja tähed räägivad , et sa saad sellega hakkama . </s> <s> Mine mu poeg ja ole oma nime vääriline . " </s> </p>
<p> <s> Superkangelane Ogalik Nui neelatas . </s> <s> Ja hakkas üle kere värisema . </s> </p>
<p> <s> " Ma ei saa minna , " teatas ta hirmust nõrga häälega . </s> <s> " Ma kardan lohesid . </s> <s> Juba lapsest peale . " </s> </p>
<p> <s> " Sa ei tohi karta , " sattus Suur Juht Ja Õpetaja segadusse . </s> <s> " Superkangelased on kartmatud . " </s> </p>
<p> <s> " Kas see punkt on mu lepingus kirjas ? " </s> </p>
<p> <s> Suur Juht noogutas vaikides . </s> </p>
<p> <s> " Nojah , " venitas Ogalik Nui . </s> <s> " Eks ma siis pea minema . " </s> </p>
<p> <s> Ta astus longates eemal mustendava metsapiiri poole . </s> <s> Ta löristas nutuselt nina . </s> </p>
<p> <s> Meie kangelane , hüüdis keegi . </s> </p>
<p> <s> Meie kotkas , hüüdis keegi teine . </s> </p>
<p> <s> Meie päästja , hüüdis keegi kolmas . </s> </p>
<p> <s> Meie päikesekiir mustavas pimeduses , hüüdis keegi neljas . </s> </p>
<p> <s> Nii nad seal siis hüüdsid . </s> <s> Ju neil polnud lihtsalt midagi targemat teha . </s> </p>
<p> <s> Vähemtähtis ametnik number 777 hõõrus rõõmsalt käsi . </s> <s> Asi hakkas pikapeale ilmet võtma . </s> <s> Ta vajutas mõnele nupule ning reguleeris pildi teravust . </s> <s> Keegi koputas uksele . </s> </p>
<p> <s> Sisse astus natuke rohkem tähtis ametnik number 888. </s> </p>
<p> <s> " Kuidas meil asjad edenevad ? " päris ta karmilt . </s> <s> " Probleeme pole tekkinud ? " </s> </p>
<p> <s> " Ei ole , " vastas vähemtähtis ametnik abivalmilt . </s> <s> " Kõik toimub täpselt plaani kohaselt . </s> <s> Valvealune on teel sektorisse 41 AA 23. </s> <s> Tuginedes laia haardega mikro- , makro- ja molekulaarsensorite näitudele peaks Eluülesande sooritamine minema edukalt . " </s> </p>
<p> <s> " See on hea , " arvas natuke rohkem tähtis ametnik number 888. " Edu korral ootab teid ülendamine . " </s> </p>
<p> <s> " Milline au ! " kiljatas ametnik number 777 ja võttis valveseisangu . </s> <s> Igaks juhuks . </s> </p>
<p> <s> Superkangelane Ogalik Nui seikles Tumeda Metsa kinnikasvanud radadel . </s> </p>
<p> <s> Ta oli väsinud . </s> <s> Ja ta jalad olid villis . </s> <s> Ja ta kõht oli tühi . </s> <s> Ja ta selg sügeles . </s> </p>
<p> <s> Ja mis kõige hullem - ta oli lõplikult eksinud . </s> </p>
<p> <s> " Neetud mets ! " kirus ta juurikate otsa komistades . </s> <s> " Juba homme vahetan elukutset . </s> <s> Ma ei taha enam superkangelane olla . </s> <s> Rabele päevad ja ööd läbi ning palka saad ikka sama palju , kui mingi keskmise tasemega kosmogeneetik . </s> <s> Neetud ! " </s> </p>
<p> <s> Ootamatult jagunes tee kaheks . </s> </p>
<p> <s> KUI LÄHED PAREMALE , LANGED MUTANTSONGROGGIDE SAAGIKS , kinnitas parempoolse raja kõrvale püstitatud tahvel . </s> </p>
<p> <s> KUI LÄHED VASAKULE , TAPAVAD SU VEREJANULISED KÜBERTOMATID , teatas vasakpoolse raja kõrvale püstitatud tahvel . </s> </p>
<p> <s> Ogalik Nui sügas segadusse sattunult pead . </s> </p>
<p> <s> Mutantsongroggid ja kübertomatid , mõtles ta heitunult . </s> <s> Sellest ei tea ma midagi . </s> <s> See pole üldse minu probleem . </s> <s> Kus kurat see lohenärakas pesitseb ? </s> </p>
<p> <s> Viimaks lõi ta ükskõikselt käega ning keeras padrikusse . </s> </p>
<p> <s> " Kui sa ei tea , kuhu sa lähed , " kinnitas ta endale . </s> <s> " Siis ei saa sa ka ära eksida . " </s> </p>
<p> <s> " Ai-ai-ai , " arvas vähemtähtis ametnik number 777 ning lisas kindluse mõttes . </s> <s> " Aiaiaiaiaiai ! " </s> </p>
<p> <s> Keegi imbetsill oli teede hargnemiskohale vale informatsiooni jätnud . </s> <s> Valvealune tatsus pahaaimamatult täiesti vales suunas . </s> <s> Asi lõhnas vallandamise järele . </s> </p>
<p> <s> Ta mõtles ahastusega oma naise ja laste peale . </s> <s> Mida ütleb küll tema kallis sinipõskne kaasa , kui ta vallandamisteade käes koju läheb . </s> <s> Ja kuidas suudab ta edaspidi oma toredaid kuuejalgseid lapsi toita . </s> <s> Lihtsalt hirmus . </s> </p>
<p> <s> Ta raputas otsustavalt pead . </s> <s> See ei tohtinud mingil juhul sündida . </s> <s> Selline jama , nimelt . </s> </p>
<p> <s> Oli ainult üks võimalus . </s> </p>
<p> <s> Üks . </s> <s> Võimalus . </s> </p>
<p> <s> Vähemtähtis ametnik number 777 kohmitses oskamatult portatiivse ruberoidpõhimõttel töötava molekulaarprojektori kallal . </s> <s> Vahelejäämise korral oleks teda tabanud karm karistus kuid nagu elus tihti kipub juhtuma , jäi see tegu seaduse uuriva end poolpimeda silma eest varjule . </s> </p>
<p> <s> Ogalik Nui tajus , kuidas keegi tema pea sees räägib . </s> <s> See oli kummaline tunne . </s> <s> Selline kõdikõdikõdi tunne . </s> </p>
<p> <s> Ma olen su sõber , kinnitas Hääl . </s> <s> Ma tahan sind aidata . </s> </p>
<p> <s> " Jaaah ! " venitas superkangelane üllatunult . </s> <s> " Aga miks sa mu pea sisse oled pugenud ? " </s> </p>
<p> <s> See pole oluline , pahandas Hääl . </s> <s> Vaata , kohe tekib su ette roheline helendav ring . </s> <s> Astu sinna sisse ja ma toimetan su kohale . </s> </p>
<p> <s> " Ega see valus ei ole ? " tundis Ogalik Nui õiglast huvi . </s> <s> " Ma kardan valu . </s> <s> Juba lapsepõlvest peale . </s> <s> Ükskord , kui ma veel päris pisikene olin , astusin ma kogemata .. " </s> </p>
<p> <s> Ole vait , idioot , sõimas tundmatu . </s> <s> Astu ringi ja ära muretse . </s> <s> Sinuga ei juhtu midagi halba . </s> <s> Ma ju ütlesin , et olen su sõber . </s> </p>
<p> <s> Superkangelane kehitas ükskõikselt õlgu . </s> <s> Ja astus rohelise helendava ringi sisse . </s> </p>
<p> <s> Järgmisel hetkel tundis ta , kuidas sada miljonit pisikest kuradit ta tükkideks rebivad ja oma kätel edasi kannavad . </s> <s> Kiiremini kui tuul . </s> <s> Ühel hetkel liikumine lõppes ning Ogalik Nui pandi jälle kokku . </s> <s> Nagu mosaiik . </s> <s> Ta ohkas kergendatult ja avas silmad . </s> </p>
<p> <s> Tema ees seisis Tumeda Metsa Lohe . </s> </p>
<p> <s> Ta oli tohutult suur ja koledal kombel hirmuäratav . </s> </p>
<p> <s> Ja ta naeratas . </s> <s> Sõbralikult . </s> </p>
<p> <s> Ogalik Nui värises üle kere . </s> <s> Ta silmad pilkusid närviliselt . </s> <s> Ta käed muutusid nõrgaks ja peopesad higistasid seakombel . </s> <s> Niiskeks tõmbunud silmadest nirises põskedele musta lauvärvi . </s> </p>
<p> <s> " Tere tulemast ! " hüüdis Tumeda Metsa Lohe rõõmsalt . </s> <s> " Kas ma võin sulle pakkuda mustikavarreteed ? </s> <s> Või eelistad sa toormoosi ? </s> <s> Või hapuoblikasuppi ? " </s> </p>
<p> <s> Ogalik Nui põrnitses soomustatud sisalikku mõttelageda pilguga . </s> <s> See oli mingisugune kurikaval lõks . </s> <s> Ta tundis seda . </s> <s> Ta koguni teadis seda . </s> </p>
<p> <s> " Ah sa kurikaval ja pahatahtlik elajas , " hüüdis ta oma viimseid vapruseräbalaid kokku kogudes . </s> <s> " Ma tulin sind tapma . </s> <s> Värise vaenlane ! " </s> </p>
<p> <s> " Mis sul viga on ? " tundis lohe huvi . </s> <s> " Oled vist üle töötanud , kullake . </s> <s> Võin sulle pakkuda rahustavat piparmünditeed . " </s> </p>
<p> <s> " Võitle minuga , sa muteerunud saurusenärakas ! " röökis Ogalik Nui ennastunustavalt . </s> <s> " Ja sure nagu sisalikule kohane . " </s> </p>
<p> <s> " Miks ma sinuga võitlema peaksin ? " küsis Tumeda Metsa Lohe imestunult . </s> <s> " Kas ma olen sulle midagi halba teinud ? " </s> </p>
<p> <s> Sõjakas superkangelane mühatas põlglikult . </s> <s> Igasugu lohedele , tontidele ja nõidadele tuli alati kõik puust ette teha . </s> <s> Alati ! </s> <s> Eranditult ! </s> </p>
<p> <s> " Kuidas sa siis aru ei saa , " ütles ta nördinult . </s> <s> " Mina olen hea , sest ma kaitsen nõrku ja väeteid sinusuguste koletiste eest . </s> <s> Sina oled paha . </s> <s> Sa oled kuri , purskad tuld ja sööd elusaid kuningatütreid ja ... " </s> </p>
<p> <s> " Kuule sõber , " katkestas lohe solvunult . </s> <s> " Esiteks ei ole ma üldsegi kuri . </s> <s> Ma olen hella hingelaadiga , kirjutan suurtest tunnetest sonette ja ulun öösiti täiskuu poole . </s> <s> Teiseks ei oska ma tuld pursata . </s> <s> Ja kolmandaks ei ole ma kunagi ühtegi kuningatütart söönud . </s> <s> Ei elusalt ega surnult </s> - <s> " ta kummardus allapoole - " Ma olen taimetoitlane . </s> <s> Ma ei söö liha . " </s> </p>
<p> <s> " Aga sa peaksid sööma , " kinnitas Ogalik Nui veendunult . </s> <s> " See muudaks su kurjaks ja siis ei hakkaks sa enam minuga vaidlema vaid võitleksid nagu õigele lohele kohane . </s> <s> Lisaks annab liha jõudu . </s> <s> Ja sisaldab eluks hädavajalikke loomseid valke . " </s> </p>
<p> <s> " Nojah , " nentis Tumeda Metsa Lohe mõtlikult . </s> <s> " Võib-olla on sul isegi õigus . " </s> <s> Ta toetas selja vastu tohutut kaljut ning vajus mõttesse . </s> </p>
<p> <s> " Võitle minuga , kuri elajas ! " karjus superkangelane uljalt . </s> </p>
<p> <s> Lohe sügas pead . </s> <s> Ja mõtles . </s> </p>
<p> <s> " Las ma raiun su pea maha ! " röökis Ogalik Nui . </s> </p>
<p> <s> Lohe mõtles . </s> <s> Ikka veel . </s> <s> Ennastunustavalt . </s> <s> Kogu hingest . </s> </p>
<p> <s> " Ma ei karda sind ! " uhkustas kangelane ja virutas oma sõjariistaga vastu vaenlase soomustatud jalga . </s> <s> Kohe mitu korda virutas . </s> <s> Nagu jõudis . </s> </p>
<p> <s> Tumeda Metsa Lohe ohkas ja lõi Ogaliku Nuia rusikaga laiaks . </s> <s> Ja pistis ta nägu krimpsutades nahka . </s> <s> Ja mõmises rahulolevalt . </s> <s> Ja lendas lähimasse lossi kuningatütre järele . </s> <s> Tee peal purskas ta pisut tuld . </s> <s> Ja põletas maha kolm küla . </s> </p>
<p> <s> " Lubage ette kanda , " ütles vähemtähtis ametnik number 777 ülemuse ees valvel seistes ning tõstis kõik oma kaheksa kätt oma kolme pea juurde . </s> <s> " Valvealune on oma Eluülesande edukalt sooritanud . </s> <s> Tumeda Metsa Lohe suri pool Cantori megaühikut tagasi toidumürgitusse . </s> <s> Lubate lahkuda ? " </s> </p>
<p> <s> " Luban , " muheles ülemus rahulolevalt . </s> <s> " Luban teil ülejäänud osa päevast puhata . " </s> </p>
<p> <s> " Tänan teid ! " </s> </p>
<p> <s> Vähemtähtis ametnik sulges ukse ja naeratas õnnelikult . </s> <s> Teda ootas ees ametikõrgendus . </s> <s> Kes teab , võib olla saab tast koguni natuke rohkem tähtis ametnik . </s> <s> Numbriga 800. </s> <s> Või koguni 801. </s> <s> Kunagi ei või teada ! </s> </p></div2>
        <div2 type="alaosa"><head> Kinnine ring </head>
<p> <s> Tähelaev " Spacetrak 1 " seikles sadade valgusaastate kaugusel kohast , mida tähekaardil tähistas planeet nimega Maa.Vaid laeva kapten oli kord ise seal viibinud . </s> <s> Ta oli kõigist teistest eakam , kuid isegi tema ei suutnud meenutada aega , mil elati rahus . </s> </p>
<p> <s> Sõda vaenuliku planeediga Tworh kestis juba viiendat kosmoseaastat . </s> <s> Need viis aastat olid põhjalikult muutnud kogu maailmakõiksuse elu . </s> <s> Sõjaseemnest võrsunud koletis kasutas kõhklematult oma kõikehävitavat jõudu . </s> <s> Hävinud või hävimise äärel oli suurem osa Universumi mõistuslikest tsivilisatsioonidest . </s> <s> Vihkamine ja valmisolek tappa olid saanud sama loomulikeks nagu söömine ja magamine . </s> <s> Halastus ja pisarad olid muutunud üleliigseteks , koguni kahjulikeks . </s> <s> Õieti peeti kahjulikuks kõike , mis võis röövida tähelepanu peamiselt - leida ja hävitada vaenlane . </s> <s> Miljonite aastatega täiustunud mõistusest oli saanud kõige elava hauakaevaja . </s> </p>
<p> <s> Nüüd oli sõda jõudnud oma haletsusväärse lõpuni . </s> <s> Just siin , sadade valgusaastate kaugusel kunagisest juhtimiskeskusest oli Tähtede Ühenduse armee pidanud viimase otsustava lahingu vaenulike jõududega . </s> </p>
<p> <s> Tähelaeva kapten Jason Speed seisis kummargil radari kohal , puurides silmadega selle ruumilist pinda . </s> <s> Antud hetkel ei osanud ta veel öelda , kes on lahingu võitnud . </s> <s> Kindlalt võis ta öelda vaid üht - lähima kolme parseki raadiuses polnud enam ühtegi elavat hinge . </s> <s> Kõik , mida suutsid haarata radari mehhaanilised silmad , olid vaakumis hõljuvad metallikamakad - kunagiste sõjakate kosmoselaevade väändunud jäänused . </s> </p>
<p> <s> " Spacetrak 1 " seikles mööda lõputut kosmilist surnuaeda , ning ta pardal valitses endiselt kõrgendatud valmisolek . </s> <s> Iga järgnev hetk võis endaga kaasa tuua ebameeldiva üllatuse , mis ka sekundilise viivituse korral jäänuks vääramatult kogu meeskonna viimaseks . </s> </p>
<p> <s> Kapten Speed ajas end sirgu , et loovutada koht radari taga laeva esimesele tüürimehele , pidades vastu vaid tänu tohutule vastutusekoormale , mis seisnes oma liigi säilitamises . </s> <s> Need 3 naist ja 5 meest , kes moodustasid tähelaeva " Spacetrak 1 " meeskonna , olid omasuguste viimased esindajad . </s> <s> Seda tõendas nii tühjus radariekraanidel kui ka sideme puudumine teiste ellujäänutega . </s> <s> Loomulikult oli kaduvväike võimalus , et kusagil on veel keegi , kelle sidesüsteem on lihtsalt vigastatud . </s> <s> See võimalus oli olemas , kuid ta ei olnud reaalne . </s> <s> Jason Speed teadis liigagi hästi tõsiasja , et Tähtede Ühenduse laevade sidesüsteem on absoluutselt lollikindel , ehitatud sellisena , et langes alati rivist välja viimasena . </s> <s> Side toimis ka siis , kui kõik muu , isegi mootor , oli purunenud . </s> <s> Nemad olid viimased kunagisest mitmekümnest miljardist homo sapiensist . </s> </p>
<p> <s> Tulevik oli ebaselge ja kapten põgenes minevikku . </s> <s> Tal oli kasutada suur eelis oma kaaslaste ees - mälestus õitsvast koduplaneedist Maa , kus möödus ta lapsepõlv . </s> <s> See oli olnud aeg , kuhu mahtus ka midagi muud peale kosmoselahingute ja külmade tähtedevaheliste kauguste . </s> <s> Sinna mahtusid lapsepõlvemängud imekaunites Maa metsades koos sõpradega , kes olid nüüd kõik surnud , hommikune päikesetõus ja armastavad vanemad . </s> <s> See kõik oli nüüd kahjuks minevik . </s> </p>
<p> <s> Kapten Speed ei võtnud osa Maa kaitselahingutest . </s> <s> Nende ajal viibis ta kauge Kolme Ratsaniku Galaktika piiril . </s> <s> Seda , et üks kaitsest läbimurdnud vaenlase hävitaja koduplaneedi aatomiteks pihustas , kuulis ta alles mõmi aeg hiljem . </s> <s> Hetkeks näis talle , et kogu maailm on purunenud ja edasine vastupanu mõttetu . </s> <s> Siis sai sõjamehe veri tsiviilisikust võitu.Kapten Speed jätkas vaenlase hävitamist , tehes seda julmuse ja surmapõlgusega , mis aitas tal võita ka kõige ebavõrdsemad lahingud . </s> <s> Varsti ümbritses teda võitmatuse oreool ning teda tunti ja austati kui meest , kelle peale võib alati kindel olla . </s> <s> Ometigi oli temagi vaid inimene oma puuduste ja nõrkusehetkedega , kuigi viimaseid olid näinud vaid vähesed . </s> <s> Raudse mehe terasest tahe kaitses kiivalt tõelisi tundeid . </s> </p>
<p> <s> Praegu valitses Jason Speedi peas segadus . </s> <s> Ta õlgadel lasuv vastutuskoorem tundus ränkraskena . </s> <s> Ta oli väsinud hävitamast , väsinud kaotamast oma kaaslasi . </s> <s> Kõige jubedam oli tõsiasi , et ta ei suutnud enam isegi meenutada , millest oli alguse saanud too mõttetuna tunduv sõda . </s> </p>
<p> <s> Jason Speedi äratas mõtetest radarit uuriva esimese tüürimehe hüüatus . </s> <s> Radari neutronkiired olid kinni püüdnud kolme parseki kauguselt pulseeruvad elumärgid . </s> <s> Nende identifitseerimiseks oli vahemaa veel liiga pikk ja nii suurendas hõbedane tähelaev oma kiiruse maksimumini . </s> <s> Vaatamata võimalikule hädaohule säilitas meeskond rahulikkuse . </s> <s> See rahulikkus oli siiski vaid näiline . </s> <s> Ees võis oodata kohtumine hädas liigikaaslastega või vaenlase laeva surmapõlgava meeskonnaga . </s> </p>
<p> <s> Juhtimisruumi õhk oli sõnatust pingest pungil . </s> <s> Kapten Speed põrnitses tardunult radari keskkohale lähenevat punkti . </s> <s> Ta tuhmidest silmadest peegeldus midagi sinna täiesti sobimatut . </s> <s> See oli lootus . </s> </p>
<p> <s> Lõpuks ometi jõuti eluallikale küllalt lähedale ja laeva neutronsilmad joonistasid ekraanile kauge kosmilise punkti tuhandekordse suurenduse . </s> <s> Ilmunud pilt ei jätnud vähimatki võimalust kahtpidi mõistmiseks . </s> <s> Nende ees olev kosmosesõiduk oli vaieldamatult ehitatud planeedil nimega Tworh . </s> <s> Kummituslik helendavroheline värvus ja juhiruumi väljavaateava asendav veripunane deemonsilm andsid selleks väiteks enam kui piisava põhjuse . </s> </p>
<p> <s> Jason Speedil polnud vajadust heita pilku ta ees kuvaril jooksvale informatsioonile , mõistmaks , kui raskes olukorras vaenlane viibib . </s> <s> Tema tähesõiduk elas oma viimaseid minuteid ning ta lagunemine oli nähtav ka palja silmaga . </s> <s> Kapten avas suu , et anda hävitamiskäsk , kuid äkitselt surid sõnad ta huultel . </s> <s> Ta märkas seda , mille ta enne tähelepanuta oli jätnud - suurt tumedat laiku otse vaenlase laeva kõrval . </s> <s> See oli kosmose enda halastamatu Saatan - must auk , mis purunenud mootoriga tähelaeva kõigutamatu otsusekindlusega enda poole imes . </s> <s> Oli vaid loetud hetkede küsimus , millal too tundetu must hävitaja oma ohvri teadmatusse saadab . </s> </p>
<p> <s> Vaikides jälgis kapten seda hääletut kurbmängu . </s> <s> Hetkeks unustas ta oma raevu Tworhi sõdurite vastu , unustas oma kohustused ning koguni kunagiste sõprade kaotusest tingitud hingevalu , mis polnud teda pärast Maa hävimist kordagi maha jätnud . </s> <s> Selle kõige asemele tuli seletamatu kaasstunne nende õnnetute vastu , kes olid ju tegelikult vaid tähtsusetud kruvikesed suures sõjas . </s> <s> Nüüd ootas neid hirmsaim lõpp võimalikest - hääbumine teadmatuses . </s> </p>
<p> <s> Kapteni hetkeline nõrkushoog tõi endaga kaasa traagilised tagajärjed . </s> <s> Surmasuus viibiv vaenlase hävitaja tegi oma viimase meeleheitliku käigu . </s> <s> Purustav laserikiir puudutas tähelaeva " Spacetrak 1 " kaitsetut pinda ja hirmus löök paiskas pikali enamuse juhtimisruumis viibinutest . </s> <s> Peaaegu samaaegselt vastas pihtasaanu rünnakule oma plasmakahurite kogupauguga , mis muutis vaenuliku objekti olematuks vaid paar sekundit enne musta koletise põhjatusse kõhtu uppumist . </s> </p>
<p> <s> Kapten tõusis kiiresti püsti ja jooksis juhtimispuldi juurde , pööramata vähimatki tähelepanu veritsevale peahaavale . </s> <s> Informatsiooon oli ei enam ega vähem kui masendav . </s> <s> Tähtede Ühenduse armee eliitlaev oli kaotanud liikumiseks vajaliku energia . </s> <s> Täielikult purustatud olid laeva 5. ja 21. sektor , kus asusid mootorid . </s> <s> Ometigi laev liikus , sest seda tõmbas enda poole toosama must auk , kuhu oleks pidanud kaduma ka vaenlaste vigastatud kosmosesõiduk . </s> <s> Ükskõikne saatus oli valinud tragöödiale uue peaosatäitja . </s> </p>
<p> <s> Tähelaeva pardal kees vilgas tegevus , sest meeskond püüdis teha võimatut . </s> <s> Kusagil polnud näha vähimatki märki surmahirmust või paanikast , ehkki õige pea jõuti karmi vääramatu tõeni - midagi polnud enam võimalik teha . </s> <s> See teadmine tõi juhtimisruumi vaikuse . </s> <s> Kosmoselaeva meeskond valmistus oma surmaks . </s> </p>
<p> <s> Kapten Jason Speed seisis ekraani ees ja jälgis peaaegu apaatse pilguga kiirelt lähenevat musta hauda . </s> <s> Esimest korda oma elus oli ta vaenlasega silmitsi sattudes viivitanud ning põhjustanud oma tegevusetusega kogu meeskonna huku . </s> <s> Kapten ei raisanud viimaseid eluminuteid enesesüüdistuse peale , sellel polnud antud olukorras enam vähimatki mõtet , vaid tegi seda , mida ta veel kordagi elus polnud teinud - palvetas . </s> <s> Ta ei palunud laeva pääsemist , see oli juba kahjuks võimatu . </s> <s> Ta palus , et kusagil oleks veel keegi . </s> <s> Keegi , kes on võimeline jätkama elu . </s> <s> Teadmine , et vaid loetud sekundite pärast lakkavad ta liigi 8 viimast esindajat olemast , tegi talumatut valu . </s> </p>
<p> <s> Tähelaeva keret vapustas hullumeelne värin . </s> <s> Kapten teadis , et see on lõpp ja sulges silmad . </s> <s> Järgnev vapustas , kuna ei toonud endaga kaasa vähimatki muutust . </s> <s> Mõistus keeldus kangekaelselt kadumast ja Universum tõrkus neid oma aatomimerre lahustamast . </s> <s> Midagi pidi olema valesti . </s> <s> Kapten avas aeglaselt silmad . </s> <s> Peale kahe pisiasja paistis kõik olevat endine . </s> <s> Kadunud oli kosmoselaeva kõrval seisnud täitmatu must õgard ning laeva juhtimisruumis ei põlenud enam häireolukorda teadvustav punane tuli . </s> </p>
<p> <s> Tähelaeva meeskond oli täielikus hämmelduses . </s> <s> Kiire pilguheit laeva sisekuvarile pani paljunäinud Jason Speedi õhku ahmima . </s> <s> Loendurite järgi oli laev absoluutselt korras . </s> <s> Laeva energia oli taastunud 100%-liselt ja mootorid olid taas võimelised täiskoormusel töötama . </s> <s> Võimatu oli saanud tõeks - nad olid päästetud . </s> </p>
<p> <s> Ent sellega polnud imed veel lõppenud . </s> <s> Laeva ekraanilt võis näha , et nad on õige lähedal kaunile unistavsinisele planeedile . </s> <s> Kapten Speed tormas oma silmi uskumata ekraani äärde ja mööda ta põski hakkasid veereme soolased õnnepisarad . </s> <s> Polnud mingit kahtlust - see oli planeet Maa , mis oli olemast lakanud tervelt pool kosmoseaastat tagasi . </s> <s> Kõik tundus liiga ilus , et olla tõsi . </s> <s> Hetkelise mõttesähvatuse ajel heitis kapten pilgu laeva kvasaarkellale . </s> <s> See näitas aastat 4023. </s> <s> Mingi kõrgema jõu tahte kohaselt olid nad liikunud ajas tagasi pisut üle viie kosmoseaasta . </s> </p>
<p> <s> Sel hetkel mõistis kapten kõike . </s> <s> Ta palvetele oli vastatud . </s> <s> Ülesanne säilitada inimest kui sellist polnud luhtunud . </s> <s> Nad olid oma esiisade planeedi juurdesattunud kaks Maa nädalat enne saatuslikku päeva , mil planeet Tworhile sõja kuulutas . </s> <s> Elule kogu Universumis oli antud uus võimalus . </s> <s> Võimalus ära hoida toda mõttetut kõikehävitavat sõda . </s> </p>
<p> <s> Kapten Speed andis teisele tüürimehele käsu suunata " Spacetrak ! " </s> <s> Maa lähiorbiidile . </s> <s> Ta oli kirjeldamatult õnnelik ning nagu tihti juhtub õnnejoovastusest pimedatel inimestel , kaotas ta ettevaatuse . </s> <s> Planeedi Maa kaitsekeskuses jälgisid sajad murelikud silmapaarid tundmatut objekti , mis püüdis siseneda Maa atmosfääri . </s> <s> Ärevuses viibivatele sõjaväelastele tõi kergendustunde tagasi otse kindralstaabist saabunud käsk . </s> </p>
<p> <s> Jason Speed mõistis oma viga siis , kui oli juba liiga hilja . </s> <s> Metsikult röögatades käskis ta laeva sidemehel Maaga ühendust võtta . </s> <s> Samal hetkel puudutasid Maalt saabunud surmatoovad kiired hõbedast laeva . </s> </p>
<p> <s> Järgneva sajandiksekundi murdosa jooksul , kui laev oli juba praktiliselt muutunud vaid mälestuseks , meenus kapten Speedile midagi äärmiselt tähtsat . </s> <s> Talle meenus peatselt algava sõja tõeline põhjus , milleks oli olnud tundmatu tähelaev , mis oli luba küsimata sisenenud Maa kaitsetsooni . </s> <s> Talle meenus ka see , et planeet Tworh polnud seda tundmatut tähelaeva kunagi enda omaks tunnistanud ... </s> </p>
<p> <s> Jason Speed karjatas meeleheitlikult , tundes , kuidas tuhanded nähtamatud jõud ta olematuks rebivad . </s> <s> Tolle karjatuse sumbunud kaja peegeldus veel kaua vaakumi ükskõikses külmuses . </s> <s> Sellest sai päev , mil surid nii mitmedki jumalad . </s> </p>
<p> <s> LÕPP ! </s> </p></div2>
        <div2 type="alaosa"><head> Tulek </head>
<p> <s> Tulek toimus teisel vihmasel pööripäeval . </s> </p>
<p> <s> Ma seisin oma kaaslastega Valge Vaikuse orus ja jälgisin , kuidas tohutud hõbekettad verejanuliste karjadena maa poole sööstsid . </s> <s> Lähenedes suurenesid nad kiirelt ja katsid peagi kogu kollase taevalaotuse . </s> </p>
<p> <s> Kohalerutanud massid tõid kuuldavale õudussumina . </s> <s> Paljud kaotasid teadvuse . </s> </p>
<p> <s> Ma kartsin tohutult . </s> <s> Me kõik kartsime . </s> </p>
<p> <s> Tardunud Õhu mägede preestrid olid Tulekust juba sajandeid rääkinud . </s> <s> Preestrite Sõna hoiatas hirmsa tuleviku eest kuid seda peeti vaid kuivetunud raukade hullumeelseks sonimiseks . </s> <s> Ent ometi olid need jutud läbi aegade hämaruste edasi elanud , et Tuleku aset leides oma õigsust tõestada . </s> </p>
<p> <s> Tuleb aeg , kus Mustast Taevast saabuvad põlevad kettad , ütles Sõna . </s> </p>
<p> <s> Siis on kätte jõudnud Viimne Kohtumõistmine , ähvardas Sõna . </s> </p>
<p> <s> Pöörake oma pilgud tuleviku poole ja parandage end , manitses Sõna . </s> </p>
<p> <s> Nüüd oli Sõna tõeks saanud . </s> <s> Viimne Kohtumõistmine oli käes . </s> </p>
<p> <s> Ma tõstsin pilgu oma koduplaneedi kauni taeva poole . </s> <s> Hõbekettad olid ta täielikult katnud ja üks neist lähenes kiirelt maapinnale . </s> <s> Ta maandus minust vaid loetud begnerite kaugusel . </s> </p>
<p> <s> Mu õed ja vennad langesid värisedes silmili tolmu sisse . </s> <s> Vaid Ablagh teab , kuidas ka mina ise oleksin tahtnud sama teha . </s> <s> Ent ma ei tohtinud . </s> <s> Mina pidin oma rahvast esindama . </s> <s> Nii oli see juba ammu Särava Valguse poolt paika pandud . </s> </p>
<p> <s> Ebakindlate sammudega lähenesin ma taevast langenud esemele , mis mind oodates kurjakuulutavalt hõbevärvides pulseeris . </s> <s> Ta küljele tekkis nelinurkne avaus ning sealt astusid välja kaks ebamaist olendit . </s> </p>
<p> <s> Armu , kaikus oru kohal nutusegune palve . </s> <s> Andke meile armu . </s> </p>
<p> <s> Ma sumisesin tahtmatult ning oleks äärepealt õudusest mõistuse kaotanud . </s> <s> Tundmatud olid tohutult pikad , vähemalt seitse degnerit , ja nad kõndisid kahel jalal . </s> <s> Midagi sellist polnud ma näinud ka oma võikaimates painajates . </s> </p>
<p> <s> Üks neist astus aeglaselt minu juurde ning asetas mu parema näo ette arusaamatu õhus rippuva kuulikese . </s> <s> Olin kindel , et kohe järgneb Kohtumõistmine ja mu kaitsetu keha mässitakse hirmsate tuleleekide sisse . </s> </p>
<p> <s> //me oleme tulnud rahus// </s> </p>
<p> <s> Ma võpatasin ootamatult . </s> <s> Hääl näis tulevat mu enese pea seest . </s> </p>
<p> <s> " Ma olen valmis Viimseks Kohtumõistmiseks , oo Musta Taeva saadikud , " pomisesin ma kiirelt juba ammu pähekulunud teksti . </s> <s> " Võtke mind koos mu rahvaga oma eksimatu Hingesilma ette . </s> <s> Olge armulised . " </s> </p>
<p> <s> Olendid vaatasid teineteisele otsa . </s> <s> Nad näisid olevat segaduses . </s> </p>
<p> <s> //me oleme tulnud rahus// , kordas hääl mu peas . </s> <s> Nüüd mõistsin ma viimaks , et just nimelt Musta Taeva saadikud on need , kes minuga sel kummalisel viisil kõnelevad . </s> </p>
<p> <s> Mu arvukad kaaslased hakkasid rahutuks muutuma . </s> <s> Kärsitumad peksid oma päid hüsteeriliselt vastu maad ning nende haavadest tolmu valguva roheliselt aurava vere hõng pimestas ka teisi . </s> </p>
<p> <s> Viimne Kohtumõistmine on kätte jõudnud , karjus keegi hullumeelse kõlaga hääles ning rahvas kordas seda kui palvet . </s> <s> Ühehäälselt ning ennastunustavalt . </s> </p>
<p> <s> Ma astusin oma kohtumõistjatele lähemale . </s> <s> Nüüd eraldas meid vaid vaevalt pool begnerit . </s> <s> Nende pilkudest hoovas uudishimu ja mõistmatust . </s> </p>
<p> <s> " Mu rahvas on valmis , " ütlesin ma väriseval häälel . </s> <s> " Me ei karda lõppu . </s> <s> Me teame , et kohtuotsus saab olema õiglane . " </s> </p>
<p> <s> //me oleme tulnud rahus//kuidas on teie planeedi nimi ? </s> <s> // Ma ajasin end imestunult sirgu . </s> <s> Miski pidi olema valesti - see elunõrk aimdus kerkis aina tugevamalt mu sügavaimast hingesopist teadvusesse enesesse . </s> </p>
<p> <s> Mu õed ja vennad olid jõudmas ekstaasi äärele . </s> <s> Õhus oli tunda pinevust ja kannatamatust . </s> <s> Valge Vaikuse oru rahu lõhestasid intensiivne tuhandehäälne sumin ja üksikud karjed . </s> <s> Kohe pidi järgnema plahvatus . </s> </p>
<p> <s> " Te ... olete tulnud rahus ? " küsisin ma segadusse sattunult . </s> </p>
<p> <s> //jah//me oleme tulnud kaugelt//Suure Universumi teisest otsast//meil on selja taga pikk teekond//me oleme tulnud rahus// </s> </p>
<p> <s> " Tähendab ... aga Sõna räägib , et ... " pomisesin ma endamisi ning pöördusin , et takistada seda , mis oli kohe juhtumas . </s> <s> Liiga hilja . </s> </p>
<p> <s> Pinge jõudis viimase piirini . </s> <s> Kogu Valge Vaikuse org muutus hetkega hulluks . </s> </p>
<p> <s> Mu õed ja vennad vabanesid neid kammitsenud hirmuköidikutest ja sööstsid metsikult sumisedes taevaste saadikute poole . </s> <s> Vastu Viimsele Kohtumõistmisele . </s> </p>
<p> <s> Sel hetkel märkasin ma nende silmis midagi sellist , mis oli seal kogu aeg olemas olnud kuid mida ma seni polnud vaevunud otsima . </s> <s> See oli kindel veendumus lähenevast lõpust ja surmaihalus . </s> </p>
<p> <s> Tapke mind , hõikas neist igaüks oma sisimas . </s> </p>
<p> <s> Mõistke meie üle kohut - me oleme valmis , karjusid nende leegitsevad pilgud . </s> </p>
<p> <s> Ma tõstsin käed ja üritasin valitsevast põrgulärmist üle karjuda . </s> <s> Sama edukalt oleks ma aga võinud üritada leegitsevat tuld xentriga kustutada . </s> <s> Hullunud mass tõlgendas mu liigutust kui märki kiirustada . </s> </p>
<p> <s> Mu peas möllas segane vestlus . </s> <s> Erinevad hääled rääkimas üheaegselt . </s> <s> Alguses kaks . </s> <s> Siis kolm . </s> <s> Siis mitukümmend . </s> <s> Karjumas ja käskimas . </s> </p>
<p> <s> //...nad tungivad meie ... //...taganeda ... //...liiga ... //...ei ... // </s> </p>
<p> <s> Mu surma ihkavad liigikaaslased jõudsid taeva saadikuteni ning matsid nad elusalt tõmbleva kuhja alla . </s> <s> Toimuv meenutas haiglast õudusunenägu . </s> </p>
<p> <s> Häältemeri mu peas võimendus talumatuks röökimiste seinaks . </s> </p>
<p> <s> //...ei jõua ... //...nad ründavad ... //...on kadunud ... //...otsi ... //...neetud elukad ... // </s> </p>
<p> <s> Ma karjatasin ning vajusin peast haarates põlvili . </s> </p>
<p> <s> //...surnud ... //...puudub igasugune ... //...vaenulikud ... //...hävitada ... // </s> </p>
<p> <s> " Ei ! " hüüdsin ma oma viimseid jõuvarusid kokku võttes . </s> <s> " Ärge tehke seda . </s> <s> Me peame rääkima . </s> <s> Te olete meid valesti mõistnud . " </s> </p>
<p> <s> //...hävitada ... //...kõik ... //...viimseni ... // </s> </p>
<p> <s> Ma avasin silmad , et näha , kuidas taevast suunduvad surmakiired mõistuse kaotanud rahvamassi veriseid radasid raiusid . </s> <s> Kõrbeva liha lõhn segunes surmakarjatuste ning metsiku juubeldamisega . </s> </p>
<p> <s> Viimne Kohtumõistmine oli kätte jõudnud . </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
