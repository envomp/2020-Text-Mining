<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Tagasi tulevikku IV </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Tagasi tulevikku IV </head>
<p> <bibl> <author> <s> Indrek Hargla </s> </author> </bibl> </p>
<p> Hill Valley , California </p>
<p> 1986 , 11. juuli </p>
<p> <s> Mis te arvate , kuidas on käia tüdrukuga , kes teab , kuidas teie ühine tulevik välja näeb ? </s> </p>
<p> <s> Mitte ainult , et ta ei tea - milline naine ei teaks täpselt tulevikku , eks ole - vaid , et ta on seda ka näinud . </s> </p>
<p> <s> Ja mis kõige hirmsam - ta on näinud ennast vanana ja ta on näinud teid , tema abikaasat ennasttäis kehkenpüksina . </s> </p>
<p> <s> Ühesõnaga , milline võib olla kooselu tüdrukuga , kes on käinud teie ühises tulevikus ? </s> </p>
<p> <s> Tõtt-öelda , ei käinud ta tulevikus üksi , mina olin seal samuti ; aga hetkel , mil Jennifer sattus meie tuleviku minade peale , olin mina hõivatud ühe neetud spordialmanahhi tagasipätsamisega . </s> <s> See oli muidugi Doc , kes kõike seda korraldas , ent nagu alati , läks midagi nässu ja ma ei tea siiamaani , kas me oleme oleviku nüüd õigesse rööpasse saanud . </s> <s> Või tuleb meil jälle minna tagasi ... tagasi tulevikku ? </s> </p>
<p> <s> Doc ütleb küll , et oma tulevikku ei tohi teada . </s> <s> Me peame olema oma otsustes vabad ja käima südametunnistuse järgi - tuleviku teadmine ruineeriks meid ja midagi pole kirjas , tulevik on selline , milliseks me ta ise teeme ... ja nii edasi . </s> <s> Mis tal viga rääkida - Doci tulevik on minevikus , Claraga . </s> <s> Kui Doc ainult teaks , et ma olen nüüd Hill Valley ajaloo põhjalikult läbi uurinud , tuhlanud korduvalt isegi mööda surnuaia vanu soppe , ega pole leidnud enam ühtegi sissekannet kellestki Emmett L. Brownist , kes oleks surnud siin sajandivahetuse paiku . </s> <s> Jah , meist on üks ülesvõte , millel me seisame vastvalminud kellatorni ees , aga see on ka kõik . </s> <s> Doc ei surnud Hill Valley's . </s> <s> Esimesed Brownid - siis õigupoolest von Braunid - tulid Hill Valley'sse 1908 ning muutsid oma nime Browniks Esimese maailmasõja ajal. </s> <s> Ma arvan , et Doc oli piisavalt taibukas selleks , et mitte jääda samasse linna koos oma esivanematega ja valis elamiseks mõne kõrvalisema koha . </s> </p>
<p> <s> Õigupoolest on Doc praegu kuulutatud teadmata kadunuks ja varsti kuulutatakse ta vist surnuks ja tema vara läheb pärijatele , kui neid juhtub muidugi olema . </s> <s> Mul on raske leppida mõttega , et Doc on surnud , ma arvan ikka , et ta on mõnes teises ajakontiinumis ja minuga samal ajal , kuid see ei tee kergemaks teadmist , et pidi surema umbes ajal , kui minu vanaisa sündis . </s> </p>
<p> <s> Ja mina pean siin nüüd hakkama saama pruudiga , kes teab täpselt , kuidas meie elu tulevikus saab olema . </s> </p>
<p> <s> Minu nimi on Marty McFly , ja pagan võtku , ma olen selle üle uhke . </s> <s> Kui vanade hauakivide omanikud suudaksid kõneleda , kutsuksid nad mind Clint Eastwoodiks ja üheks vingemaks püstolikangelaseks , kes kunagi Hill Valley's on elanud . </s> <s> Seda polegi nii vähe , eriti kui arvestada , et sügisel lähen ma San Francisco ülikooli ärijuhtimist õppima ja minu tulevik on 200 000 dollarit aastas , armastav Jennifer , maja Estates'is ... ja siis võib-olla kõik see , mida Jennifer nägi . </s> <s> Me võime ju arvata küll , et see tulevik , mida Jennifer nägi , sai võimalikuks pärast seda , kui ma Needles'i kambaga võidu hakkasin ajama ja vana " Rolls Royce " meile sisse sõitis ... </s> <s> Aga ühtegi tüdrukut pole võimalik ümber veenda selles , mida ta on näinud . </s> <s> Ja veel võin ma uhke olla selle üle , et ma olen ainus ulmekirjaniku poeg maailmas , kes on tegelikult ajas rännanud . </s> <s> Tegelikult pole ka seda kuigi vähe . </s> </p>
<p> <s> " Sa oled vana kehkenpüks ja kiitleja , Marty McFly , " ütleb ta mulle alati , " ja ma tean , milline sa tulevikus oled . " </s> </p>
<p> <s> Siis ma räägin talle ühte ja teist , ja lõpuks ta ütleb , et armastab mind siiski , kõigest sellest tulevikust hoolimata . </s> <s> Ja mina armastan teda . </s> </p>
<p> <s> Aga ikkagi tahaks ma mõnikord minna tagasi tulevikku . </s> </p>
<p> <s> Sest miks peaks muutma oma minevikku olevikus ? </s> </p>
<p> <s> Aga iga päevaga edasi püüdsin ma ajas rändamisele ja paradoksidele vähem mõelda , sest see teeb su hulluks . </s> </p>
<p> <s> 11 . juuli pärastlõuna oli millegi poolest eriline , ma tundsin seda õhust ja surusin maha kummalist ärevust . </s> <s> Põline ajarändur tunneb alati ära , millal midagi juhtuma hakkab . </s> <s> Isegi üks punane laenutuse " Ford " , mis su hoovi ette veereb ja sealt keegi päikeseprillidega vibalik välja astub , võib seda ärevust suurendada . </s> <s> See sell ei sarnanenud ühelegi kindlustusagendile või rändkaubitsejale , kes Hill Valley's pärastlõunal sind külastada võiksid . </s> <s> Ma seisin parasjagu väraval ja püüdsin värskele kolledžiõpilasele väärikat tegevust välja mõelda kui see masin saabus ja mees sealt välja ronis . </s> </p>
<p> <s> Temas oli midagi väga ähmaselt tuttavlikku . </s> </p>
<p> <s> " Mr. Martin McFly ? " küsis ta krigiseval häälel . </s> <s> Tema silmi ma ei näinud , aga pigem oli tegu soliidses eas mehega . </s> <s> Ja tema aktsent polnud California oma . </s> </p>
<p> <s> Ma ütlesin , et mina olen tõesti Martin McFly . </s> </p>
<p> <s> " Mul on teile üks läkitus , " sõnas ta kuidagi ebalevalt . </s> <s> " Üks üsna kummaline läkitus . " </s> </p>
<p> <s> " Ma olen selliseid juba saanud , " kostsin . </s> <s> " Te olete kindlasti Western Unionist ? " </s> </p>
<p> <s> " Ei , " raputas ta imestunult pealt . </s> <s> " Ma töötan Columbia Ülikoolis , olen astrofüüsik ... </s> <s> Scott V. Brown on minu nimi . " </s> </p>
<p> <s> " Brown ? " </s> <s> Siin see nüüd oli . </s> <s> Ma ei teadnud täpselt , mis , aga niimoodi see tavaliselt algab . </s> <s> " Ja mida see V. tähendab ? " </s> </p>
<p> <s> " Verne . </s> <s> Scott Verne Brown . </s> <s> Aga ... " </s> <s> Ta kohmitses põuetasku kallal ja tõmbas sealt välja kollases jõupaberis üsna kulunud moega ümbriku . </s> <s> " Minu kohus on see teile üle anda . </s> <s> Tõtt-öelda oleksin väga tänulik , kui te suudaksite selgitada , mida see kõik tähendama peaks . " </s> </p>
<p> <s> " Tavaliselt pole mina see , kes neid asju seletab , " pomisesin . </s> </p>
<p> <s> Scott Verne Brown ? </s> </p>
<p> <s> " Tulete ehk tuppa , klaasike kokat ? " </s> </p>
<p> <s> " Oh ei , ma tänan . " </s> </p>
<p> <s> " Või midagi kangemat ? " </s> </p>
<p> <s> " Ei , kindlasti mitte . </s> <s> Ma ei tohi üldse alkoholi juua . </s> <s> Perekonna viga , teate . " </s> </p>
<p> <s> Ta ulatas mulle ümbriku . </s> <s> Sellele oli sulepeaga kirjutatud : " Mitte avada enne 7. septembrit 1986. " </s> </p>
<p> <s> " Mhmh , " ühmasin ja asusin ümbrikut avama . </s> </p>
<p> <s> " Te ei paista sugugi üllatunud olevat ? " päris Scott Verne Brown . </s> </p>
<p> <s> " Minu elualal õpib kiiresti mitte millegi üle üllatama . </s> <s> See ümbrik on juba avatud ? " </s> </p>
<p> <s> " Jah , seda küll . </s> <s> Vaadake , see on pärandus minu vanavanaemalt . </s> <s> Seal sees on üks teine ümbrik . " </s> </p>
<p> <s> Jah , oli küll . </s> <s> Väiksema ümbriku peale oli samasuguse käekirjaga kirjutatud : " Üle anda mister Martin McFly ( Clint Eastwood ) , Hill Valley , California , pärast 7. septembrit 1986. " </s> </p>
<p> <s> " Teie vanavanaema oli ... " </s> <s> Ma tundsin , kuidas sõrmed higiseks tõmbuvad ja ärevusklomp kurku ronib . </s> <s> " Teie vanavanaema oli Clara ? </s> <s> Clara Brown ? " </s> </p>
<p> <s> " Jah , " sosistas mees . </s> <s> Ta võttis päikeseprillid eest . </s> <s> Ma oleksin pidanud kohe aimama ... </s> <s> Needsamad elavad suured sinised silmad , ja muidugi need heledad hõredad juuksed ja alt kitsenev nägu . </s> <s> Clara oli lisanud siiski mingi elegantse tumeda veretilga . </s> <s> " Kuidas te teate ? " </s> </p>
<p> <s> " Seda on võrdlemisi keeruline seletada . " </s> </p>
<p> <s> " Jah , muidugi , " pomises mees . </s> <s> " Vaadake , kui minu vanavanaema suri 1925. aastal New Yorgis , siis oli tema pärandas ta selle ümbriku oma vanemale pojale , minu vanaisale Jules'ile , kes pidi selle omakorda edasi andma oma vanemale pojale . </s> <s> Minu isa , Albert Emmett Brown , hoidis ümbrikut väga hoolikalt , ja pidas seda väga tähtsaks . </s> <s> Ta oleks soovinud selle ise üle anda , kuid kahjuks eelmise aasta jaanuaris lahkus ta meie hulgast jäädavalt . </s> <s> Nüüd täidan mina oma vanavanaema viimase soovi , ehkki ei taipa põrmugi , mida see kõik tähendama peaks . </s> <s> Kuidas võis minu vanavanaema teada , et kuuekümne aasta pärast elab Hill Valley's keegi Martin McFly nimeline noormees ? " </s> </p>
<p> <s> Mul kulus mitu sekundit aega , et selles nimede tohuvapohus orienteeruda . </s> <s> Ja siis hakkas mul koitma , et midagi peab väga valesti olema . </s> <s> Väga halvasti . </s> </p>
<p> <s> " Teie vanavanaema ? " küsisin . </s> <s> " Aga teie vanavanaisa ? </s> <s> Doc ? " </s> </p>
<p> <s> " Vabandust ? </s> <s> Minu vanavanaisa oli Emmett Louis Brown . " </s> </p>
<p> <s> Ma muidugi teadsin , või oleksin pidanud teadma , siiski võttis sellest arusaamine natuke aega . </s> <s> Ja et L tähendas siis Louis ? </s> <s> Arusaadav , miks Doc seda varjanud oli . </s> </p>
<p> <s> " Mis teie vanavanaisast sai ? " küsisin ärevust maha surudes . </s> </p>
<p> <s> " Ta läks kaduma ühel õhupallireisil 1895. aastal , või vähemalt seda olevat vanavanaema kinnitanud . </s> <s> Koos oma pojaga , Verne'iga . </s> <s> Aga täpsemalt pole sellest midagi teada . " </s> </p>
<p> <s> Ma tahtsin midagi küsida , aga otsustasin enne Clara läkituse läbi lugeda . </s> <s> See oli lühike . </s> </p>
<p> <s> " Lugupeetud mister Martin McFly , </s> </p>
<p> <s> Sellest ajast , mil me viimati 1892. aastal nägime on minu jaoks möödas terve igavik , kuid teie jaoks vist ainult üks aasta . </s> <s> Aeg on imeline asi , ja nii raske on seda mõista . </s> <s> Juba kolmkümmend aastat olen ma elanud ilma oma mehe ja noorema pojata . </s> <s> 2. septembril 1895. aastal läks Emmett katsemata õhupalliga uut ajamasina mudelit ja ei tulnudki tagasi . </s> <s> Me elasime siis Massachusettsis , Lynnis . </s> <s> Ma ei tea , mis temast sai , kuid kogu oma ülejäänud elu olen ma elanud lootuses , et ta mitte ei uppunud Atlandis , vaid jäi kadunuks ajas . </s> </p>
<p> <s> Te ju mäletate seda päeva , millal me viimane kord Hill Valley's kohtusime ? </s> <s> Enne seda oli Emmett käinud oma majas Einsteini järel ja ta peitis midagi keldrisse . </s> <s> Ta ütles , et see on julgestuseks kui temaga peaks midagi juhtuma . </s> <s> Ja et ta leiab viisi , kuidas teile sellest teada anda . </s> </p>
<p> <s> Martin , ma tean , et kui Emmett oleks tagasi tulnud , oleks ta tulnud juba ammu ja meie üksindusaastaid poleks kunagi olnud . </s> <s> Aga see oli minu saatus . </s> <s> Ma palvetan selle eest , et mingis teises ajakontiinumis on meile teistsugune saatus , ning et nüüd - kui ma olen selle kirja valmis kirjutanud - muutub äkitselt kõik , Emmett on siin minuga ja ta pole kunagi kaduma läinud . " </s> </p>
<p> <s> alati teie , </s> </p>
<p> <s> Clara Clayton Brown " </s> </p>
<p> <s> Ma seisin vist üsna juhmi näoga ja Scott lasi mul rahulikult seda kirja seedida . </s> <s> Siis ta sõnas viisakalt : " See kiri on olnud üks meie suguvõsa suurimaid mõistatusi . </s> <s> Aga kui see on määratud ainult teie silmadele ... " </s> </p>
<p> <s> " Ma kardan , et vist on küll , " suutsin ma öelda . </s> </p>
<p> <s> " Sellisel juhul , " mees sirutas mulle käe , " on mul au lahkuda . </s> <s> Siin on mu nimekaart , juhuks kui on midagi , mida te peate vajalikuks mulle teada anda . " </s> </p>
<p> <s> Ja nii ta läkski , oma punase " Fordiga " , Doci lapselapselaps , astrofüüsik , kes isegi ei teadnud , et ta on sündinud ainult tänu ajarännule . </s> </p>
<p> <s> Ma vajusin mõttesse , ja need olid üsna sünged . </s> <s> Meie eelmiste seikluste ajal oli Doc see , kes oli kõike seletanud ja kõigest aru saanud . </s> <s> Nüüd pidin ma ise hakkama saama ja pealegi veel pimesi kobades . </s> <s> Kui Doc kadus 1895. aastal ega ilmunudki tolles enam välja , siis järelikult on olemas veel üks ajakontiinum . </s> <s> See , kuhu ta kadus , olgu see siis minevik või tulevik . </s> <s> See on see , kuhu Doc ilmus ja lubas sealt mulle kuidagi teada anda . </s> </p>
<p> <s> Jooksin tuppa ja jõin ähmiga ära terve liitri piima . </s> <s> See värskendas mõtlemist ja rahustas . </s> <s> Ajal on olemas virvendusefekt , tuli mulle meelde . </s> <s> See tähendab seda , et kui minevikus juhtub midagi , mis olevikku muudab , siis kandub see virvendus fotodele , esemetele ja ka inimestele edasi . </s> <s> Nagu juhtus näiteks Doci hauakiviga , mida ma pildistasin , enne kui 1885. aastasse läksin . </s> <s> Kõigepealt oli sellel Doci nimi . </s> <s> Kui Buford Tannen Doci maha ei lasknud , ja kavatses hoopis mind tappa , jäi kuupäev kivil samaks , kuid sinna hakkas tekkima Clint Eastwoodi nimi . </s> <s> Doc ütles , et me näeme siin seda , mis juhtuks , kui asjad kulgeksid omasoodu edasi . </s> <s> See tähendab , et kui ma poleks kandnud Clint Eastwoodi kombel pontšo all raudvesti ja Buford oleks mind maha lasknud . </s> <s> Aga ajavirvendus ei mõjuta inimeste mälu , me ei mäleta asju , mida pole olnud . </s> </p>
<p> <s> Kõige tähtsam - mida ma sel hetkel tänu piimale taipasin - oli see , et nüüd , kui ma olen saanud kätte Clara kirja , ongi toimunud sündmus , mis laseb uuel ajakontiinumil tegutsema hakata . </s> <s> See on keeruline , kuid loogiline . </s> <s> Kuid mis mind hirmutas , oli see , et kui Doc 1895. aastal kadus ja Clara teda enam elu lõpuni ei näinud , siis kas ma suudan muuta minevikku nii , et Doc siiski tagasi tuleks ? </s> <s> Sest kui Doc tuli tagasi , siis ta ju tuli ja Clara poleks mulle seda kirja kirjutanud . </s> <s> Kuid siis ma taipasin , et Doc sai tagasi tulla ainult siis , kui Clara selle kirja kirjutas . </s> <s> Järelikult , kui mul õnnestub Doci aidata , siis seda minevikku , kus Doc kadus , pole olemas olnud , ajakontiinum muutub . </s> </p>
<p> <s> Kui mul õnnestub Doci aidata ? </s> </p>
<p> <s> Kuidas , pagana päralt ? </s> </p>
<p> <s> Ajamasinat ju ei ole enam ! </s> </p>
<p> <s> Aga Clara kirjas seisis , et Doc oli midagi peitnud oma maja keldrisse . </s> <s> See ei saanud ju ometi olla veel üks Delorean . </s> <s> Deloreani oli kaubarong puruks sõitnud ( sellest tuli Hill Valley'is paras jama ning mul oli tükk tegemist , et end sellest välja keerutada ) . </s> </p>
<p> <s> Ma mõtlesin , kas helistada Jenniferile , kuid loobusin . </s> <s> Pole vaja teda sellesse segada , iga ajarännuga on olemas paradoksioht . </s> <s> Hüppasin oma džiipi ja kihutasin Doci endise maja juurde . </s> <s> Linnavalitsus oli selle kinni pitseerinud ja uksel rippus silt kohtutäituri telefoniga . </s> <s> Ma ei pööranud sellele erilist tähelepanu , Doc elas kõrvalises kohas ja keegi ei näinud , kuidas tagaakna kiviga katki lõin , lingi lahti tegin ja ettevaatlikult sisse ronisin . </s> </p>
<p> <s> Doci juures oli alati põnev , kuid praegu polnud mul aega tema kraamis tuhlata . </s> <s> Läksin trepist alla keldrisse , ma teadsin mida otsisin . </s> <s> Kui Doc oli tõesti mulle mingi sõnumi jätnud , siis pidi see olema tähistatud nii , et ma aru saaksin . </s> <s> Ja seal see oligi - generaatori peale oli õlivärviga suurelt kirjutatud : MARTY DELGADO !!! </s> </p>
<p> <s> Muidugi ! </s> </p>
<p> <s> Doc ju teadis , et ta jätab oma maja maha , ja sellepärast ei saanud ta siia midagi olulist peita . </s> <s> Kõrvalisele inimesele ei ütleks see kiri suurt midagi . </s> <s> Aga mina ju teadsin , mida Delgado tähendab . </s> </p>
<p> <s> Delgado oli selle vana kaevandusšahti nimi Boot Hilli vana surnuaia lähedal , kuhu Doc oli 1885. aastal Deloreani peitnud . </s> <s> Nüüd ei saanud seal Deloreani enam olla , sest juba 1955-ndal olime me kaevandusesuudme dünamiidiga õhku lasknud ja mina olin ajaautoga vanasse heasse Läände kihutanud . </s> </p>
<p> <s> Kas Doc oli tõesti sinna uue ajamasina peitnud ? </s> <s> See oleks liiga ohtlik , mõtlesin kui juba kaevanduse poole kihutasin . </s> </p>
<p> <s> See võttis mul järgmise poole päevast , et kaevandussuue üles otsida , Doc polnud asja mulle muidugi lihtsamaks teinud , ega mingeid tähistusi jätnud . </s> <s> Nähtavasti polnud tal ka palju aega aasta tagasi , kui ta siit kiiruga oli läbi lipsanud . </s> <s> Leidsin siiski ühe suhteliselt uuema väljanägemisega mullahunniku ja selle alt pehkinud lauad . </s> <s> Peagi kaevasin välja luugi , mis viis sinna samasse kaevanduskäiku , kus kunagi oli olnud peidetud Delorean . </s> <s> Nüüdseks oli see vana surnuaia tagumine külg nii võssa ja rohtu kasvanud , et autot siia enam ei peida . </s> </p>
<p> <s> Mida Doc mulle võis siis jätta ? </s> </p>
<p> <s> Taskulambi valgel leidsin mitte kaugel suudmest laudukse , millele oli samasuguse värviga , mis generaatorilgi maalitud ELB . </s> <s> Emmett L. Brown . </s> <s> Ma lõhkusin ukse maha ja leidsin sealt üsna piraka kasti . </s> <s> Kasti peal oli jõupaberis ümbrik . </s> <s> Vaevalt on keegi enne mind saanud ühe päevaga kaks kirja minevikust . </s> </p>
<p> <s> " Marty , vana sõber " , kirjutas Doc . </s> <s> " Ma loodan , et sa ei pane pahaks , et ma sind jälle mingisse pahandusse olen seganud . </s> <s> Kui sa seda kirja loed , siis on minuga midagi juhtunud , aga mis täpselt , seda ei saa ma praegu veel teada . </s> <s> Küllap on Clara leidnud võimaluse sulle teatada aga võib-olla oled sa ise midagi välja nuhkinud . </s> </p>
<p> <s> Ma ostsin ühe vana veduri , käisin sellega tulevikus , ning lasin sellele hoverdrive'i külge monteerida . </s> <s> Panin vedurile nimeks ELB ja selle peal sa meid nägidki . </s> <s> Pärast seda , kui ma Einsteini ära tõin , peitsin siia täiustatud flussi , mille ma tulevikus tegin . </s> <s> Reaktor töötab prügil ja sa võid selle monteerida ükskõik millele , mis liigub 88 miili tunnis . </s> <s> Nagu ikka , Marty . </s> </p>
<p> <s> Peale flussi ja reaktori on siin kastis veel Mr. Fusion ja ajakonnektorid . </s> <s> Need on siin ainult äärmiseks abinõuks ja sellepärast ei jäta ma siia instruktsioone , kuidas seda käivitada . </s> <s> Ilma nendeta on fluss kasutu . </s> <s> Mis minuga ka ei juhtunud , üritasin ma kindlasti leida viisi , kuidas sulle sellest teada anda . </s> <s> Võib-olla on see midagi väga kaudset või ähmast , kuid igaljuhul püüdsin ma sulle ka siis juhised anda . </s> <s> Marty , väldi paradokse ! " </s> </p>
<p> <s> Kõik . </s> <s> Ma panin kirja tasku , peitsin kasti jälle hoolikalt ära , ja maskeerisin sissepääsu nii hästi kui oskasin . </s> <s> Üldiselt olin ma sama tark kui enne , ainult teadsin , et mul on võimalus konstrueerida ajamasin . </s> </p>
<p> <s> Peab tunnistama , et minu ettekujutus ajamasina tööprintsiibist oli võrdlemisi ähmane . </s> <s> Pöörased seiklused , kuhu me Dociga sattusime , ei andnud selleks lihtsalt mahti ja ma kahtlen , kas minu teadmiste juures temporaalfüüsikast on üldse võimalik midagi täpsemalt teada . </s> <s> Kõik , mis ma aru oli saanud , on lühidalt järgmine : kõige tähtsam komponent on fluss-seadeldis . </s> <s> See on Doci enda leiutis . </s> <s> Kunagi oli ta peldikusse kappi üles monteerides toolilt alla kukkunud ja pea kõvasti ära löönud . </s> <s> Ja koos põrutusega oli talle äkitselt pähe lahvatanud flussi tööpõhimõte . </s> <s> Mida see täpsemalt endast kujutab , ei oska ma öelda . </s> <s> Flussi paneb tööle1 , 21 gigavatine elektrilaeng . </s> <s> Nii suurt laengut suutis genereerida ainult plutooniumi tuumareaktsioon , ning esimese ajareisi jaoks oli Doc plutooniumi pätsanud Liibüa terroristide käest , mistõttu ma üldse minevikku sattusin ja kõik need jamad algasid . </s> <s> Kui Doc oli ära käinud 2015. aastas , tõi ta sealt kaasa tollal juba tavalise Mr. Fusioni , ehk fusioongeneraatori , mis tekitab sama võimsa laengu kõige harilikuma prügiga , näiteks " Milleri " õllega . </s> <s> Ajabarjääri ületamiseks peab fluss saama oma 1,21 gigavatise elektriannuse kiirusel 88 miili tunnis , ning siis hakkavad tööle ajakonnektorid . </s> <s> Need viimased oligi pikne rivist välja löönud , tänu millele põrutas Doc 1885. aastasse . </s> </p>
<p> <s> Nii et minu teadmised on üsnagi tagasihoidlikud , ajamasina kallal on putitanud alati Doc ise ja mina olen olnud rohkem nagu testpiloot . </s> <s> Nüüd on mul siis põhimõtteliselt kogu kupatus , kuid ei vähimatki aimu , kuidas see tööle panna ja kuhu ma peaks sellega õieti minema , minevikku või tulevikku . </s> </p>
<p> <s> Läksin hakatuseks koju tagasi , jõin pool liitrit piima ja koukisin siis peidikust välja oma kõige hinnalisema suveniiri . </s> <s> See on foto aastast 1885 , kui me Dociga seisame Hill Valley uue tornikella ees , kuid see ei andnud mulle ühtegi juhtniiti . </s> <s> Pilt polnud muutnud - ja ega ma oodanudki , et see oleks . </s> <s> Viskasin diivanile siruli ja jäin mõttesse . </s> </p>
<p> <s> Siis , umbes tunni aja pärast pistis paps pea ukse vahelt sisse . </s> <s> George McFly , Hill Valley kuulsus , ulmekirjanik , kes kirjutab küll minu maitse jaoks pisut liiga läägeid kosmoseoopereid , kuid lõpuks olen ma ise selles mõnevõrra süüdi . </s> <s> Tulnukas , kes kuulab " Def Leppardit " ja kannab laserpüstoli asemel fööni pole võib-olla parim inspiratsiooniallikas . </s> <s> Seenioril oli käes mingi patakas pabereid ( nagu alati ) ja pisut uimane ilme andis tunnistust , et küllap ta jälle kedagi kosmosesse lennutab . </s> </p>
<p> <s> " Hei , Marty ! </s> <s> Õpid ? " </s> </p>
<p> <s> " Mhmh . </s> <s> Põhimõtteliselt küll . " </s> </p>
<p> <s> " Et minu ajal käis õppimine põhimõteliselt rohkem teistmoodi . " </s> </p>
<p> <s> " Mis ajal ? " </s> </p>
<p> <s> " Siis kui mina ja sinu ema noored olime . </s> <s> Ma tahtsin küsida , et kuidas su prantsuse keel on ? " </s> </p>
<p> <s> " Parem kui eile , " ümisesin mina . </s> </p>
<p> <s> " Kindla peale . </s> <s> Siis äkki ütled mulle , kuidas on kõige õigem hääldada , vaat seda siin ? " </s> </p>
<p> <s> Ja McFly-seenior pistis mulle ette mingi paberilehe , kuhu oli midagi sirgeldatud ja millest ma vaevu välja lugesin : Soixante-dix jours dans le passé ou de nouveau au futur . </s> </p>
<p> <s> " See hääldub umbes suassääntdiss žuurs daan le passee u nuvoo oo fütüür , paps " vastasin ma . </s> <s> " Kas teie ajal hääldus see põhimõtteliselt kuidagi teistmoodi . " </s> </p>
<p> <s> " Tegelikult täpselt sama moodi , ma tahtsin lihtsalt kontrollida - nagu ma juba ütlesin - et kuidas sul prantsuse keelega on , " muheles seenior , tahtis veel midagi öelda , kui lõi siis käega ja hakkas , endamisi pomisedes " nuvoo oo fütüür " juba ust sulgema kui juunioril hakkasid äkitselt peas sada kella lööma ja kõige valjemini neist 1885. aasta Hill Valley raekoja kell . </s> </p>
<p> <s> " Hei , paps , " ühmasin ma ärevust maha surudes . </s> <s> Nouveau au futur ? </s> <s> Tagasi tulevikku ? </s> <s> " See on mingi su uus raamat või ? " </s> </p>
<p> <s> " Minu uus raamat on " Tulnuksisalike tagasitulek " , kostis seenior veidi pettunud ilmel . </s> <s> " Minu meelest me oleme sellest rääkinud , sa ise ütlesid , et noored eelistavad tänapäeval lugeda midagi jõhkrat ja äkilist . " </s> </p>
<p> <s> Seeniori ettekujutus jõhkrast ja äkilisest oli ehk ajast mõnevõrra maas ... </s> </p>
<p> <s> " Aga see , " jätkas paps , " on minu ettekande teema homsel Hill Valley Ulmeühingu üritusel . " </s> </p>
<p> <s> " Seitsekümmend päeva minevikus ehk tagasi tulevikku , " tõlkisin ma . </s> <s> " Kõlab üpris põnevalt . </s> <s> Millest see ettekanne õieti on ? </s> <s> Ja miks prantsuse keeles ? " </s> </p>
<p> <s> George McFly muheles oma tehtult malbet kirjanikunaeratust , mis tekkis ta näole alati siis , kui tema loomingu vastu agarat huvi tunti . </s> </p>
<p> <s> " Tegelikult kõlab see tõesti päris põnevalt , aga on kahjuks palju igavam kui paistab . </s> <s> See on muide ühe Jules Verne'i jutu pealkiri , millest sa oleks muidugi kuulnud kui mitte see pidev autode ja ruladega ringikihutamine vaid pisut rohkem huvi oma isa elukutse ja kodukandi ajaloo vastu ... " </s> </p>
<p> <s> Isa elukutse ja kodukandi ajalugu , my ass ! </s> <s> Ma lasin kõrvust mööda paar lauset , mis käisid aja kohta , millal George McFly ja Lorraine Baines olid alles noored , sest seda aega teadsin ma vähemalt sama hästi kui nemad ise ... noogutasin kannatamatult ja ootasin , kuni seenior jõudis järjega jälle tolle Jules Verne'i jutu juurde . </s> </p>
<p> <s> Jules Verne ! </s> </p>
<p> <s> Jules Verne oli Doci lemmikkirjanik , mõtlesin ma . </s> </p>
<p> <s> 12-aastasena oli Doc läinud ekspeditsioonile maakera südamesse , kuid ei jõudnud loomulikult kuigi sügavale . </s> <s> Sama Jules Verne'i romaani järgi oli ta tähistanud DeLoreani peidiku Boot Hilli surnuaial oma nimetähtedega , Verne'ilt oli ta õppinud teadlase ja seikleja innukust , ja Verne'i järgi oli ta andnud nimed oma poegadele ... nii et isegi tema lapselapselaps kandis nime Scott Verne Brown . </s> <s> Siin oli liiga palju kokkusattumisi ilma selletagi , et seeniori kätte oli sattunud mingi Jules Verne'i jutt pealkirjaga " Seitsekümmend päeva minevikus . " </s> </p>
<p> <s> " ... võrdlemisi jabur tekst , " jutustas mu paps edasi . </s> <s> " Pole seal ei stiili , karaktereid ega süžee-arendust . </s> <s> Kohe näha , et tellimustöö . </s> <s> Aga noh , kuna see on meie linnale nii tähtis ja ühtegi teist ulmekirjanikku Hill Valley's ei ela , siis paluti loomulikult mind . " </s> </p>
<p> <s> " Oota , aga millest see jutt on ? " </s> </p>
<p> <s> " Millest ? </s> <s> Ajas rändamisest loomulikult , kas ma ei öelnud ? </s> <s> Vanapapi võttis ette teema , millest ta suurt midagi ei tea , " praalis paps . </s> <s> " Mingi ajarändur on aega lõksu sattunud ja üritab sealt kuidagi tulevikku teada anda , et teda ära päästetaks . </s> <s> Häh , nagu oleks ajaga võimalik nii ümber käia ! </s> <s> Suurem osa sellest niinimetatud Too ajarändur on juhuslikult pärit Hill Valleyst . </s> <s> Loomulikult on see juhuslik kokkusattumus , Verne võttis lihtsalt esimesena pähe karanud linna nime , aga ... " </s> </p>
<p> <s> " Ma vist olen seda lugenud ... " poetasin ma ettevaatlikult . </s> </p>
<p> <s> " Oled või ? " puuris seenior mind oma pilguga prilliklaaside tagant . </s> </p>
<p> <s> " Nagu tuleks midagi tuttavat ette , " bluffisin ma . </s> <s> " Aga ma loeksin hea meelega uuesti . " </s> </p>
<p> <s> " Siis pead raamatukokku minema . </s> <s> Ajakiri " Forum " , 1877. </s> <s> Üsna haruldane ja üsna hiljuti avastatud tekst ... " </s> </p>
<p> <s> Ma ei kuulanud papsi lõpuni , ma lausa lendasin raamatukokku . </s> </p>
<p> <s> Doc , Doc , vasardas peas , kuidas see sul õnnestus , sinul , kes sa oled alati kartnud tekitada paradokse ja nüüd oled sa muutnud ulmekirjanduse ajalugu . </s> </p>
<p> <s> Miss Gale , meie linnakese raamatukogu juhataja takseeris mind pisut üllatunud pilgul . </s> <s> Marty McFly polnud linna raamatukokku oma nägu juba aastaid näidanud , ehkki tema isa oli Hill Valley raamatusõprade au ja uhkus . </s> </p>
<p> <s> " Forum " , pahvatasin ma hingetult kui leti ette jõudsin . </s> <s> " 1877 , Jules Verne'i jutuga ! " </s> </p>
<p> <s> Selle peale miss Gale'i nägu selgines veidi ja ta noogutas mõistvalt . </s> <s> " Isasse , " pomises ta endamisi ja lisas siis valjusti : " Ainult mikrofilmil . </s> <s> Aga tere , Marty . " </s> </p>
<p> <s> " Tervist , miss Gale . </s> <s> Kas seda välja trükkida oleks võimalik ? " </s> </p>
<p> <s> " Kahjuks mitte , peate väljakirjutusi tegema . </s> <s> Nagu ka teie isa tegi . " </s> </p>
<p> <s> Mõne hetke pärast tuli ta laost tagasi ja ulatas mulle filmikarbi . </s> <s> " Ma palun sellega ettevaatlikult ümber käia , see on meie ainus eksemplar ja väga väärtuslik . " </s> </p>
<p> <s> Kui ta ainult teaks , kui väärtuslik see tegelikult on ! </s> </p>
<p> <s> Enne kui ma filmiprojektori juurde jooksin , küsisin miss Gale'ilt . </s> <s> " Kuulge , isa mainis midagi , et see on üsna hiljuti avastatud Jules Verne'i jutt . </s> <s> Et kuidas nii ? " </s> </p>
<p> <s> " See on tõepoolest pisut kummaline , " hakkas miss Gale lahkelt seletama . </s> <s> " Jutt " Seitsekümmend päeva minevikus " on ilmselt üks neist vähestest , mille Jules Verne kirjutas tellimuse peale ja eksklusiivselt Ameerika ajakirjale " Forum " , tolleaegse ajakirjandusmagnaadi Gordon Bennetti palvel . </s> <s> Verne'i prantsuse bibliograafidel polnud sellest jutust aimugi , kuni see üsna juhuslikult avastati umbes aasta tagasi . </s> <s> Väidetavalt sisaldasid mõned muud selle numbri " Forumi " koopiad hoopis üht teist juttu , kuid nähtavasti on keegi midagi segi ajanud . " </s> </p>
<p> <s> " Umbes aasta tagasi ? " </s> </p>
<p> <s> " Jah , 1985. aasta septembris see jutt avastati . </s> <s> Ja raamatukogude assotsiatsiooni kaudu anti meile kohe teada , et ühe kuulsa prantsuse kirjaniku jutu kangelane on pärit Hill Valley'st . " </s> </p>
<p> <s> Umbes aasta tagasi ? </s> <s> See oli siis kui kõik meie seiklused juhtuma hakkasid , siis kui ajalugu hakkas muutuma ja ajakontiinumid segunema . </s> <s> Kui millalgi oleks pidanud " avastatama " senitundmatu Jules Verne'i jutt , siis just täpselt aasta tagasi . </s> <s> Doc pidi kuidagi olema leidnud võimaluse kirjutada jutt ja avaldada see Jules Verne'i pähe . </s> <s> Sellest siis minu isa etteheited stiili kohta . </s> <s> Ja muidugi Doci kavalus . </s> <s> Ta teadis , et see jutt jõuab kuidagi ja kunagi minuni . </s> </p>
<p> <s> Ma seadsin ennast filmiprojektori ees sisse ja hakkasin kerima ajakirja " Forum " 1876. aasta väljaannet . </s> <s> Kokku oli neid neli väljaannet . </s> <s> Kõigepealt tulid muidugi tähtsad uudisjutud Ameerikast . </s> <s> Coloradost saab USA uus osariik . </s> <s> Little Big Horni lahing , vapra kindral Custeri hukkumine mõrtsukalike siuude veresaunas . </s> <s> Istuva Sõnni foto ... </s> <s> Olukirjeldused sõjavaevades Dakotast ja jänkide ülbitsemise käes kannatavast Alabamast . </s> <s> Euroopa uudisjuttudes kõneldi bulgaarlaste mässamistest türklaste vastu ja mitte sugugi kahanevast vaenust Prantsusmaa ja Preisimaa vahel . </s> <s> Kerisin kiiresti mikrofilmi edasi ja mõtlesin , et millisesse vägivaldsesse ajastusse Doc küll ennast saatnud oli ... </s> <s> Tuli teateid Aafrikast , kus inglased annekteerivad afrikaanerite Lõuna-Aafrika vabariigi ; Aasiast , kus Jaapan okupeerib Ryukyu saari ja Türgi saab esimese konstitutsiooni . </s> <s> Kuid siis paistsid poliitika- ja sõjaartiklid otsa lõppevat . </s> <s> Üks kirjasaatja kirjeldas muljeid Saksamaalt Bayreuthist , kus kuulsa helilooja Richard Wagneri ooper " Nibelungide sõrmus " suurte ovatsioonide saatel esimest korda ette kanti . </s> <s> Inglise uurimislaev " Challenger " jõudis pärast kolmeaastast maailmareisi tagasi kodusadamasse ; keegi šotlane Alexander Graham Bell tutvustab Ameerikas oma huvitavat leiutist , mida ta telefoniks nimetab ja samal ajal on sakslane Nikolaus Otto valmis saanud seadeldise , millist sisepõlemismootoriks kutsutakse ... </s> <s> Kerisin närviliselt linti edasi , kuni ... </s> </p>
<p> <s> " Seitsekümmend päeva minevikus ehk tagasi tulevikku " </s> </p>
<p> <s> Jules Verne </s> </p>
<p> <s> Prantsusmaa Kolmanda Vabariigi kuulsa teaduskirjaniku uudisjutu " Soixante-dix jours dans le passé ou de nouveau au futur " esmaavaldamine !!! </s> <s> " Forumi " auväärse publiku jaoks eksklusiivselt inglise keelde ümber pannud ... </s> </p>
<p> <s> Ma ei uskunud oma silmi ! </s> </p>
<p> <s> Inglise keelde ümber pannud E.L. Brown , seisis mustvalgelt minu ees mikrofilmil . </s> </p>
<p> <s> See oli 1876. aasta tormisel oktoobriööl kui Normandia öisesse taevasse ilmus rajuhoogudest aetud õhupall . </s> <s> Harfleuri linna vähesed tuled olid väsimusest roidunud , poolteadvusetule õhulendurile ainsad suunamärgid ja püüdis meeleheitlikult vältida gondli kukkumist teravatipulistele katustele . </s> <s> Õhulenduri nimi oli Kenneth L. Drown , ta oli pärit Ameerikast , California linnast nimega Hill Valley ning kakskümmend aastat tulevikust . </s> </p>
<p> <s> Õhupall oli tema enda leiutis , ja mitte niivõrd lendamispõhimõte , kuivõrd gondli keskele monteeritud kast , mis täitis enamuse selle vabast ruumist . </s> <s> Selle metallist korpusele olid kinnitatud kangid ja hoovad , mille abil sai valida aastaid ja kuupäevi . </s> <s> Ajamasin võis liigutada õhupalli ajas , kuid ei ükski seadeldis peale taevatuulte ei suutnud õhupalli lendu suunata geograafilises ruumis . </s> <s> Ameerika õhulendur oli eksinud ajas ja õhupall oli ta kandnud kodust kaugele võõrale maale . </s> <s> Eneselegi ootamatult oli ta esimene lendaja , kes suutis ületada Atlandi ookeani , kuid mingit rõõmu ta sellest juhuslikust saavutusest ei tundnud . </s> </p>
<p> <s> Kenneth L. Drown oli - nagu irooniliselt viitab ka tema nimi - uppunud ajas , lahutatud armastatud inimestest ja oli kaotanud vähimagi lootuse 1895. aastasse tagasi pöörduda , sest tema ajamasin oli elektritormides purunenud ning siin , ammuses minevikus , polnud tal vähimatki väljavaadet seda remontida . </s> <s> Pealegi oli tema elu suures ohus ja kannina loodusjõudude käes üritas ta viimast jõudu kokku võttes oma lennuriista ohutult maandada . </s> </p>
<p> <s> Õhupalli gondlile oli maalitud sõiduriista nimi " Martin DeLorean " , see oli leiutaja sõbra ja abilise nimi , kes oli temast maha jäänud kaugesse tulevikku ning , kes oleks olnud ainuke , kes oleks suutnud teda kuidagi aidata . </s> <s> Ent praegu pidi mister Drown hakkama Normandia iididega ihuüksi hakkama saama ... </s> </p>
<p> <s> Mu sõrm kerimisnupul peatus ja ma ohkasin sügavalt . </s> <s> Siin see siis oli . </s> <s> Eksimisvõimalus oli minimaalne . </s> <s> See oli Doci lugu , tema ebaõnnestunud eksperimendi lugu ja ajas vangijäämise lugu . </s> <s> Martin DeLorean , sõber ja abiline , ainuke , kes teda aidata suudaks . </s> <s> Mul polnud vähimatki ettekujutust , kuidas Docil oli õnnestunud see jutt Jules Verne'i nime all avaldada , kuid just minu silmadele pidi see mõeldud olema . </s> <s> Lugesin edasi . </s> </p>
<p> <s> Pisut vanaaegses ja veidras stiilis oli järgnevalt kirjeldatud Kenneth L. Drowni maandumist seal Prantsusmaa põhjaosas . </s> <s> Hädavaevu surmasuust pääsedes , suudab ta koidikuni oma lennuriista õhus hoida ja maandub siis kõrvalise metsatuka taga aasal . </s> <s> Tema lend pole loomulikult jäänud märkamata ja juba kiirustavad külaelanikud teda uudistama ja tervitama . </s> <s> Enne kui esimesed uudishimulike salgad õhupallini jõuavad , õnnestub Drownil ajamasin gondlist lahti monteerida ja see õliriidest katte all liivasesse künkasse matta . </s> <s> Siis vajub ta näljast ja kurnatusest nõrkenult esimeste uudishimulike jalge ette kokku . </s> <s> Kui Harfleuri linna arsti palatis toibub , esitleb ta end inglasena , kes soovis vaid Colchesteri kandis veidi oma õhupalliga tiirutada , kuid ootamatu tormihoog kandis ta kagusse . </s> <s> Hoolimata Drowni keelitustest asub doktor otsima inglase sugulasi , et keegi tema ravikulude eest maksaks , sest ajaränduril pole pennigi raha . </s> <s> Jäämata ootama lootusetute otsingute tulemusi Drown põgeneb ja asub nuputama võimalust , kuidas anda tulevikku Martin DeLoreanile teada oma äpardusest . </s> <s> Seejärel algab jutustuse kõige pikem ja detailsem oma , milles üksipulgi kirjeldatakse ajamasina tööpõhimõtet , eriti seda , kuidas seda parandada , kuidas ühendada flussi ja ajakonnektoreid . </s> <s> Selles oli palju kaudeütlemisi , sest 1876. aasta keeles ei saanud olla ju tänapäevaseid termineid . </s> <s> Siiski ma mõistsin , et just see osa on mõeldud mulle , ongi see instruktsioon , kuidas Boot Hilli kaevandusest leitud osadest kokku seada ajamasin . </s> </p>
<p> <s> Jutustus aga kirjeldas nüüd õnnetu Kenneth L. Drowni juhtumisi Prantsusmaal ja mind kummastas peene huumor ja situatsioonikoomika , millega autor andis edasi Doci seiklusi . </s> <s> Siin oli tuleviku ameeriklase naljakat vastandamist traditsioonilise prantsuse olustikuga ja kuidagi tundus see osa mulle tarbetu . </s> <s> Samas vaheldus koomiline toon kohe üsna süngete mõtetega . </s> </p>
<p> <s> Drown otsib üles prantsuse füüsiku , kellegi Maurice Martingnoni , kelle töödest oli ta tulevikus juhindunud , ja kes oli teinud esimesed teaduslikud arvestused ajas liikumise võimalikkuse kohta . </s> <s> Ta ei ava Martingnonile oma saladust , vaid otsib , kuidas oleks võimalik saata teadlase abil vihje tulevikku . </s> </p>
<p> <s> Drown mõtiskleb palju ajas rändamise üle ja jõuab veendumusele , et ta peab tulevikku saatma mingi hoiatuse , et ta ei läheks 2. septembril 1895 õhupall-ajamasinaga katseid tegema . </s> <s> Sellisel juhul ei satu ta minevikku ja kuna nii ei juhtu nii nagu juhtus , siis ei saa ta olla minevikus . </s> <s> Tõenäoliselt siis Drown lihtsalt kaoks , lakkaks olemast , ta kustutatakse ajakontiinumist , kus ta ei saa eksisteerida . </s> <s> Ta otsustab valida just sellise saatuse , nii ränk ja valus kui see ka 1876. aasta Drownile ka ei oleks . </s> <s> Kui tal õnnestub see hoiatus saata , siis on ta valinud teadlase saatuse , ülima vastutuse - olla ise oma äpardunud eksperimendi ohver . </s> <s> Terve lehekülg oli pühendatud Drowni hingepiinadele kui ta selle veendumuseni jõuab . </s> <s> Ta on kindel , et ainult nii suudab ta täita enda kui abielumehe ja isa kohust jätta alles mees oma naisele ja isa oma lastele . </s> <s> Ta hülgab võimaluse , et elab kakskümmend aastat ja astub siis , 2. augusti öösel , aega kadunud Kenneth Drowni asemele , sest siis oleks ta juba peaaegu rauk ning sellist frustratsiooni ei soovi ta oma perekonnale põhjustada . </s> </p>
<p> <s> Drown mõtiskleb selle üle , kas ta ei mitte ei võiks ise püüda jõuda Ameerikasse ja jätta endale sõnum teda ees ootavast kohutavast saatusest . </s> <s> Esialgu ei paista selleks olevat mingeid võimalusi . </s> <s> Tal pole raha ega tegelikult üldse mitte midagi ning reis Californiasse on pikk ja vaevaline . </s> <s> Teel võib juhtuda nii mõndagi - mitte kõik reisid ei pea lõppema nii õnnelikult nagu romaani " Kaheksakümne päevaga ümber maakera " - ja pealegi oli tekstis toodud vihje , et enne 1885. aastat pole mingit mõtet hoiatust edastada . </s> <s> Tavalisele lugejale võis see tunduda arusaamatu , kuid mina mõistsin kohe . </s> <s> Enne 1885. aastat polnud Doci minevikus ja minu ajareis näiteks 1985. aastasse , meie esimeste seikluste aega oleks liiga ohtlik . </s> <s> Meil õnnestus meeletu vaevaga taastada asjade normaalne seis ja kolmanda Marty ilmumine sinna aega ähvardab ettenägematute ohtudega . </s> <s> Ja kümme aastat ootamist ja riskantne teekond Californiasse tundub Drownile liialt ohtuderohke ja ettenägematu . </s> </p>
<p> <s> Jutustus lõpeb Drowni minevikuvangistuse seitsmekümnendal päeval . </s> <s> Just siis on ta jõudnud otsusele , et kõige parem moment on üks tähelepanuväärne päev 1885. aasta septembris , millal tema ja tema mõrsja otsustasid lõplikult kokku jääda ja lahkusid igavesti ühest kallist sõbrast . </s> <s> Sel päeval olid nad sõitnud privaatsele mesinädalale ookeani äärde ja just see päev oleks kõige parem , mil Martin DeLorean võiks ilmuda minevikku ja jätta tema majja sõnumi , mis hoiataks Drowni 1985. aasta 2. septembril koju jääma . </s> <s> Nii väldiks nad paradokse ja mis peamine - keegi ei tohi oma tuleviku kohta midagi üleliigset teada . </s> <s> Tulevik peab olema selline , milliseks sa ise ta elad . </s> </p>
<p> <s> Drown ei tea veel , millise vahendi ta leiab , et sõber Martinit teavitada , kuid seitsmekümnendal päeval tunneb ta korraga oma kehaga toimuvat muutust . </s> <s> Drown hakkab otsekui lahustuma ja hämmastunud Martingnoni silme all ta haihtub , näol õnnelik ja malbe naeratus . </s> </p>
<p> <s> Hämmastunud olin minagi kui ma lõpetasin jutu ümberkirjutamise ja filmiprojektori välja lülitasin . </s> </p>
<p> <s> Jah , ma teadsin nüüd teoreetiliselt , kuidas ehitada ajamasin ja ehkki see võtab mult palju unetuid öid ja nõuab meeletut pingutust , saan ma sellega hakkama . </s> <s> Pean saama . </s> <s> Kuid selleks , et minna ainult 1885. aastasse ... </s> <s> Et Doci hoiatada ja jätta haihtuma 1876. aasta Prantsusmaale ? </s> </p>
<p> <s> Miks ometi ? </s> </p>
<p> <s> Miks ei või ma minna sinna Normandiasse ja tuua Doc tagasi 1895. aasta 2. septembri öösse ... </s> </p>
<p> <s> Ma võiksin ju ... </s> </p>
<p> <s> Mnajh . </s> </p>
<p> <s> Ega ei võiks ikka küll . </s> <s> Hakkasin tasapisi taipama olukorra lootusetust . </s> <s> Ma peaksin toimetama ajamasina Prantsusmaale ja tõtt-öelda polnud mul vähimatki aimu , kuidas seda teha , alustades kasvõi juba sellest , et mul polnud selleks raha . </s> <s> Teiseks puudus vähimgi garantii , et ma suudan Prantsusmaal kihutades jõuda 88 miilini tunnis ja jõuda täpselt samasse kohta üle saja aasta minevikus , kus on Doc . </s> <s> See aas seal Harfleuri linna lähedal võis olla ammu maju täisehitatud . </s> <s> 1885. aasta Hill Valley on koht , mida ma tunnen ja tean täpselt , mis seal sel tähelepanuväärsel päeval juhtus ; 1876. aasta Normandia on jälle paik , millest ma absoluutselt midagi ei tea ning päästmisoperatsiooni nurjumisvõimalus on sadu kordi suurem . </s> <s> Pealegi ... </s> <s> Kuidas oli Doc mulle kirjutanud - Marty , väldi paradokse ! </s> <s> Ja kas see poleks paradoks , kui ma ilmun aega , kus Doc pole veel seda Jules Verne'i juttu kirjutanud ... kas ma saaksin seal siis üldse olla ? </s> </p>
<p> <s> Paradoksid lausa kargasid mulle näkku ja tasapisi hakkasin taipama , et Doci soovitatud variant on kõige kindlam . </s> <s> Traagilisem , kuid õnnestumisvõimalus on suurem . </s> </p>
<p> <s> Viisin mikrofilmi miss Gale'ile tagasi ja olin vist väga juhmi näoga , sest ta piidles mind murelikul ilmel . </s> </p>
<p> <s> " Kas midagi on korrast ära , Marty ? " </s> </p>
<p> <s> " Ei , miss Gale , kõik on hästi . " </s> </p>
<p> <s> " Noh , kui sa nii ütled . </s> <s> Saan ma veel sind millegagi aidata ? " </s> </p>
<p> <s> " Ei , vist mitte ... " aga siis mul sähvatas . </s> <s> " Aga tegelikult küll . " </s> <s> Kui Doc selle jutu kirjutas , ei saanud ta teada , mis temaga tegelikult juhtunud oli . </s> <s> Ja mina ei söandanud astuda enne ühtegi sammu kui ma pole vähemalt püüdnud välja selgitada , mis Docist siiski seal minevikus sai . </s> <s> Võimalus , et Hill Valley raamatukogus võib sellest mingi märge olla on kaduvväike , ent proovida tasub ikkagi . </s> </p>
<p> <s> " Miss Gale , " ütlesin ma , " kas teil leidub midagi õhupallide ajaloost . </s> <s> Midagi väga põhjalikku . " </s> </p>
<p> <s> Naine mõtles veidi ja siis naeratas . </s> <s> " Aga muidugi ! </s> <s> Wilkinsoni ja Holbourne'i " Õhupallisõidu ajalugu " . </s> <s> Aga see on meil ainus eksemplar ja ainult teatmekirjanduse saalis . </s> <s> Pead seda kohapeal lugema . " </s> </p>
<p> <s> Järgnevad tunni veetsin ma seda mahukat klantsköidet uurides , kuid nagu olingi arvanud ei leidnud midagi . </s> <s> Olin juba oma õhkõrna lootust kaotamas ja entsüklopeediat sulgemas , kui minu tähelepanu köitis üks peatükk raamatu lõpu lisandustes " Suuremad pettused õhupallide ajaloos . " </s> <s> Ja esimene lõik selles kandis pealkirja " Petis üle Atlandi " . </s> </p>
<p> <s> " Õhupallisõit üle Atlandi ookeani on olnud ammuseks unistuseks . </s> <s> Esimeseks petiseks , keda usuti sellega hakkama olevat saanud , oli inglane Emmett Brown ( mõningate teadete kohaselt oli ta aga hoopis sakslane Emmerich von Braun ) . </s> <s> Tema õhupall maandus 1876. aastal Prantsusmaal , Normandias Harfleuri linna lähedal . </s> <s> Brown ütles end esiti olevat ameeriklase , kuid kui Prantsuse Teaduste Akadeemia hakkas tema lennu vastu huvi tundma , tunnistas ta üles , et on tegelikult inglane ja loomulikult pole ta lennanud üle Atlandi , mis oli tolleaegsetes oludes võimatu . </s> <s> Väidetavalt kohtus ta ka Jules Verne'iga , kes oli suur õhupallihuviline ning inspireeris Verne'i kirjutama vähetuntud jutustust " Seitsekümmend päeva minevikus " , mille autorluses siiski kaheldakse . </s> <s> Oma aja kohta võis Brown olla väga edasijõudnud leiutaja , kuid ta ei jõudnud oma teadmisi kirja panna . </s> <s> Brown mõrvati segastel asjaoludel . </s> <s> Tema mõõgahaavaga keha leiti 1876. aastal Amiéns'i metsapargist ja kohaliku ajakirjanduse teatel olevat see olnud saksa vabamüürlaste kättemaks oma renegaadist liikmele . " </s> </p>
<p> <s> Ma sulgesin köite ja hingasin sügavalt sisse . </s> <s> Esimest korda oli see olnud hauakivi Boot Hilli surnuaial ja nüüd õhupallisõidu ajaloo entsüklopeedia . </s> <s> Doc oskas oma surmateateid maha jätta kõige erinevamatesse kohtadesse ja soetada kõige veidramaid vaenlasi . </s> <s> Aga miskipärast tundus mulle , et saksa vabamüürlased võivad olla palju ohtlikumad vaenlased kui Hill Valley kõrilõikaja Buford Tannen . </s> </p>
<p> <s> Ajasin end laua tagant sirgu . </s> <s> Ma teadsin , mida pidin tegema . </s> </p>
<p> <s> II </s> </p>
<p> <s> Amiéns , Picardie </s> </p>
<p> <s> 1876 , 9. september </s> </p>
<p> <s> Boulevard Longueville asub Amiéns'i eksklusiivsemas linnaosas , kus väärikate graniidist elamute tagaõued upuvad rohelusse ja kõnniteid ääristavad soliidsed vanad tammed . </s> <s> Vaid paari kvartali kaugusele jääb sagiv kesklinn , kuid siin on alati vaikne ja rahulik . </s> </p>
<p> <s> Maja number 44 on kahekorruseline ja tagumine rõdu avaneb vaatega õuele . </s> <s> Rõdu ääri kaunistavad hoolika aedniku poolt istutatud krüsanteemid ja juba tõrusid poetavad tammeoksad ulatavad peaaegu katma rõdul punutud korvtoolides istujate päid . </s> </p>
<p> <s> Sellel septembrihommikul istusid rõdul kaks meest , jõid kohvi ja sõid kõrvale värskeid kruassaante . </s> <s> Nad olid juba pikemat aega olnud elavas vestluses ja nautisid silmnähtavalt üksteise seltskonda , ent ka kõige pealiskaudsemal vaatlemisel võis aru saada , et noorem mees neist tundis end palju südikama ja enesekindlama , samal-ajal kui teine , veidi vanem , oli palju närvilisem , žestikuleeris kätega ja vaatas pidevalt ärevalt ringi . </s> <s> Noorem mees võis ehk läheneda viiekümnendale eluaastale , ta kandis meisterrätsepa õmmeldud ülikonda ja elegantset kaelasidet , tema kergelt hallinevad pruunikad juuksed olid korralikult kammitud ja rääkides silus ta aeglaselt oma hoolitsetud täishabe . </s> <s> Mehe suunurgas võbeles pidevalt kerge ja võib-olla pisut tehtult leebe naeratus . </s> <s> Mees oli harjunud kuulama , helesiniste tarkade ja sügavate silmadega saatis ta oma kaaslase juttu , aeg-ajalt kergitas ta kulmu , noogutas silmadega , muigas silmadega , kiitis heaks . </s> <s> Tema kaaslane , juba hallide juustepahmakate ja keskelt kiila pealaega , kandis numbrijagu lühemat ja üsna juhusliku väljanägemisega ülikonda , mis agara žestikuleerimise käigus mõnest kohast kergelt ragises . </s> <s> Ta sõi vist juba kuuendat kruassaanti , ja seda kindlasti mitte aplusest vaid jutuhoost tingitud hajameelsusest . </s> <s> Rääkis ta täis suuga ja tema rinnaesine oli saiapuru täis . </s> <s> Oma kohvitasse tühjendas ta paari sõõmuga , sest jook oli seal alati jahtunud . </s> </p>
<p> <s> Need mehed olid erinevatest rahvustest - üks prantslane , teine ameeriklane ; üks neist oli kirjanik ja teine teadlane ja nad olid ka erinevatest ajastutest . </s> <s> Doctor Emmett Louis Brown oli sündinud 1926-ndal ja Jules Verne 1828-ndal aastal . </s> <s> Ent seda rohkem oli neil ühist . </s> </p>
<p> <s> Ja nüüd , kui Doc oli oma pika jutu lõpetanud ja järjekordse jahtunud kohvi ära joonud ning veidi nõutult vaikinud , siis Jules Verne ohkas ja sõnas mõtlikult : " Mu sõber , teie jutustus on täiesti harukordne ja ebatavaline . </s> <s> Ma olen kirjutanud palju seiklusest õhupallis , kuid ise pole kunagi ühtegi õhureisi sooritanud . </s> <s> Oleks ma teadnud , et saatus meid kokku viib oleksin pidanud oma romaanidega ehk ootama . </s> <s> Seda enam tunnen ma vajadust oma ettepanekut korrata . " </s> </p>
<p> <s> " Ei , ei , ei ! " hüüatas Doc ja vehkis kätega . </s> <s> " See on absoluutselt välistatud . </s> <s> Ma palun teid , kirjutage ainult seda , mida te ise olete kavatsenud , ärge laske end segada minu äpardunud reisist . </s> <s> See on lihtsalt üks juhuslik õnnetus ja midagi kirjutamisväärset siin pole . " </s> </p>
<p> <s> " Siiski oleksin ma väga tänulik , kui soostuksite minuga jagama oma kogemusi ja teadmisi . " </s> </p>
<p> <s> " Ma kinnitan teile - need on tühised ! " </s> </p>
<p> <s> " Ometi on teiega seoses mingi saladus , " muigas Jules Verne nukralt . </s> <s> " Ja kui te väidate , et olete lugenud kõiki minu raamatuid , siis te kindlasti teate , kuivõrd mind saladused huvitavad . </s> <s> Ma võiksin isegi öelda , et saladused on minu leib . </s> <s> Ja teie , mister Brown , olete ääretult salapärane isiksus . " </s> </p>
<p> <s> Doc tahtis jälle protesteerima hakata , kuid sedapuhku tõstis kirjanik leebelt käe ja rääkis edasi . </s> </p>
<p> <s> " Vaadake ise . </s> <s> Esiteks olete te kindlasti teadlane ja leiutaja - ning esmaklassiline sealjuures - aga ma pole iialgi kuulnud teid kusagil mainitavat ega lugenud ühtegi teie teaduslikku artiklit . </s> <s> Ja nagu võisite ise minu raamatukogus veenduda , siis on mul neid kenake hulk . </s> <s> Teiseks , kõigepealt väitsite end olevat ameeriklase , mida kinnitas ka teie õhupallile maalitud , tõsi , veidi pentsik lipp . </s> <s> Aga et keegi ületaks õhupallil ookeani ... siis noh , sedasorti asjad juhtuvad seni veel vaid minu romaanides ... " </s> </p>
<p> <s> Jules Verne rääkis rahulikult , kuid seda pingsamalt töötas tema mõte . </s> <s> Kümmekond päeva tagasi oli ta olnud väikesel väljasõidul Normandia põhjarannikul , külastanud mõnda sugulast , kuid äkitselt lahvatasid ümbruskonnas sensatsioonilised uudised . </s> <s> Keegi ameeriklane on sooritanud õhupallireisi üle Atlandi ookeani ja maandunud Harfleuri linna lähedal ! </s> <s> Ja veel enam - tema õhupalli nimi on " Jules Verne " ! </s> <s> Loomulikult ei suutnud kirjanik kiusatusele vastu panna ja tegi oma reisiplaanidesse muutuse ning läks Harfleuri , kus tohtri hoole all reisist nõrkenud ameeriklast soovisid tungivalt näha veel Teaduste Akadeemia ja ajakirjanduse esindajad . </s> <s> Õhupall oli olnud alati Jules Verne'i paleus ja nõrkus . </s> <s> 1862. aastal oli valminud tema esimene romaan " Viis nädalat õhupallis " ja mõnes mõttes lennutaski just õhupall teda kirjandusmaailma kõrgeimatesse sfääridesse , romaan oli ülimalt menukas . </s> <s> Ja see oli kui saatuse näpunäide , et just nüüd , kui ta on üheaastase vahega avaldanud " Kaheksakümne päevaga ümber maailma " ja " Saladusliku saare " , kus mõlemas on õhupallil tähtis osa , maandub tema kodulinna lähedale ameeriklane , temanimelises õhupallis ja väidab end olevat lugenud neid raamatuid , ehkki neid pole veel inglise keelde tõlgitud ja võõra prantsuse keel on üsna kehvapoolne . </s> <s> Ja veelgi enam - nii kui levivad kuuldused üle Atlandi lennanud ameeriklasest , teatab mees ise , et ta on hoopis inglane . </s> <s> Kuid Jules Verne oli käinud nii Inglismaal ja Ameerikas . </s> <s> Inimestetundmine on kirjaniku tähtsaim ametioskus . </s> <s> See mees oli kindlasti ameeriklane ja mitte inglane ja tõtt-öelda oli see ainus asi , milles tema juures võis kindel olla . </s> </p>
<p> <s> Kuid niisiis oli ta läinud selle kummalise ränduri arsti juurde ja tema nimi tagas talle ka kohtumise patsiendiga . </s> <s> Ilmselt oli see ka üks veidramaid tervituslauseid , mida ta tolle võõramaalase suust oli kuulnud : " Me ei tohi kohtuda , sest me pole kunagi kohtunud ! " </s> </p>
<p> <s> Mees oli olnud silmnähtavalt erutatud , kuid samas ei suutnud ta varjata oma rõõmu Jules Verne'i nägemisest . </s> <s> " Ma olen lugenud kõiki teie raamatuid , te olete minu kumiir , aga sellegipoolest ei tohi me rääkida , " oli ta hüüatanud . </s> <s> Verne pani selle segase jutu kurnatuse arvele . </s> </p>
<p> <s> On ta ameeriklane , kas ta reisis tõesti õhupallil üle Atlandi ookeani ? </s> </p>
<p> <s> Ma tulen Inglismaalt , vastas mees pärast kaalumist . </s> <s> Torm Doveri kohal tõi mind Prantsusmaale . </s> </p>
<p> <s> Verne palus viisakalt seletada selle saladusliku õhureisi tagamaid . </s> <s> Ta on suur õhupallihuviline , ent pole sellenimelisest leiutajast kunagi kuulnud . </s> <s> Samas räägitakse , et tegu on täiesti uut tüüpi õhupalliga . </s> <s> Kes selle leiutas , kes ehitas ? </s> <s> Kes finantseeris , kui see saladus pole ? </s> <s> Kas mister Brown on ehk nii lahke ja kirjeldaks oma üleelamisi tormide meelevalda sattunud õhupallis ? </s> <s> Ma ei taha olla küll pealetükkiv ja kui te soovite lahkun ma viivitamatult . </s> <s> Siiski , pole just igapäevane , et taevast sajab maha teienimeline õhupall ja mister Brown on ehk nii lahke ja võtaks vastu minu küllakutse . </s> </p>
<p> <s> Lõpuks oli mister Brown soostunud . </s> <s> Oli näha , et ta püüdis iga hinna eest vältida avalikkuse tähelepanu ja Teaduste Akadeemia doktorite visiite . </s> <s> Tema segasevõitu jutust sai Jules Verne siiski aru , et mees vajab varjulist ja vaikset kohta , et oma abilistele teada anda , kuhu ta on sattunud ja et tegelikult pole tal üldse raha , isegi et ravikulude eest maksta . </s> </p>
<p> <s> Ja paari koos veedetud päeva jooksul selgus , et Emmett Brown on esmaklassiline teadlane ja innukas seiklusjuttude lugeja . </s> <s> Kuid mida rohkem Jules Verne tolle võõramaalasega vestles , seda ilmsemaks sai , et too üritab midagi kõigest väest varjata ja on tegelikult palju suuremas hädas kui võiks arvata . </s> <s> Kirjanik Verne'is haistis põnevat süžeed , inimene temas tahtis Browni aidata . </s> </p>
<p> <s> " ... hiljem ütlesite , et olete inglane " rääkis Jules Verne nüüd edasi , maitstes mõõduka sõõmu kohvi , " kuigi tegelikult olete siiski ameeriklane . </s> <s> Kolmandaks üritate te iga hinna eest vältida avalikkuse tähelepanu , samas on õhupalliga lendamine üks kõige kindlamaid viise sattuda ajalehtede esikaantele . </s> <s> Kuhu te olete muide juba sattunud ja oma kinnisusega põhjustanud hulgaliselt kuulujutte . " </s> </p>
<p> <s> Kirjanik võttis väikselt laualt rõdu eest ajalehe , mida oli enne Doci ärkamist lugenud , ja heitis selle lauale . </s> <s> " Üleeilne " Roueni Sõnumid " , teie foto kaanel ja artikkel nimetab teid petiseks , kes maskeeris end ameeriklaseks , et olla esimene , kes sooritas lennu üle Atlandi . </s> <s> Amiéns'i " Hommikuuudised " nimetasid teid hoopis saksa leiduriks Emmerich von Brauniks . </s> <s> Kes võib olla hoopis salakuulaja . </s> <s> Te ehk teate , et Kolmanda Vabariigi ja Preisimaa suhted on pärast sõda üsna jäised . " </s> </p>
<p> <s> " Scotti nimel , " pomises Doc pärani silmi ajalehte jõllitades . </s> <s> " Emmerich von Braun ... " </s> </p>
<p> <s> " Paar kahtlast kuju tiirlesid juba minu maja ümber , ma lasin nad hommikul kojamehel minema kihutada . </s> <s> Kojamees ütles , et nad paistsid samuti välismaalastena ja ühel oli taskus ajaleht , milles teie pilt . </s> <s> Nii et kui te otsite varjupaika , siis on minu maja selleks kahjuks vist sobimatu . </s> <s> Mis muidugi ei tähenda , et ma teid lahkuma sunniksin . </s> <s> Absoluutselt mitte ! </s> <s> Oleksin väga rõõmus , et te jääksite siia pikemalt ja et te oleksite mulle abiks mõne põneva õhupalliseiklusloo väljamõtlemisel . </s> <s> Pealegi andsid teie teadmised füüsikast , mulle veel paar põnevat mõtet . </s> <s> Aga kui te soovite lahkuda , siis minu ainus tingimus on , et te ütlete , kuidas ma teid aidata saaksin , sest tunnen end niigi juba tänuvõlglasena huvitavate ideede eest . " </s> </p>
<p> <s> " Ma tänan teid . </s> <s> Minu ainus mure on pääseda tagasi oma perekonna juurde , ja ausalt öelda ei tea ma veel , mida selleks tuleks teha . </s> <s> Teie lahkel loal ma mõtleks veidi selle üle . " </s> </p>
<p> <s> " Teie perekond on ? " </s> </p>
<p> <s> Doc kõhkles . </s> <s> " Hetkel Ameerikas , " vastas ta siis pärast pausi . </s> <s> " Aga see on väga komplitseeritud küsimus . " </s> </p>
<p> <s> " Hästi siis , " Jules Verne tõusis . </s> <s> " Lõuna on kell kolm . </s> <s> Me kohtume söögitoas . </s> <s> Seniks aga soovin teile edu . " </s> </p>
<p> <s> Kirjanik kummardas ja Doc püüdis kõigest väest , et ajastule kohase viisakusega vastata . </s> <s> Kohe kui Jules Verne oli lahkunud , haaras Doc laualt " Roueni Sõnumite " järele , luges ahnelt artikli läbi ja oigas . </s> <s> Tema püüded mitte lasta muutuda aviatsiooni ajalool olid viinud selleni , et ta oli muutnud aviatsiooni petiste ajalugu . </s> <s> Ja vähemalt selles ajakontiinumis , vähemalt seniks jääb see nii , kui ta ei leia võimalust korraldada nii , et ta siia aega üldse ei tule . </s> <s> Kui ta selle võimaluse leiab , siis ... </s> </p>
<p> <s> Siis ta muutub olematuks . </s> <s> Tema , Emmett Browniga juhtub seesama , mis oleks juhtunud Martyga seal 1955. aasta koolipeol . </s> <s> Teda ei saa siin olla , ta on võimatus , paradoks ja maailma olemuslõime füüsika , mida isegi tema , Emmett Brown , ei suuda seletada , teeb teoks inimese dematerialiseerumise . </s> <s> Ja sellel ajalool siin pole enam tähtsust , õiges tulevikus seda ei eksisteeri . </s> <s> Kuid mitte hirm ajaloo muutmise ees polnud see , mis oli sundinud Doci langetama otsus lakata eksisteerimist . </s> </p>
<p> <s> Tema esimene mina saabub 1885. aastasse , abiellub Clara Claytoniga ja saab kaks poega . </s> <s> Nad elavad mõnda aega Hill Valleys , kuid kolivad siis ida poole , sest Doc ei taha oodata , millal tema esivanemad von Braunid Saksamaalt Californiasse jõuavad . </s> <s> Otsus jääda minevikku armastatud naise juurde tähendas seda , et ta peab elama oma ülejäänud elu vaikselt ja tagasitõmbunult , vältima paradokse ja üldse igasuguseid murdepunkte ajakontiinumis . </s> <s> Ent Doc ei suuda loobuda ajamasina katsemisest ja täiustamisest . </s> <s> Raudtee langeb ära . </s> <s> Auruveduriga eraviisiline kihutamine on juba 19. sajandi lõpus sama võimatu kui see saab olema 20. sajandi lõpus . </s> <s> Ja 1895. aastaks avastab Doc , et flussi saab käivitada ka ilma 88 miili tunnikiiruseta ning tõstab oma ajamasina ümber õhupalli . </s> <s> Esimene katse näib kulgevat edukalt . </s> <s> Ta sõuab ookeani kohal - milline avarus ja privaatsus ! </s> <s> Mitte ühtegi kõrvalist silmapaari ! </s> <s> Ja siis käivitab ta flussi oma avastuse tõestamiseks ja kavatseb vaid hetkeks suunduda aastakese minevikku . </s> <s> See õnnestub , kui 1894. aasta Atlandi ookeani kohal tervitab teda marutorm ning välgunool lööb gondlile nii lähedale , et tundlik aparatuur läheb rivist välja , kärgatus , järjekordne ajahoovuse läbimise tunne , pimedus , välgud ja korraga ta saab aru , et on uues ajas , kuid ei tea , millal . </s> <s> Jällegi möllavad rajud ja tormi-iilid kannavad teda ida suunas . </s> <s> Ta kaotab ajaarvestuse neil päevil seal gondlis , olles külma , nälga ja väsimusse suremas , kui viimast jõudu kokku võttes üritab hoida õhupalli lendamas , et mitte kukkuda alla vahutavasse märga hauda . </s> <s> Ta ei mäleta neist päevist palju , peale selle , et ühel hetkel märkab ta silmapiiril maad ega pole enam kindel , kas see on Ameerika või Euroopa ja milline sajand see olla võib ... </s> </p>
<p> <s> Prantsusmaa , Normandia , 1876 , saab ta peagi teada ja paistab , et ta on muutnud aviatsiooni ajalugu . </s> <s> Ja samal hetkel ta teab , et tema saatuseks on lakata olemast . </s> <s> Tal on kaks võimalust . </s> <s> Kas pidada siin minevikus vastu kuni 1885. aastani ja üritada siis jõuda Ameerikasse ja hoiatada oma nooremat mina või leida võimalus paluda appi Marty . </s> <s> Terve mõistus ja inimlik viisakus sunnivad teda ise olema kulleriks , kuid mure oma perekonna pärast on tugevam . </s> <s> Kui tal õnnestuks vaid saata Martyle üks sõnum ... </s> <s> Marty on vapper ja taibukas poiss , ta saaks hakkama . </s> <s> Ainult üks retk vanasse metsikusse Läände , üks kiri ja seda ajavangistust ei juhtuks . </s> <s> Emmett Brown lakkaks olemast . </s> </p>
<p> <s> Doc tõusis lauast , pühkis rinnaesiselt saiapuru , sirutas roidunud liikmeid ja otsustas teha üks jalutuskäik . </s> <s> Kõigele vaatamata on 1876. aasta Prantsusmaal . </s> <s> Ja Jules Verne'i enda juures . </s> </p>
<p> <s> Jules Verne'i ! </s> </p>
<p> <s> Ta on näinud silmast silma Jules Verne'i , on tema vestelnud , on külaline tema majas ja Jules Verne tahab teada tema saladust , et sellest kirjutada . </s> <s> Doc haistis siin ühte võimalust , kuid ta pidi hoolikalt järgi kaaluma , kas mitte ei peitu siin mingi paradoksioht . </s> <s> Talle meenus eileõhtune vestlus Jules Verne'iga , kui jutt oli läinud " Kapten Granti lastele " . </s> </p>
<p> <s> " Kui sa oled sattunud üksikule saarele , " oli kirjanik veiniklaasi taga mõtisklenud , " siis haarad sa ka kõige väiksemast õlekõrrest , et saata abipalve . </s> <s> Sulged oma kirja pudelisse ja viskad merre lootuses , et see jõuab õigetesse kätesse . </s> <s> Võimalus selleks on imeväike aga ma kujutan ette , et just selliste hetkede jaoks ongi vaja inimesel jumalat . </s> <s> Sa viskad pudeli merre ja edasi on ainus , mida sa teha saad palvetada . " </s> </p>
<p> <s> Doc oli noogutanud , kuid lisanud : " Mina olen teadlane , olen harjunud lootma teadusele ja vaimujõule . </s> <s> Pudelipost , kui kõige juhuslikum vahend , on minu jaoks kõige viimane . </s> <s> Oleksin katsunud midagi leiutada , lootnud enda vaimujõule ja teadusele . </s> <s> Kuid kapten Granti asemel ma vaevalt midagi targemat oleksin välja mõelnud . " </s> </p>
<p> <s> Aga mõnes mõttes oli ta praegu kapten Grantiga samasuguses olukorras . </s> <s> Ta pidi leidma mingi mooduse visata ajamerre pudel ja jääda lootma , et Marty selle leiab . </s> </p>
<p> <s> Ei , ta ei tohi jääda lootma , ta peab tegema nii , et Marty selle pudeli leiab . </s> </p>
<p> <s> Doc tõmbas mantli selga , vahetas mõned viisakused Verne'i ülemteenriga ja läks jalutama . </s> <s> Lõppude lõpuks oli ta elus esimest korda Prantsusmaal ja oli patt sellist võimalust käest lasta ja veenduda , et mademoiselle DeClerci prantsuse keele tunnid Harvardis on asja ette läinud . </s> <s> Hoolimata ajalehes ilmunud fotost , polnud uudishimulike masse karta . </s> <s> Massimeedial polnud praegu veel nii suurt tähtsust kui saja aasta pärast Ameerikas ja inimesi tunti eelkõige nende tegude ja nimede , mitte nägude järgi . </s> </p>
<p> <s> Ta jalutas mööda Boulevard Longueville'i kesklinna poole , hingas Picardie varasügise hurmavaid lõhnu , nautis puhast õhku ja vaikust , mida tänapäeva ( või õigemini tuleviku ) linnades enam pole . </s> </p>
<p> <s> Doc ei märganud , kuidas väikesest kõrvaltänavast väljusid kaks mustades mantlites ja silindrites mees ja omavahel süütut vestlust teeseldes talle järele astusid . </s> <s> Nad hoidsid jälitatavaga korralikku vahet ja kui Doc seisatas , et mõnda vaateakent uudistada , seisatasid nemadki , et näiteks sigarit süüdata või mõne maja fassaadi imetleda . </s> </p>
<p> <s> Amiéns pole kuigi suur linn ja Boulevard Longueville'ilt pole keskaegse linnamüürini eriti pikk tee . </s> <s> Docil võttis see ometi ligi kolmveerand tundi , sest ta ei läinud otse , vaid keeras aeg-ajalt mõnda kõrvaltänavasse . </s> <s> Kaks jälitajat püsisid tal kogu aeg kannul , ent mitte siis , kui Doc mõnda umbtänavasse keeras . </s> <s> Linnaplaan pidi neil meestel peas olema . </s> </p>
<p> <s> Lõpuks leidis Doc ühe kohviku ja otsustas kohvipausi teha . </s> <s> Ta oli suutnud tõeliselt kiinduda sellesse prantsuse 19. sajandi kohvisse , kahetses ainult , et seda nii jahedalt serveeriti . </s> <s> Jules Verne'i poolt lahkelt laenuks pakutud frangid - mida Doc absoluutselt kindlasti kavatses tagasi maksta - vahetasid omanikku ja nii ta seal korvtoolis istus , kui äkitselt ilmusid tema kõrvale kaks meest . </s> </p>
<p> <s> Nende käitumine oli kummaliselt enesekindel ja rangelt viisakas ühteaegu . </s> <s> Nad seisid viivuks Doci kõrvale , kergitasid siis oma silindreid ja istusid laua taha , üks neist viipas kelnerile ja teine tõmbas käest nahkkindad , paljastades silmakujulise tätoveeringu käeseljal . </s> <s> Doc ei osanud kuidagi reageerida , pidades neid esmalt juhuslikeks kohvikukülalisteks . </s> <s> Ta noogutas neile tervituseks ja kavatses rüübata järjekordse kohvisõõmu , kui üks mees teda allasurutud häälel saksa keeles kõnetas . </s> </p>
<p> <s> " Herr von Braun , " sõnas mees . </s> <s> " Äärmiselt meeldiv teid tervitada . " </s> </p>
<p> <s> " Teid oli üsna raske leida , " lisas teine , rõugearmiline . </s> <s> " Aga see õhupallitrikk ei jäänud muidugi märkamata . </s> <s> Oli teil kavatsus kaugele lennata ? " </s> </p>
<p> <s> " Tegelikult mitte üldsegi kaugele , " vastas Doc saksa keeles . </s> <s> " Aga nimi on Brown . </s> <s> Emmett Brown . " </s> </p>
<p> <s> " Emmett Brown , " kordas üks võõras ja muigas suunurgast . </s> <s> " Mina oleksin sellisel juhul vist George Smith . </s> <s> Äärmiselt tabav varjunimi Georg Schmidtile või kuidas ? " </s> </p>
<p> <s> " Kuna mul pole au teid , tunda , ei kavatse ma nende küsimuste üle pikemalt diskuteerida , " vastas Doc ja tundis , et ta ei saa küll mitte millestki aru , aga kui ta kohe ei lahku , siis saab ta lähemalt teadlikuks mingist paradoksiohust ja see on viimane , mida tal vaja on . </s> <s> " Te ajate mind kellegagi segamini , " lisas ta ja jõi kohvitassi ühe lonksuga tühjaks . </s> <s> Vähemalt sedapuhku oli kohv kuum . </s> </p>
<p> <s> " Milleks see komejant , vend Emmerich ? " küsis rõugearmiline mees . </s> <s> " Milleks see tarbetu inglise aktsent ? </s> <s> Lihtsalt rumal . " </s> </p>
<p> <s> " Te saate ju aru küll , et teie puudumine ja sellega kaasnev teatavate seadeldiste puudumine teeb mõningaid väga mõjukaid vendi üsna pahaseks , " lausus teine mees , kelle nimi võis olla Georg Schmidt . </s> <s> " 14. november pole enam kaugel , aga Bayreuth on , lubage teile meelde tuletada . </s> <s> Nii et meil on üsna kiire . </s> <s> Olgu , te vajasite puhkust ja tahtsite end Prantsusmaa tervisevetel veidi tuulutada , tahtsite näiteks Badenist mõnd kõrvalisemat kohta . </s> <s> Milleks aga see jant õhupalliga ? </s> <s> Milleks abitu valejälg Kopenhaagenist ? </s> <s> Te olete andnud vande , vend Emmerich ning nüüd olete väga lähedal sammule , et teid kuulutataks reeturiks . " </s> </p>
<p> <s> Kelner lähenes nende lauale , Doc tõusis . </s> <s> " Ma kordan , et te ajate mind kellegagi segamini , härrased . </s> <s> Ma pean nüüd minema . " </s> </p>
<p> <s> Üks tundmatutest tellis laitmatus prantsuse keeles veini ja kui Doc oli jõudnud paar sammu astuda , kuulis ta , kuidas talle järele öeldi : " Me ootame teid homme siinsamas , vend Emmerich . </s> <s> Ja küllap Bayreuthis ootab vend Richard samuti . " </s> <s> Toonis oli irooniat ja vaenulikkust , Doc lisas sammu . </s> <s> Ta ei läinud enam kesklinna , vaid kiirustas tagasi Jules Verne'i maja poole . </s> <s> Ja mida edasi ta läks , seda kiiremini ta astus ja ühe selgemini hakkas ta peas kuju võtma üks plaan . </s> </p>
<p> <s> Lõunasöök algas täpselt kell kolm . </s> <s> Honorine Verne , kirjaniku veetlev abikaasa tundis viisakalt huvi , mida nende külaline linnas tegi ja Doc vastas mindagi arhitektuuriliste vaatamisväätuste imetlemisest . </s> <s> Perekond Verne sõi sibulasuppi , seamedaljone šalottsibula kastmes ja sibulata õunakooki . </s> <s> Ülemteener juba teadis , et veini ei maksa välismaalasest külalisele pakkuda , ning pani soovi selle hõrgu toidu peale vett juua tüüpilise inglaste barbaarsuse arvele . </s> <s> Nagu ka selle , et juba esimesel õhtusöögil oli külaline end smooritud faasaniga kuidagi väga õnnetult tundnud . </s> <s> Külalislahke peremees oli seepeale lubanud , et tema kokk valmistab monsiuer Brownile järgmine kord midagi rohkem meelepärasemat . </s> <s> Nüüd tõstiski ülemteener monsiuer Browni taldrikule tema enda retsepti järgi valmistatud kummalise koosluse , mis koosnes kahe majoneesiga määritud kukli vahele surutud hakklihast praetud pätsist , tomativiiludest ja salatilehest . </s> <s> Külaline mähkis selle salvrätti ja sõi otse käest . </s> <s> Inglaste barbaarsusel pole piire , otsustas ülemteener . </s> </p>
<p> <s> Lõunalauas vesteldi veel Verne'ide poja Micheli õpingutest Pariisis " Saladusliku saare " kordustrüki honorarist . </s> <s> Doc mälus liha , mõtles pingsalt ja noogutas aeg-ajalt midagi vastuseks . </s> </p>
<p> <s> Pärast lõunasööki eraldusid nad kirjanikuga suitsetamistuppa , Jules Verne süütas piibu , pakkus Docile istet ja küsis : " Teil on midagi südamel , mon ami ? </s> <s> Midagi rohkem kui hommikusöögi ajal ? " </s> </p>
<p> <s> " Ma mõtlesin sellele artiklile , millele te hommikul viitasite . </s> <s> Et nagu ma oleks keegi Emmerich von Braun ? " </s> </p>
<p> <s> " Mitte keegi Emmerich von Braun , vaid toosama Emmerich von Braun , " täpsustas Jules Verne . </s> <s> " Kas on võimalik , et te temast midagi ei tea ? " </s> </p>
<p> <s> " Nimi sarnaneb minu omale , kuid sellega minu teadmised ka piirduvad . " </s> <s> Kas on võimalik , mõtles Doc , et too Emmerich on keegi minu kauge esivanem Saksamaalt , mis seletab ka seda , et mind temaga segamini aeti ? </s> <s> On ju juhtunud , et teatavad geenid löövad välja mitme põlve tagant ja kauged sugulased võivad seetõttu väga sarnased olla . </s> </p>
<p> <s> " Emmerich von Braun on võrdlemisi andekas saksa leiutaja " vastas Verne ja tema toonis kõlas kogu põlgus , mida prantslased pärast sõda Preisimaaga sakslaste vastu tundsid . </s> <s> " Olen lugenud mõnda artiklit , ta ehitab mehhaanilisi seadeldisi , üleskeeratavaid ja aurujõul töötavaid ... </s> <s> Minu teada elab ta Münchenis , Bayeri kuningriigis . " </s> </p>
<p> <s> Doc ei teadnud oma sugupuu ja pärinemise kohta kuigi palju . </s> <s> 1908. aastal oli Doci vanaisa Dietrich von Braun jõudnud Californiasse ja Esimese Maailmasõja päevil vahetanud nime Browniks . </s> <s> Doci isa Ludwig von Braun oli sündinud 1905. aastal New Yorgis , veidi enne seda , kui perekond oli asunud teele uusasunikuna lääneavaruste poole . </s> <s> Too Emmerich võis siis järelikult olla Dietrichi isa või isegi vend ... </s> <s> Aga saksa juured olid Esimesest Maailmasõjast saati Ameerikas üsna ebasoosingus ja oma vanavanaisast polnud Emmett Louis Brown kunagi midagi olulist teadnud . </s> <s> Välja arvatud see ähmane kuuldus , et nagu oleks von Braunide perekond olnud sunnitud Saksamaalt mingite pahanduste tõttu lahkuma . </s> </p>
<p> <s> " Paistab , et mind peetakse tõesti temaks , " lausus Doc . </s> </p>
<p> <s> " Teid võib ükskõik kelleks pidada , " muheles Jules Verne . </s> <s> " Oma isikust te eriti kõneleda ei taha . " </s> </p>
<p> <s> " Teate , " ütles siis Doc ja hingas sügavalt sisse . </s> <s> " Ma mõtlesin teie ettepaneku üle järele . </s> <s> Minu olukorra sarnasus kapten Grantiga viis mind tõepoolest ühele mõttele . </s> <s> Ma pakuks teile üht fantastilist süžeed . </s> <s> See võib esmapilgul tunduda liiga fantastilisena ... aga mul on olnud hea õpetaja . </s> <s> Esmakordselt mõtlesin sellele siis kui sain teada , et olen Prantsusmaal , täiesti võõral maal ja võõraste inimeste seas ning minu lootused koju pääsemiseks on väga väikesed . </s> <s> Siin on kõik nii võõras - rõivastus , toit , kombed ... </s> <s> Ühesõnaga , see viis mind mõttele , nagu ma oleksin sattunud mõnda teise aega . </s> <s> Saate aru , nagu oleksin ma sooritanud ajarännu ja jõudnud minevikku või tulevikku . " </s> </p>
<p> <s> " Huvitav , " elavnes Jules Verne . </s> <s> " Väga huvitav . </s> <s> Rääkige edasi . " </s> </p>
<p> <s> " See oleks lugu mehest , kes leiutab ajamasina , kuid tema reis äpardub , õhupallist ajamasin puruneb ja ta jääb minevikku vangi . </s> <s> Ta otsiks võimalust , kuidas tulevikku on vangistusest teada anda . </s> <s> Kuid kõige huvitavam oleks see , mis juhtuks tema füüsilise kehaga , kui tal õnnestuks korraldada minevikust asjad nii , et ta minevikku üldse ei satu . " </s> </p>
<p> <s> " Tundub kuidagi keerulisena , " arvas Verne . </s> <s> " Aga ma kuulan teid . " </s> </p>
<p> <s> " Kui oleks võimalik rännata ajas , siis kaasneks sellega lugematuid ohte ja paradokse . </s> <s> Samas oleks ju meeletult huvitav teada , kuidas on asjad tulevikus , või kuidas tegelikult midagi ajaloos juhtus . </s> <s> Teaduslikult on sellest reisi küll raske põhjendada . </s> <s> Aga miks mitte fantaseerida ja unistada ? " </s> </p>
<p> <s> " Ka kuule pole võimalik niiviisi lennata , nagu minul , " märkis Jules Verne mõtlikult . </s> </p>
<p> <s> " Igal teadlasel peab olema fantaasiat , " nõustus Doc . </s> <s> " Minu lugu oleks küll täielik bluff füüsikast , ajast , ruumist ja metafüüsikast . </s> <s> Ent Ameerika publikule selline asi meeldiks . </s> <s> Minu loos satuks keegi ameeriklane Prantsusmaale minevikku ... " </s> </p>
<p> <s> Kui Doc oli lõpetanud , vajus kirjanik mõttesse . </s> <s> " Tegelikult on see siiski üpris huvitav . </s> <s> Keegi pole kunagi midagi sellist kirjutanud . </s> <s> Aga ma kardan väga , et monsiuer Hetzel , minu Pariisi kirjastaja , lükkaks sellise asja tagasi . </s> <s> Talle tunduks see liiga julge ja spekulatiivsena . " </s> </p>
<p> <s> " Sellepärast julgengi seda soovitada Ameerika kirjastajatele . " </s> <s> Doc mäletas , et mõne aasta pärast tellib Ameerika ajakirjandusmagnaat Gordon Bennett ajakirjale " Forum " Jules Verne'ilt spetsiaalselt ühe jutu . </s> <s> Kindlasti on see Jules Verne'i loomingu austaja nõus avaldama sellelt Prantsuse korüfeelt midagi enne , kui ta ise oma pakkumiseni jõuab . </s> <s> " See lugu võiks olla väga tehniline , " jätkas ta innukalt . </s> <s> " Võiks sisaldada väga detailse ajamasina kirjelduse , palju tehnilisi termineid ja uusi mõisteid . </s> <s> Õhupallist ajamasin meeldib kindlasti Ameerika lugejale . </s> <s> Eriti Põhjaosariikides on õhupall praegu - pärast Kodusõda - vägagi menukas asjandus . " </s> </p>
<p> <s> " Õhupall-ajamasin , " kordas Jules Verne . </s> <s> " Teate , sellise asja peale poleks ma ise kunagi tulnud . " </s> </p>
<p> <s> Mistõttu ma kõnningi praegu väga õrnal jääl , mõtles Doc . </s> <s> Suur Scott , ma ei taha muuta ulmekirjanduse ajalugu . </s> <s> Aga kui minu plaan õnnestub ja ma sellest ajakontiinumist kaon , siis tulevikus ei saa sellest olema ühtegi jälge . </s> <s> Tuleviku annaalid muutuvad seniks , kuni Marty saab valmis ajamasina ja korraldab nii , et ma 1876. aastasse üldse ei satugi . </s> <s> Mind pole siin olnud ja Jules Verne pole midagi seesugust kirjutanud . </s> <s> Seda on keeruline mõista , aga ometi just nii see toimib . </s> <s> Ta tõusis . </s> </p>
<p> <s> " Sel juhul läheksin ma oma mustandit visandama . </s> <s> Homme hommikuks on see valmis . " </s> </p>
<p> <s> " Oh , aga kiiret ju pole , " viipas Jules Verne käega . </s> <s> " Või on teil homme midagi kavas ? " </s> </p>
<p> <s> " Mul ei ole midagi ... " alustas Doc , kuid vakatas . </s> <s> Jälle meenusid talle need kaks tundmatut ja nende veendumus , et just tema ongi Emmerich von Braun , vend Emmerich . </s> <s> Ja nondel sellidel paistis olevat kaunikestki kiire . </s> <s> 14. november pole enam kaugel , aga Bayreuth on , lubage teile meelde tuletada . </s> <s> Nii et meil on üsna kiire . </s> </p>
<p> <s> " Jah ? " küsis Jules Verne kulme kergitades nähes oma külalise kõhklust . </s> </p>
<p> <s> Nad ootavad mind homme sealsamas , mõtles Doc . </s> <s> Sest et neil on kiire . </s> <s> 14. november ? </s> </p>
<p> <s> " Ega te ei oska öelda , mis toimub 14. novembril Bayreuthis ? " küsis ta kirjanikult . </s> </p>
<p> <s> " Kus kohas ? " </s> </p>
<p> <s> " Bayreuthis . </s> <s> See on Saksamaal , arvan ma . " </s> </p>
<p> <s> " Ah jaa , muidugi . </s> <s> Bayreuth on Bayeri kuningriigis , Müncheni lähedal , aga mis seal võiks toimuda 14. novembril ma tõesti ei tea . " </s> </p>
<p> <s> Aga Doc juba teadis . </s> </p>
<p> <s> Välgunool sähvatas ta mällu ja korraga tuli talle meelde . </s> <s> Kuidas ta üldse võis unustada ? ! </s> <s> Kuidas ta varem ei suutnud kokku viia aastanumbrit ja seda pöördelise tähtsusega sündmust maailma kultuuriajaloos , ei suutnud meenutada oma ebajumala triumfiaastat . </s> <s> Oh , vägev Scott , see on ju 1876. aasta ! </s> </p>
<p> <s> Doc seisis soolasambana ukselävel ja Jules Verne tunnistas teda mureliku pilguga . </s> <s> " Monsiuer Brown , kas midagi juhtus ? " </s> </p>
<p> <s> Oh , ei veel , aga kahe kuu pärast küll , karjatas Doc mõttes . </s> <s> Kuidas see talle ometi varem ei meenunud ! </s> </p>
<p> <s> Bayreuth , 14. - 17. november 1876. </s> <s> Vastvalminud Festspielhausis tuleb esiettekandele Richard Wagneri ooperitetraloogia " Nibelungide sõrmus " . </s> <s> " Das Rheingold " , " Die Walkyrie " , " Siegfried " ja " Die Gotterdämmerung " ... esimest korda need neli geniaalset muusikalist draamat neljal päeval ühe tsüklina ... </s> <s> Dirigeerib Richard Wagner ise , lavastusel on grandioosne menu ja pärast seda pole enam ooper see , mis ta oli . </s> <s> See on muusika , mida kuuldes pole Emmet Louis Brown kunagi suutnud pisaraid tagasi hoida , muusika , mis on teda noorusajast saati innustanud ja pannud mõistma , et ilma kirgede ja ideaalideta pole olemas inimest ja inimese esimene kohus on tunda ja unistada . </s> </p>
<p> <s> Ainult kaks kuud . </s> </p>
<p> <s> Ja küllap Bayreuthis ootab vend Richard samuti . </s> </p>
<p> <s> Vend Richard ? </s> <s> Richard Wagner ? </s> </p>
<p> <s> III </s> </p>
<p> <s> Hill Valley , California </s> </p>
<p> <s> 1885 , 7. september </s> </p>
<p> <s> Ma pole kunagi näinud ajahüpet väljastpoolt , ma ei tea , mis juhtub autoga , kui see kiirendab 88 miilini tunnis , ma ei oska ette kujutada , kuidas see kaob , kas ta jätab endast ka jälgi maha või mitte . </s> <s> Ma tean täpselt , mis juhtub auto sees ja mida ma ise tunnen . </s> </p>
<p> <s> Esimest korda ei tundnud ma midagi , sest ei osanud . </s> <s> Nüüd ma oskan tabada selle jõnksatuse , mis läbib sind silmapilgu vältel jalatallast pealaeni , nagu oleks kerge elektrivool sinust läbi lastus . </s> <s> See pole valus , vaid väike surin ja isegi meeldiv kui sa jõuaksid selle keskenduda . </s> </p>
<p> <s> Läbi esiklaasi näed sa sähvatusi ja kuuled mingit krõksatust . </s> <s> Ma arvan , et see on ajabarjäär , millest auto läbi murrab , kuid jällegi on see liiga lühiajaline , et midagi täpsemalt tunda . </s> </p>
<p> <s> Ma olin valinud ajahüppeks selle sama tühermaa Hill Valley'ist põhjas , kust kulgeb läbi vana maantee , ja mis aegupidi kasvab üle preeriaks . </s> <s> Taamal kõrguvad sikk-sakilised mäed ning silmapiiril pole midagi , mis kinnitaks , et sa oled sattunud teise aega . </s> </p>
<p> <s> Ka 1885. aastal oli siin kõik samamoodi , välja arvatud , et sa pinnast uurides võisid sa autojälgede asemel pigem näha mõnda üksikut kabjajälge ning õhk tundus kuidagi puhtam . </s> <s> Kindlasti oli suurem ka võimalus kohata mõnd indiaanisalka , neid jälitavat ratsaväge või isegi karu . </s> </p>
<p> <s> Ma sõitsin mägedeni , leidsin ühe sopilisema koha , peitsin sinna " Toyota " ja kuhjasin sellele oksarisu . </s> <s> Kamaulflaaž polnud ehk kuigi vajalik - vaevalt siia asustamata paika keegi lähema kümnekonna aasta jooksul juhtub - aga nii tundsin end kindlamalt . </s> </p>
<p> <s> See pole mingi seiklus , Marty , tuletasin endale meelde . </s> <s> Sul on vaja lihtsalt üks sõnum kohale viia ja see on kõik . </s> <s> Ei mingeid duelle , põgenemisi ega tagaajamisi . </s> <s> Sa oled ainult kuller . </s> </p>
<p> <s> Hingasin sügavalt kopsudesse . </s> <s> Metsik lääs tervitas mind kaljutippudes undava tuule ja preeriarohu vaikse sahinaga . </s> <s> Hill Valley'sse oli siit ligi kümme miili kaugusel , pikk astumine ja parem kui sind keegi ei näe , sest jala käis praegu ainult kerjused ja põgenenud vangid . </s> <s> Ma olin nüüd paremini ettevalmistatud kui eelmisel reisil 1885. aastasse . </s> <s> Lisaks Seamus McFly käest saadud pontšole ( mille nostalgiast olin säilitanud ) ja ajakohastele saabastele , oli mul nüüd ka kübar . </s> <s> Koldi ja hobusega oleks mind juba isegi inimeseks peetud . </s> <s> Õnneks polnud mul seda vaja - olen ainult kiirkuller ja ei mingeid seiklusi ! </s> </p>
<p> <s> Hill Valley " Old West Shop " on kena koht , kui sa tead , mida sul vaja on , ja ei taha välja näha nagu rodeo kloun , vaid aus ja ontlik ameeriklane , mida selle all ka ei mõistetaks . </s> </p>
<p> <s> Oli 7. septembri varahommik . </s> <s> Siit kümnekonna miili kaugusel ummikraudteeharu äärsel lagendikul ärkab varsti Clint Eastwood , avastab , et Doci ei ole ja läheb teda Hill Valley'sse otsima . </s> <s> Ta leiab Doci saluunis , kus ta on terve öö pajatanud oma tulevikumeenutusi ja sel hetkel , kui Clint Eastwood sisse astub , teeb Doc selle vea , et joob klaasi viskit . </s> <s> See tema rumalus oleks maksnud meile peaaegu terve tuleviku . </s> <s> Kell kaheksa peab Clint Eastwood maha võiduka duelli Buford Tanneniga , kelle šeriff siis postivankri röövimise eest kinni nabib . </s> <s> Siis me kihutame Dociga raudtee juurde ja kaaperdame Central Pacific Company veduri . </s> <s> Ajakontiinumi säilitamine nõuab oma ohvreid . </s> <s> Kui me mahajäetud raudteeharul vedurit 88 miilini tunni kiirendame ilmub kusagilt Clara . </s> <s> Vedurisse Clarat päästma läinud Doc ei jõua enam ajamasinale , veduri katel plahvatab 2000 kraadi juures . </s> <s> Siiski tõukab vajaliku kiiruse saanud DeLoreani sillale . </s> <s> Et Clarat päästa , peab Doc temaga koos vedurist maha hüppama . </s> <s> Vedur kukub Shonah' kuristikku , auto kaob ja Doc jääb Claraga minevikku . </s> </p>
<p> <s> Ma teadsin , et edasi otsustavad Doc ja Clara sõita pikemale privaatsele väljasõidule ja mitte minna mitmesuguste sündmuste järelkajades kohavasse Hill Valley'sse . </s> <s> Kõik , mis teha tuli , oli jõuda pimeduse saabumise ajaks Doci sepikojani , sinna sisse murda ja jätta talle lauale kiri , mille ma juba tulevikus olin valmis kirjutanud . </s> </p>
<p> <s> Doc , </s> </p>
<p> <s> See olen jälle mina , Marty . </s> <s> Sa ise ütlesid , et tulevikku ei tohi teada ja sellepärast ei räägigi ma sulle sellest . </s> <s> Ainult niipalju pead sa teadma , et kunagi sa korraldad asjad , nii , et mul hädajuhtumi korral oleks võimalus veelkord siia reisida . </s> <s> Sa ise leiad võimaluse , kuidas ja millal ma pean sulle selle sõnumi jätma . </s> <s> Sa pead teadma ainult seda , et 1895. aasta 2. septembril pead sa koju jääma . </s> <s> Ära tee seda , mida sa kavatsesid , mitte mingil juhul ära tee !!! </s> </p>
<p> <s> Sellest peaks piisama , mõtlesin ma . </s> <s> Ainus viis teada , kas kõik on õnnestunud , on see kiri pärale toimetada ja siis kodusesse 1986. aastasse tagasi minna . </s> <s> Kui kõik on korras , siis peaks Clara kiri olema muutunud ja võibolla on see isegi Doci enda kiri . </s> </p>
<p> <s> Muutuma peaks ka õhupallisõidu ja ulmekirjanduse ajalugu , see tähendab muutuma tagasi selliseks , nagu need algselt olid . </s> <s> Ei mingit " petisest " salapärast Emmett Browni , kellele saksa vabamüürlased millegipärast mõõga rindu torkavad ega Jules Verne'i jutustust " Seitsekümmend päeva minevikus ehk tagasi tulevikku " . </s> <s> Seda ajakontiinumi pole kunagi olnud . </s> <s> Üks ajarändude suurim mõistatus on see , mis toimub selles ajaharus , mida on minevikust muudetud . </s> <s> Kuhu see kaob , kuidas hääbub ? </s> <s> Mis juhtus selle 1985. aasta versiooniga , milles jõhkard Biff valitses Hill Valley't ? </s> <s> Mis sai minu emast ? </s> <s> Kuidas näeb välja see hetk , mil olevik muutub , kas seda on võimalik tunda või näha ? </s> <s> Isegi kogenud ajarändur , nagu mina ei tea veel kõike ja ilmselt jääb ka mulle palju igaveseks mõistatuseks . </s> <s> Kui ma lähen tagasi tulevikku , näen muutunud Clara kirja ja veendunud , et Emmett Browni ei tapnud saksa vabamüürlased , siis hävitan ma ajamasina ja lasen ajal kulgeda , nii nagu ta ise paremaks peab . </s> </p>
<p> <s> Surusin kübara kõvemini pähe ja hakkasin astuma . </s> <s> Ma tulen eikusagilt ja lähen eikusagilt , tulen ainult , et üks asi korda ajada ja siis kaon , täpselt nagu mõni vana vesternikangelane . </s> <s> Vilistasin meloodiat filmist " The Good , the Bad and the Ugly " ja meenutasin , et umbes praegu teevad saluunikunded Clint Eastwoodile selgeks , et kui ta Tanneni väljakutset vastu ei võta , saab Clint Eastwoodist Lääne kõigi aegade suurim argpüks . </s> <s> Kella üheksa paiku oleksin ma nagu kuulnud ida poolt mingeid huikeid . </s> <s> Kui silmapiiri teraselt uurisin , nägin taevasse tõusmas mustjashalli suitsujuga . </s> </p>
<p> <s> See olen seal mina ise . </s> <s> Clara andis vedurivilet ja peagi paiskus vedur Shonah' kuristikku , Doc ja Clara aga kadusid heljukrulal Hill Valley poole tagasi . </s> </p>
<p> <s> Minu matk preerias oli üksluine ja tüütu . </s> <s> Pärastlõunal hakkas mind piinama janu , sest tulevikust polnud mul õigus kokat või piima kaasa võtta . </s> <s> Ei mingit plasttaarat aastas 1885 ! </s> <s> Eemalt hakkasid paistma Hill Valley farmerite põllud ja sealt lootsin leida mõne oja või allika . </s> <s> Tee on pikk , aga muud võimalust polnud , ma olin pidanud tulevikus leidma kõrvalise koha , et nende Doci juhiste järgi ehitatud ajaautot katsetada . </s> <s> See oli võtnud ligi 10 päeva ja peamiselt ööd . </s> <s> Mr Fusion ja ajakonnektorid tuli ühendada autoraamiga ning fluss sajast kohast auto elektrisüsteemiga . </s> <s> Ja kui sa ainsaks abivahendiks on saja-aasta vanune jutustus , milles paljud mõisted väga kaudsed ja tuletatud , siis pole see just kõige kergem töö . </s> <s> Aga ma sain hakkama , Marty McFly saab kõigega hakkama . </s> <s> Startisin 1986. aasta 21. septembril kell 6.23 täpselt sinna hetkesse pean ma ka tagasi minema . </s> <s> Kui ma oleksin esiklaasil lahvatanud sähvatuste vahelt korralikult välja näinud , oleksin ma tahtnud näha ennast minevikust naasmas , see oleks mõnevõrra enesekindlust lisanud . </s> </p>
<p> <s> Hill Valley piiridesse jõudsingi umbes siis kui hakkas hämaraks minema ja see sobis . </s> <s> Doci sepikoda asus peaaegu linna keskel ja arvestades Clint Eastwoodi mõningast populaarsust oli parem kui mind keegi ei näe . </s> <s> Mugisin viimase hamburgeri ja kägardasin ümbrispaberi püksitaskusse . </s> <s> Tänavatel jõlkusid sel kellaajal vaid mõned varased joodikud ja valgustuse puudumise tõttu polnud mul äratundmist karta . </s> <s> Astusin kindlal sammul ja hingasin oma kodulinna ajaloo lõhnu - sõnnik , hobusekusi , muda , lõkketoss , kusagil tinistas keegi kitarri . </s> <s> Doci sepikojani jäi veel paar majavahet . </s> <s> Keerasin tänavalt , mida kunagi High Streetiks hakatakse kutsuma keskväljaku poole . </s> <s> Ja jäin seisma . </s> </p>
<p> <s> Neli meest seisid seal , minust kümnekonna sammu kaugusel ja kolmel olid käes laternad . </s> <s> Nad kandsid pikki kollaseid mantleid ja kübaraid ja olid relvastatud vintpüssidega ning nende olekus oli midagi kuidagi väga tuttavat . </s> <s> Neljas mees oli lihtsamas riietuse ja kui ma laternavalguses äkki tema nägu nägin , teadsin , et seda meest olen ma kindlasti näinud . </s> <s> Aga kus , seda ei suutnud ma hetkel meenutada ja ega polnud ka aega . </s> </p>
<p> <s> " Hei , pontšo ! " hüüatas äkki üks mees . </s> <s> " Sina seal , pontšoga ! " </s> </p>
<p> <s> Doci sepikojani polnud kuigi palju maad , kuid jooksmine ei tundud praegu lahendusena . </s> </p>
<p> <s> Astusin ettevaatlikult lähemale . </s> </p>
<p> <s> " Punaseruuduline pontšo , just täpselt ! " ütles too neljas sell kolmele püssimehele . </s> <s> " Väga sarnane . " </s> </p>
<p> <s> Ma hakkasin halba aimama . </s> </p>
<p> <s> " Tule siia , mister , " käsutas mind üks püssimees . </s> <s> " Kes sa selline õige oled ? " </s> </p>
<p> <s> " Ja kes teada tahab ? " nähvasin ma vastu . </s> </p>
<p> <s> " Sa ära targuta siin , poja , " märkis üks mees ähvardavalt . </s> <s> Laternavalguses nägin viivuks ta nägu - karm , habemesse kasvanud , sigarijunn suus . </s> <s> " Mis su nimi on ? " </s> </p>
<p> <s> " Eastwood , " vastasin ma ettevaatlikult . </s> <s> " Clint Eastwood . </s> <s> Ja see on siin linnas üsna tuntud nimi . " </s> </p>
<p> <s> " Sellise lollaka nimega pole kuigi raske tuntud olla , " irvitas teine mees . </s> <s> " Näh ! " </s> </p>
<p> <s> Mulle torgati pihku mingi narts . </s> </p>
<p> <s> " Seo see endale larhvi ette ja kähku ! " </s> </p>
<p> <s> Tundus olevat mõistlik kuuletuda . </s> </p>
<p> <s> " Ja nüüd hüppa , poja , sa hüppa kohe kenasti ja hüüa : " Hei , Doc ! " </s> </p>
<p> <s> " Mida kuradit ... , " alustasin mina , kuid samal hetkel karjatas too neljas sell : " See on tema . </s> <s> Ma vannun , see on tema . </s> <s> See sama pontšo ja sama hääl , võtke ta kinni ! " </s> </p>
<p> <s> Ma ei jõudnud protesteerida ega midagi . </s> <s> Kinnivõtmine tähendas nende meeste jaoks seda , et üks vintpüssi kaba rabas mind kõhtu ja kui ma kööksudes põlvile kukkusin sain kuklasse sellise võmmu , et pilt kadus eest täiesti ära ... </s> </p>
<p> <s> ... </s> </p>
<p> <s> ... </s> </p>
<p> <s> ... viski . </s> </p>
<p> <s> ... kibe vastik maiste vedelik valgus suhu ja ninna . </s> <s> Suu oli seest kuidagi pehme ja lisaks veel mingi imal maitse , põsk paistes . </s> <s> Kael valutas kohutaval kombel , jalad samuti . </s> <s> Oleksin tahtnud oksendada . </s> </p>
<p> <s> " Mister Eastwood tuleb vist teadvusele ; " urahtas keegi . </s> </p>
<p> <s> Ma avasin silmad . </s> </p>
<p> <s> Kulus hetk aega , et üldse millestki aru saada . </s> <s> Lamasin rohu peal , ümberringi oli öö ja minust paari sammu kaugusel põles lõke . </s> <s> Mu jalad olid põlvedest kinni seotud . </s> <s> Minust teisel pool lõket istusid need kolm jõhkardit , neljandat ei paistnud . </s> <s> Neljas oli olnud see , kes oli mu ära tundnud ja samal hetkel tuli mulle meelde , kus ma toda meest näinud olin . </s> <s> Ainult viivuks aga mõned hetked jäävad hästi meelde . </s> <s> See oli olnud minu jaoks üle aasta tagasi , millal Marty McFly oli esimest korda elus veduri kaaperdanud . </s> </p>
<p> <s> " Kus ma olen ? " pomisesin . </s> <s> Ilmselt olid nad mulle kindluse mõttes veel vastu lõugu andnud , rääkida oli valus . </s> <s> Sülitasin viskisegust verd . </s> <s> Need raiped olid mulle viskit näkku lahvatanud . </s> </p>
<p> <s> " Oled , kus sa oled , poja , " mühatas üks mees . </s> <s> " Aga meid huvitab see , kus on teine mees . " </s> </p>
<p> <s> " Vala talle , Nicky , " irvitas teine . </s> <s> " Äkki päästab keelepaelad valla . " </s> </p>
<p> <s> Mul haarati kätest kinni , keegi pigitas kõrisõlmi , ma vist avasin valust suu ja tuline viskirong sööstis kurku . </s> <s> Läkastasin , puristasin , sülitasin sappi ja sain veel ühe võmmu kuklasse , sedapuhku saapaga . </s> <s> Nad naersid . </s> <s> Mingiks ajaks kaotasin taas teadvuse . </s> <s> Kui jälle meelemärkusele tulin , oli enesetunne veelgi sandim . </s> </p>
<p> <s> " Kus su kaaslane on ? " küsiti . </s> </p>
<p> <s> Mulle meenus stseen filmist " The Good , the Bad and the Ugly " , kus Inglisilm oli kõigepealt tolle Inetu vaeseomaks lasknud peksta ja võttis siis Blondie ette . </s> <s> Aga ta teadis , et Blondie ei räägiks talle niikuinii mitte midagi , oleks vait kui haid ja lähekski oma teadmisega hauda , sest ta lihtsalt on selline mees . </s> <s> Ja sellepärast ta tegigi Blondile lihtsa ettepaneku - sa kas tuled kaas ja ütled , kelle haud see on , või ma lasen su maha . </s> </p>
<p> <s> Kahju ainult , et need vennad siin pole filmi näinud . </s> <s> Siis nad teaksid , kuidas Clint Eastwoodiga ümber käia . </s> </p>
<p> <s> " Mis te minust tahate ? " suutsin siiski lõpuks kähistada . </s> </p>
<p> <s> " Ei saanud ikka aru või ? </s> <s> Kus on see teine mees , kes sa Dociks kutsusid , kui te röövisite Central Pacific'u veduri number 131 ? </s> <s> Mis vedurist sai , seda me teame , aga kus see teine mees on , seda tahaks ka teada . " </s> <s> Rääkis habemik , kes paistis nähtavasti olevat nende peamees . </s> </p>
<p> <s> Praegu peaks ma nõudma telefonikõnet advokaadile ja mind vabastataks viivitamatult , kuna politsei on minu vastu vägivalda tarvitanud , mõtlesin . </s> <s> Politsei ? </s> <s> Mis mehed need sellised õige on ? </s> <s> Hill Valley' tolleaegset šeriff Peterist ma mäletasin . </s> </p>
<p> <s> " Kes te olete ? " nõudsin . </s> <s> " Kus on šeriff Strickland ? " </s> </p>
<p> <s> " Sa küsid kuidagi liiga palju , poja , " vastati mulle . </s> <s> " Aga nii pole ilus . " </s> </p>
<p> <s> " Kui me oleme Hill Valleys , siis kehtib siin šeriff Stricklandi jurisdiktsioon . " </s> </p>
<p> <s> Habemik sülitas . </s> <s> " Tead , kuhu šeriff Strickland võib oma jurisdiktsiooni pista . </s> <s> Mõtle hästi järele , kui sa ei taha , et sulle sinna samma vintpüss pistetakse . " </s> </p>
<p> <s> Aga üks teine mees , kõige pikem ja armilise näoga , lausus : " Stricklandi jurisdiktsioon ei laiene raudteele . </s> <s> Aga sina röövisid Central Pacific Company omandi ja hävitasid selle . </s> <s> Central Pacific ei püüa teiesuguseid röövlinägusid mitte mingite sitaste šeriffidega , vaid selle jaoks on Pinkertoni Detektiiviagentuur . </s> <s> Kui sa oled sellest juhuslikult kuulnud , muidugi . " </s> </p>
<p> <s> Juhuslikult ma olin . </s> </p>
<p> <s> Mingi vana foto kuskilt raamatust tuli meelde ... kaks mees poseerivad toetudes , ja nende ees on laip , millele nad jalgu toetavad . </s> <s> " Pinkertonid tabatud rongiröövliga " , oli allkiri . </s> <s> Julmad meetodid ja julmad mehed , aga Lääs oli ka julm . </s> <s> Kohalikud šerifid ei suutnud raudtee- ja postifirmasid aidata , nende asi oli , et saluunides ei paugutataks ja linnades ei varastataks . </s> <s> Pearahakütid , pinkertonid ... neetud , ma oli metsikus läänes ja telefonikõne advokaadile jääb ilmselt ära . </s> </p>
<p> <s> " Sa räägid nüüd ilusasti ära , kes too Doc on ja kes teid palkas , " ütles habemik . </s> </p>
<p> <s> " Palkas ? " </s> </p>
<p> <s> " Mingid farmerid , vean kihla . </s> <s> Maaomanikud , kes ei taha , et raudtee siit läbi läheks , küll me juba teame . </s> <s> Ostavad maid kokku ja lasevad rööpaid üles võtta , palkavad röövleid . </s> <s> Sa meid lollideks , jah ? </s> <s> Et vedureid röövitakse niisama , et neid kuristikku kihutada ? </s> <s> Kuid nendesuguseid kutsutigi , Nicky ? " pöördus ta kolmanda detektiivi poole . </s> </p>
<p> <s> Too oli jässakas , kübara alt ulatuvate heledate juuksesalkude , prillidega ja pures ammu kustunud sigarit . </s> <s> " Vandaalid , " sõnas Nicky . </s> <s> " Ludiidid . </s> <s> Lõhuvad , märatsevad , purustavad . </s> <s> Hoorapojad . " </s> <s> Ta rääkis aeglaselt , madalal häälel , puuris mind ainiti prilliklaaside tagant ja mälus sigarit . </s> </p>
<p> <s> " 21 000 dollarit veduri eest , " märkis habemik . </s> <s> " Kindlustus väänab teist sita ka välja . " </s> </p>
<p> <s> " Enne kui teid üles puuakse , " lisas rõugearmiline . </s> </p>
<p> <s> " Panid tähele , jah - teid . </s> <s> Meile makstakse kahe mehe eest . " </s> </p>
<p> <s> " Ja nimede , " ütles Nicky . </s> <s> " Farmerite . </s> <s> Karjakasvatajate . </s> <s> Maaomanike . </s> <s> Raudteevaenlaste . " </s> </p>
<p> <s> Püüdsin nendega mõistlik olla . </s> <s> " Mingi vedurijuht , ütleb ma kandsin samasugust pontšot kui röövel ja maskis näen ma sarnane välja . </s> <s> Teil pole mingeid tõendeid . </s> <s> Kohtus ei püsi see viit minutitki vastu . " </s> </p>
<p> <s> Nad ei reageerinud üldse . </s> <s> Habemik nokitses noaga küüsi , Nicky segas lõket ja rõugearmiline haigutas . </s> </p>
<p> <s> " Ma pole mingit vedurit röövinud , " proovisin uuesti . </s> <s> " Kas te saate aru , et teil pole mittemingisuguseidki tõendeid ? " </s> </p>
<p> <s> " Millest ta seal patrab , Cam ? " küsis rõugearmiline mõne aja pärast . </s> </p>
<p> <s> " Kohtust , " vastas habemik Cam . </s> </p>
<p> <s> " Mis see on ? " </s> </p>
<p> <s> " Kohtunikud , " ütles Nicky . </s> <s> " Advokaadid . </s> <s> Süüdistajad . </s> <s> Tunnistajad . </s> <s> Enne kui puuakse . " </s> </p>
<p> <s> " Ah see , " ühmas rõugearmiline ja haigutas uuesti . </s> </p>
<p> <s> " Ma olen Clint Eastwood ja Hill Valley's väga tuntud tegelane . </s> <s> Neetud , terve linn võib tunnistada , et sel ajal kui teie vedurit rööviti , oli mul duell Buford Tanneniga . " </s> </p>
<p> <s> " Kus tunnistab ? " küsis rõugearmiline . </s> </p>
<p> <s> " Kohtus , " vastas Nicky . </s> </p>
<p> <s> Aga habemik Cam lausus : " Me pole sulle ju veel öelnudki , mis kell rongi rööviti . " </s> </p>
<p> <s> " Ma ... " tahtsin midagi öelda , aga hammustasin huulde . </s> <s> See oli üsna valus , arvestades , et huuled olid puruks löödud . </s> <s> Me olime Dociga veduri kaaperdanud umbes kell üheksa . </s> <s> Rong jäi raudteele seisma ja meie suunasime veduri vanale haruteele , mis lõppes Shonah' kuristiku juures . </s> </p>
<p> <s> " Te räägite ennast kõik sisse , " jätkas Cam . </s> <s> " Varem või hiljem . " </s> </p>
<p> <s> Ta tõusis , tuli minu juurde , kükitas ja veeretas nuga sõrmede vahel . </s> <s> " Kus teine mees on ? " </s> </p>
<p> <s> Ja kui ma kangekaelselt vaikisin , siis ta märkis hapult : " Sa hakkad niikuinii rääkima . </s> <s> Varem või hiljem . </s> <s> Te kõik hakkate . </s> <s> Hommikuni on sul järelemõtlemisaega . " </s> </p>
<p> <s> Kätest ja jalust seotuna , läbipekstuna ja poomisähvarduste saatel kulgenud õhtu jooksul pole kõige lihtsam ööd veeta . </s> <s> Siiski üritasin sundida end paar tundi niiviisi kägaras magama , sest teadsin , et homme läheb jõudu tarvis . </s> <s> Ma olin praegu väga lähedal sellele , et jälle ajakontiinumi muuta . </s> <s> 1885. aasta ajaloo õiges versioonis - või vähemalt selles , mille ma eelmine kord maha jätsin - pidid need pinkertonid olema samuti linnas käinud , kuid kuna nad nähtavasti kedagi ei leidnud , siis nad lahkusid . </s> <s> Doc oli Claraga ära , ega saanud nuhkidest teada . </s> <s> Nüüd on aga pinkertonid tabanud rongiröövli Clint Eastwoodi ja Hill Valley ajalugu võib väga jõhkralt muutuda . </s> <s> Ja mitte ainult Hill Valley . </s> <s> Doci nime nad mult välja ei pinni , aga siin teab igaüks , et salapärane võõras Clint Eastwood ja sepp Emmett Brown olid kui sukk ja saabas . </s> <s> Oletame , et mind - hmm - puuakse rongiröövi eest ja hiljem nabitakse Doc kaasosalisena samuti kinni ... </s> <s> Tundsin , kuidas südame ümbert tõmbus külmaks . </s> </p>
<p> <s> Kui asjad nii kulgevad , siis on siin üks paras paradoks . </s> <s> Kui mina ja Doc üles puuakse , siis ei saa Doc mulle ajamasina flussi ja sõnumit maha jätta ning vaevalt ka Clara mulle kirjutab . </s> <s> Järelikult ei saa ma üldse siin olla . </s> <s> Kui mind üles puuakse , et saa ma üldse praegu minevikus olla . </s> </p>
<p> <s> Kõige ehtsam paradoks . </s> </p>
<p> <s> Doc polnud mulle kunagi seletanud , mida ajaparadoks tegelikult tähendab . </s> <s> Ta on vihjanud , et ajal peab olema mingi enesealalhoiumehhansim , mis ei lase paradokse sündida ja üks selline mehhanism oleks tööle hakanud koolipeol 1955. aastal , kui ma laval rokkisin . </s> <s> Kui mul poleks siis õnnestunud oma ema ja isa kokku viia , poleks ma saanud üldse sündida ja oleksin lakanud olemast . </s> <s> See oli umbes nagu jäine noapiste südame alla , viivuks olin ma tundnud , käed ei kuula enam sõna , ma ei saanud võtta barre-duure ja maailm mu ümber hakkab haihtuma . </s> <s> Aga siis olid isa George ja ema Lorraine ometi lõpuks suudelnud ja ma olin taas olemas . </s> <s> " Johnny be good " ... </s> </p>
<p> <s> Doci sõnum ja Clara kiri olid mul praegugi kaasas . </s> <s> Põuetaskus . </s> <s> Kui mind ja Doci ähvardaks praegu ülespoomine , siis ajavirvenduseffekt peaks olema neid kirju muutnud . </s> <s> Aga seotud kätega oli seda raske kontrollida . </s> </p>
<p> <s> Ma tegin seda hommikul , kui jalahoop ribide vahele mind äratas . </s> <s> See oli Cam , kes ise järas leiba ja kuivatatud liha . </s> </p>
<p> <s> " Aeg on rääkima hakata , poja ! " </s> </p>
<p> <s> " Siduge mind lahti ! " </s> </p>
<p> <s> Cam jõllitas mind imestunud pilguga . </s> <s> " Äkki tahad hobust ka veel ? " </s> <s> Nad pahvatasid naerma . </s> </p>
<p> <s> " Mul on vaja põõsasse minna . " </s> </p>
<p> <s> Cam mõtles veidi . </s> <s> " Hästi , " porises ta siis . </s> <s> " Tüdrukute asi . </s> <s> See veel puudus , et sa mul siin haisema hakkaksid . " </s> </p>
<p> <s> Nad olid mu loomulikult läbi otsinud ja paar paberilehte põuetaskus polnud muidugi kuigi ohtlikud tundunud . </s> <s> Kui nad neid üldse märganud olid . </s> <s> Mõne üksindushetke jooksul , mis mulle kingiti , jõudsin Clara ja Doci kirjad välja tõmmata ja silmadega neist üle lasta . </s> </p>
<p> <s> Tekst oli alles , aga juba oli see kuluma hakanud , nii et suutsin sõnu vaevu eristada . </s> <s> Virvendusefekt oli tööle asunud . </s> <s> Kui asjad kulgeksid nüüd omasoodu edasi , siis neid kirju poleks , ja poleks ka mind siin , 1885. aasta Hill Valley lähedal metsasalus pinkertonidega maid jagamas . </s> <s> Aga et tekst oli siiski alles ja kuidagi loetav , sai tähendada vaid seda on mul on veel võimalus . </s> <s> Jooksu pista ja põgeneda vaevalt , neil on hobused ja nad pole öö läbi seotud olnud . </s> <s> Mul peab olema mingi võimalus . </s> </p>
<p> <s> Kus on praegu Doc ? </s> </p>
<p> <s> Doc on teele ookeani äärde . </s> <s> Võib-olla tahtis ta näha Los Angelest , mis peaks praegu olema vähetähtis pisike linnake ja mehhiklasi ääreni täis . </s> <s> Igaljuhul on ta kaugel , pole ise veel hädaohus ega saa ka mind aidata . </s> <s> Ajamasin , minu neljarattaveoline , on peidetuna mägedes . </s> <s> Kui ma suudaksin pinkertonid kuidagi sinna meelitada ? </s> <s> Ja siis autosse hüpata ja tagasi tulevikku põgeneda ? </s> <s> Võiksin naasta mõnel sobivamal hetkel ja teadmisega , et nuhke vältida . </s> <s> Mida iganes ma ka ei teeks , ei tohi ma Doci sisse vedada . </s> </p>
<p> <s> Ma ei tohi põgeneda nii , et nad hakkaksid Doci edasi otsima ! </s> <s> Igasugune häda Docile tähendaks ja kannatusi Clarale . </s> <s> Mulle meenus , kuidas nad olid heljukrulal raudteeäärest eemale kulgenud , olin jõudnud neile heita vaid üürikese pilgu kui Delorean mind tagasi tulevikku viis . </s> <s> Nad olid näinud nii armunud , nii kiindunud ja jäägitult teineteise ... </s> </p>
<p> <s> Heljukrula ! </s> </p>
<p> <s> Heljukrula , pagan võtaks ! </s> </p>
<p> <s> Ma olin andnud viimasel hetkel Docile tulevikust pärit heljukrula , et ta saaks päästa Clara kuristikku kihutavast vedurist . </s> <s> Doc ja Clara olid rulal minema lennanud . </s> <s> Kuhu Doc oli rula pannud ? </s> </p>
<p> <s> Ma komberdasin põõsastest pinkertonide juurde tagasi . </s> </p>
<p> <s> " Kuidas meie preilnal nüüd häälepaeltega on ? " irvitas rõugearmiline . </s> <s> " Oleme ehk veidi jutukamad ? " </s> </p>
<p> <s> " Too teine sell , poja ? " nõudis Cam . </s> <s> Nad olid oma hobused valmis seadnud ja Cami sadula külge seotus paljutähenduslik köis näis ootavat mind . </s> </p>
<p> <s> " Too teine sell on surnud , " teatasin ma siis . </s> </p>
<p> <s> " Nonoh , " mühatas Cam . </s> <s> " Sellega on ta pisut kiirustanud või mis ? " </s> </p>
<p> <s> " Ma lasin ta maha , " ütlesin . </s> </p>
<p> <s> See ei paistnud neid üllatavat . </s> <s> Kellegi mahalaskmine oli praeguse aja Californias üsna igapäevane sündmus . </s> </p>
<p> <s> " Lasid maha , " kordas Nicky ja kohendas oma prille . </s> <s> " Koldiga ? </s> <s> Püssiga ? </s> <s> Rindu ? </s> <s> Kõhtu ? </s> <s> Kus kohas . </s> <s> Miks ? " </s> </p>
<p> <s> " Koldiga lasin , " vastasin mina . </s> <s> " Täpselt südamesse . </s> <s> Saagi pärast . " </s> </p>
<p> <s> " Millise saagi ? " küsis Cam kohe . </s> </p>
<p> <s> " Me kavatsesime eile röövida sepp Browni maja , " teatasin . </s> <s> " Pärast seda , kui me olime veduri ära kaaperdanud . </s> <s> Ma olin kuulnud , et sepp Brownil on seal suurem hulk dollareid , " leiutasin käigu pealt . </s> <s> " Aga kui me majja sisse murdsime , hakkas mulle tunduma , et mu sõber ei taha saaki minuga jagada . " </s> </p>
<p> <s> " Kena sõber siis küll , " märkis Cam . </s> <s> " Mis ta nimi muidu oli ? " </s> </p>
<p> <s> " Ronald , " ütlesin ma . </s> <s> " Ronald Reagan . " </s> </p>
<p> <s> " Mingi iirlasenäru , " tähendas rõugearmiline . </s> <s> " Need ei taha kunagi jagada . " </s> </p>
<p> <s> Cam noogutas . </s> <s> " Ja siis ? " küsis ta . </s> </p>
<p> <s> " Siis ma otsisin raha aga ei leidnud . </s> <s> Mõtlesin , et lähen värskendan saluunis mõne viskiga pead ja otsin siis edasi . </s> <s> Aga kuigi kaugele ma ei jõudnud . " </s> </p>
<p> <s> " Ega sa ei jõuagi oma eluga kuigi kaugele , " sõnas Cam . </s> <s> " Mis laibast sai ? " </s> </p>
<p> <s> " Jäi sinna samma vedelema . </s> <s> Ja see raha ka , mis karjapidajaid meile maksid . " </s> </p>
<p> <s> " Sa jätsid rongiröövi eest saadud raha selle selli taskusse , kelle sa maha lasid ? </s> <s> Mis , sa oled lollakas natuke või ? " </s> </p>
<p> <s> " Sepp Brown oli linnast ära sõitnud , " vastasin mina ja üritasin näole manada üleolevat ilmet , just nagu räägiks ma idiootidega . </s> <s> " Ja elusa Reagani taskusse poleks ma raha mitte mingil juhul jätnud . </s> <s> Sellepärast ta õigupoolest elus ei olegi . </s> <s> Pealegi läksin ma ainult korraks saluuni , kust mina pidin teadma , et pinkertonid linnas on . " </s> </p>
<p> <s> " Nii et raha ja laip on ikka veel ... " </s> </p>
<p> <s> " Sepp Browni majas , " vastasin Camile . </s> <s> " Võin teid sinna viia , siis näete isegi , et kõik on puhas tõde . </s> <s> Raha peaks seal majas nüüd üsna palju olema . " </s> </p>
<p> <s> Nad vahetasid omavahel pika pilgu ja paistis , et tasapisi hakkas neile kohale jõudma . </s> <s> Clint Eastwood pakkus neile altkäemaksu . </s> <s> Sest vaevalt ta nii loll oli , et lisaks rongiröövile ilma mingi põhjuseta veel ka mõrva üles tunnistaks . </s> </p>
<p> <s> " Kolti sul küll kaasas ei olnud , " ütles äkki Nicky . </s> </p>
<p> <s> " Šeriff Strickland ei vaata eriti hea pilguga , kui öösel revolvriga ringi kõnnitakse , " teatasin ma . </s> <s> " Ma ei tahtnud mingit pahandust , saate aru . </s> <s> Jätsin koldi sepa majja . " </s> </p>
<p> <s> " Hästi , " urises siis Cam . </s> <s> " Lähme ja vaatame selle maja üle . " </s> </p>
<p> <s> Mind seoti Nicky ruuna sadula külge ja miilijagu maad pidin niiviisi häbistatult Hill Valley'ni astuma . </s> <s> Kirju taskus ei saanud ma vaadata , kuid teadsin niigi , et kui mu plaan ei õnnestu , siis peab ajavirvenduseffekt neilt igasuguse teksti kustutama . </s> <s> Neid kirju pole kunagi olemas olnud ja neid ei saa olemas olla . </s> </p>
<p> <s> Nagu ka Marty McFly'd aastas 1885 ja Doci seal kauges minevikus Prantsusmaal 1876. </s> </p>
<p> <s> IV </s> </p>
<p> <s> Amiéns , Picardie </s> </p>
<p> <s> 1876 , 10. september </s> </p>
<p> <s> " " Tagasi tulevikku " , " ümises Jules Verne mõtlikult kui oli sulgenud Doci käsikirja . </s> <s> " Kõlab päris vahvalt , teate . </s> <s> Aga natuke lühike ja kuivavõitu . </s> <s> Teie lahkel loal lisaksin ma pealkirja midagi pikemat , mõne kokkuvõtlikuma fraasi . </s> <s> Kuidas oleks " Seitsekümmend päeva minevikus ehk tagasi tulevikku ? </s> <s> " " </s> </p>
<p> <s> " Suurpärane ! " hüüatas Doc . </s> <s> " Nii on tõesti parem . " </s> </p>
<p> <s> " Mis faabulasse puutub ... </s> <s> Seda võiks veidi ergutada , laiemaks kirjutada . </s> <s> Aga teil on annet , mister Brown . </s> <s> Ega teil pole kunagi olnud huvi ilukirjandusega tegeleda ? </s> <s> Lugude väljamõtlemine tuleb teil ju kenasti välja . " </s> </p>
<p> <s> " Eks elu õpetab , " pomises Doc punastades . </s> </p>
<p> <s> " Nii et ma kohendaksin veidi . </s> <s> Ja teie nimi peaks kindlasti olema märgitud . </s> <s> Ma ei saa seda enda nime alla avaldada - minu osalus piirduks ju vaid mõne lausega . " </s> </p>
<p> <s> " Mitte mingil juhul ! " vehkis Doc kätega . </s> <s> " Mitte mingil juhul ! </s> <s> Ma pakkusin teile vaid idee , kirjeldasin niiöelda oma kogemusi õhupallis . </s> <s> Teie olete kirjanik ja suur meister - pange see lugu elama ja ilmuma peab see kindlasti teie nime all . " </s> </p>
<p> <s> " Millest selline liigne tagasihoidlikkus ? " </s> </p>
<p> <s> " Teadmine , et mul õnnestus suurele kirjanikule anda idee , on mulle rahulduseks täiesti piisav . " </s> </p>
<p> <s> " Te ei taha ju ometi öelda , et te honorarist keeldute ? " </s> </p>
<p> <s> Doc mõtles hetke . </s> <s> Raha oli tal muidugi tarvis . </s> <s> " Ei , ma ei keeldu , " sõnas ta siis . </s> </p>
<p> <s> " Kena . </s> <s> Ameerikasse pole seda vist mõtet saata prantsuse keeles ? </s> <s> Sellisel juhul ma palun teid see asi inglise keelde ümber panna ning , et teie nimi figureeriks vähemalt tõlkijana . </s> <s> Sobib ? " </s> </p>
<p> <s> See sobis . </s> </p>
<p> <s> " Ahjaa , siis veel see pikk osa , kus kirjeldatakse ajamasinat ... </s> <s> Ehk on see liiga pikk nii lühikese jutu jaoks . " </s> </p>
<p> <s> " Kinnitan teile , et ameeriklastele just selline jutt meeldibki ! " väitis Doc veendunult . </s> </p>
<p> <s> Jules Verne naeratas ja noogutas , šarmantselt ja prantslaslikult . </s> <s> Kuni pärastlõunani töötas ta oma kabinetis . </s> <s> Pärast lõunasööki lehitses Doc raamatukogus käsikirja läbi ja tundis vaid vaimustust . </s> <s> Jutt oli nüüd voolavam , detailidega rikastatud ja sündmustekesksem . </s> <s> Kui see ilmub " Forumis " , ei saa see kunagi Martyl märkamata jääda . </s> <s> Tema isa on ulmekirjanik ja Hill Valley fännid on kindlasti väga uhked , et nende kolkalinn figureerib ulmekirjanduse ajaloos . </s> <s> Homme läheb ümbrik posti ja teele Ameerikasse . </s> <s> Ja siis ... </s> <s> Sel hetkel kui jutt on trükitud , saab tulevik muudetud . </s> <s> Niipalju kui Doc ajast üldse mõistis , pidi see nii olema . </s> <s> Siis saab tema osaks oodata hetke , mil ta olemas olla ei enam ei saa , tema tuleviku mina ei lähe oma õhupalli katsetama ja tema kaob . </s> <s> Ei saa olla ka tema viibimist Jules Verne'i majas ja ei saa olla ka seda üpriski põnevat jutustust . </s> <s> Mis aga saab toimuma on tetraloogia esietendus Bayreuthis . </s> </p>
<p> <s> Õhtupoolikul läks Doc jalutama ning astus mööda juba tuttavat teed " Tuhande Tuvi " kohviku poole . </s> <s> Ta polnudki üllatunud kui leidis , et need kaks eilset salapärast sakslast teda juba ootasid . </s> <s> Sedapuhku käitus Doc enesekindlama , istus kohe nende lauda ja põrnitses neid tehtult kurjal ilmel . </s> </p>
<p> <s> " Nii et te ootate siin Emmerich von Brauni , " mühatas ta lõpuks . </s> </p>
<p> <s> Sakslased jõid peenikestest klaasidest aperetiivi ja piidlesid teda küsival ilmel . </s> </p>
<p> <s> " Hästi , " sõnas siis Doc ja otsustas bluffida nii palju kui annab . </s> <s> Nüüd kui jutustus oli kohe minemas teele Ameerika poole , tundis ta end palju kindlama . </s> <s> " Kuna mul oli Amiéns'is edasilükkamatuid asjatoimetusi , siis olete teie minust ehk sammukese ees . </s> <s> Ma ei pruugi kõiki detaile teada . </s> <s> Kuidas on praegu lood Bayreuthis ? " </s> </p>
<p> <s> Sakslased vahetasid veidi üllatunud pilgu ja siis sõnas George Schmidt : " Lood pole teie põgenemistest saadik karvavõrdki muutunud . </s> <s> Vähemalt need lood , mis puudutavad teie kohustusi . " </s> </p>
<p> <s> " Ja kust te võtate , et ma põgenesin ? " päris Doc külmalt . </s> </p>
<p> <s> " Ärge mängige lolli , " sisistas Schmidt ja pigitas apewretiiviklaasi nii , et sõrmenukid valgeks tõmbusid . </s> <s> " Teie töö on tegemata ja esietendus läheneb . </s> <s> Te kadusite öösel , ei öelnud Meistrile sõnagi , võtsite kaasa kõik oma joonised ja raha ning meil on ka alus arvata , et te olete Wagneriga ülearu avameelne olnud . " </s> </p>
<p> <s> " Vend Richardiga ? " </s> </p>
<p> <s> " Tundub , et teile on ta nüüd rohkem vend kui meile . " </s> </p>
<p> <s> Nii , mõtles Doc . </s> <s> Ikkagi Wagner . </s> <s> Esietendus . </s> <s> " Ma kuulan teid , " sõnas ta nõudlikul häälel . </s> </p>
<p> <s> " Meie peaksime hoopis teie selgitusi kuulama . " </s> </p>
<p> <s> " Värskendage siiski mu mälu . </s> <s> Mulle meeldiks kuulata teiepoolset versiooni . </s> <s> Nii mõndagi on juhtunud ja esialgsed tingimused on mõnevõrra muutunud . " </s> </p>
<p> <s> " Kuulge , Emmerich , ärge ajage udu ! </s> <s> Te teate väga hästi kui oluline see esietendus meile on . </s> <s> Kui te tahate veel raha , siis öelgegi nii , ja te saate seda . </s> <s> Aga karistamata te ei jää , te teate seda väga hästi . </s> <s> Teil peab olema Meistrile neetult hea seletus , et karistamata pääseda , ent praegu on kõige tähtsam , himmeldonnerwetter , see ooper . " </s> </p>
<p> <s> " Raha ? " ümises Doc . </s> <s> " Te olete väga läbinägelikud , härrased . " </s> </p>
<p> <s> Vaevalt oli ta seda öelnud , kui rõugearmiline põuetaskust kõhuka ümbriku tõmbas ja selle aeglaselt Doci poole lükkas . </s> <s> " Meie teada , kulus teil enamus summat õhupalli peale , " lisas ta . </s> <s> " Te maksate tagasi , ja maksate väga kõrget hinda . </s> <s> Kus on muide seadeldised ? </s> <s> Ja joonised ? </s> <s> Me ei leidnud neid kuskilt . " </s> </p>
<p> <s> Doc näppis mõtlikult rahapatakat . </s> <s> Siin peaks olema nüüd olema küllalt , et elada muretult see aeg , kuni ta olematuks muutub . </s> <s> " Kõik on kindlas kohas , " ütles ta . </s> <s> Ja talle hakkas midagi koitma . </s> <s> Emmerich von Braun oli leiutaja , kes elas Bayeris ja tegeles muuhulgas ka mehhaaniliste seadeldistega . </s> <s> Wagneri " Nibelungide sõrmuse " esietendusel oli üheks kõige keerulisemaks tehniliseks detailiks olnud kõiksugused lavakonstruktsioonid , sest maestro oli soovinud oma hiigeltöö ette kande maksimaalsel tehnilisel tasemel . </s> <s> Näiteks Reini voogudes suplevate ja kulda valvavate neitside ujumismasin olevat lavatehnikutele kõvasti peamurdmist valmistanud ... ja uuendusi oli olnud veelgi . </s> <s> On võimalik , et too von Braun , oligi see mees , kes pidi need valmistama . </s> <s> Nähtavasti on ta aga kuhugi kadunud ja lavastus on ohus . </s> <s> Kuna aga tegelikult lavastus toimus , siis ... </s> <s> Doc luksatas . </s> <s> Kaks võimalust . </s> <s> Kas need mehed on eksiteel - no ja mõnes mõttes nad on kindlasti eksiteel - ja Emmerich ehitab palehigis konstruktsioone või siis ... </s> </p>
<p> <s> Või siis olin see tõesti mina , kes need valmis ehitas . </s> </p>
<p> <s> See mõte ei meeldinud Docile sugugi . </s> </p>
<p> <s> " Niisiis , " ütles ta , üritades väga enesekindel välja näha , " te soovite , et ma asuksin tagasiteele Bayreuthi ja ehitaksin valmis need seadeldised " Nibelungide sõrmuse " esietenduse jaoks ? " </s> </p>
<p> <s> " Mitte päris täpselt , " irvitas Schmidt . </s> <s> " Me sooviksime , et te viivitamatult asuksite tagasiteele Bayreuthi ! </s> <s> Lubage siiski küsida , et kui kindlas kohas te hoiate Saatusemasina joonised ? " </s> </p>
<p> <s> Saatusemasina ? </s> <s> Ooperis oli nornidel Saatuseköis , mida nad kudusid Gotterdämmerungi alguses ja mis katkes ... </s> </p>
<p> <s> " Nad on kindlas kohas , " kordas Doc . </s> </p>
<p> <s> " Kas sniiama kindlas ? " </s> <s> Schmidt võttis taskust ühe kaustiku ja viskas selle põlglikul ilme lauale . </s> </p>
<p> <s> Doc põrnitses hetke kausta ja küsis siis : " Kust te selle saite ? " </s> </p>
<p> <s> " Väga hea küsimus . </s> <s> Miks te arvate , et meie käed keiserliku postiteenistuseni ei ulatu ? </s> <s> Loomulikult ei jõudnud see sinna , kuhu see teel oli . " </s> </p>
<p> <s> " Ma olen kindel , et siin peab olema mingi eksitus . " </s> </p>
<p> <s> " See oleks väga meeldiv . </s> <s> Aga mitte meile ei pea te seda seletama . </s> <s> Teid oodatakse ja te teate , kes ootab . </s> <s> Üsna kannatamatult . " </s> </p>
<p> <s> " Vend Richard ? " ütles Doc õnge välja visates . </s> </p>
<p> <s> Kaks sakslast irvitasid . </s> <s> " Enam kui kunagi varem " , sõnas siis rõugearmiline . </s> <s> " Võite selles kindel olla . </s> <s> Tema kibeleb meist kõige rohkem sajandat aastapäeva väärikalt tähistama . </s> <s> Rong Pariisi läheb homme hommikul . </s> <s> Öösel istume ümber Starssburg-Stuttgart liinile . </s> <s> Me ootame teid jaamas . </s> <s> Kell 8.30. </s> <s> Ja ärge unustage , et meie arvamusest sõltub otsus , kas te olete reetnud Adam Weishaupti ürituse või mitte . " </s> </p>
<p> <s> " Ja ei mingeid õhupalle , " lisas Schmidt ähvardavalt . </s> </p>
<p> <s> Nad tõusid ja lahkusid ning kui nad olid nurga taha kadunud haaras Doc kannatamatult laualt kaustiku ja süvenes sellesse . </s> <s> Esimesed lehed olid täidetud peenikese ja raskesti loetava saksakeelse tekstiga , selles oli palju tehnilisi termineid ja väiksemaid joonised , mis kujutasid hammasrataste ülekandeid . </s> <s> Niipalju kui Doc jõudis märgata olid need üsna geniaalsed . </s> <s> Saksa peenmehhaanika parimal tasemel . </s> <s> Ta võis oma esiisa üle uhke olla . </s> <s> Väiksemad hammasrattad panid liikuma suuremad , läbi värviliste peeglite varje heitvad õlilambid . </s> <s> Närviliselt lehitses ta edasi . </s> <s> Saatusemasin - nii seda seadeldist von Braun nimetas - hakkab kellegi " loitsu " abil tööle ja veereb rööbastel üle lava . </s> <s> Sellise vaatemängu mõju , mõtles ta , on ilmselt võimsamgi kui tänapäeva Hollywoodi parimad eriefektid . </s> <s> Kummatigi ei suutnud ta mäletada , et " Nibelungide sõrmuse " esiettekandel midagi säärast näidatud oli . </s> <s> Saatusemasin " võlub " välja koletise Balthurgeiri , luges ta , kuni jõudis sõnani " dünamiit " . </s> <s> Siis märkmed lõppesid . </s> </p>
<p> <s> Doc sulges kaustiku ja tundis külmavärinaid . </s> <s> Ta tellis veel ühe tassi kohvi ja jõi selle ühe sõõmuga ära , enne kui kelner oli jõudnud laua juurest lahkuda . </s> <s> Siis kiirustas ta tagasi Boulevard Longueville majja number 44. </s> </p>
<p> <s> Jules Verne mängis elutoas oma papagoiga . </s> <s> Väike kollase-mustakirju lind oli pärast lendamist laskunud kirjaniku juuksepuhma ega mõelnudki sealt tema pihku hüpata , kust ta kahtlematult puuri tagasi oleks pandud , vaid klammerdus varvastega juustesse ja tuhnis nokaga . </s> </p>
<p> <s> " No kuule , Paganel , " pahandas Jules Verne . </s> <s> " Sa teed mull haiget , aeg on minna küpsist sööma , nii et ole nüüd hea poiss ja ... " </s> </p>
<p> <s> Kui kirjanik nägi uksel seisvat Doci ja eriti tema ilmet , siis lõpetas ta kiirelt linnuga mängimise , tõstis ka kindlalt kuid siiski hellalt oma juustest ja viis ta puuri tagasi . </s> <s> Papagoi klugistas protestist ja lendas pahandades puuris veel veidi ringi , ent süvenes siiski sinna juba valmis pandud küpsisele . </s> </p>
<p> <s> " Te olete rutanud ? " päris kirjanik Doci poole pöördudes . </s> <s> Ta helistas kella ja laskis ülemteenril Bourges'i mineraalvett tuua . </s> </p>
<p> <s> " Ja pean ka homme hommikul ruttama , " sõnas Doc kui oli terve klaasitäie vett alla neelanud . </s> <s> " Sõidan Saksamaale . " </s> </p>
<p> <s> Jules Verne süütas piibu ja trummeldas sõrmedega vastu tammepuust lauda . </s> <s> " Või nii , " ütles ta siis . </s> <s> " Mul on muidugi kahju teist lahkuda , seda enam , et meie koostöö tõotab viljakaks osutuda . </s> <s> Teate , ühelgi kirjanikul pole kunagi ideedepuudust , kuid aeg-ajalt vajame me kõik teatavat värskendust . </s> <s> Midagi sellist , mis suudaks meid panna oma loomingule uue pilguga vaatama ja leidma uusi võimalusi . </s> <s> Tänu teile olen ma oma värskenduse saanud . </s> <s> Ma pole veel vana , kuid päevast päeva vaevab mind tunne , et olen kõik olulise juba ära kirjutanud . </s> <s> Kuu peal on käidud , Maa sees samuti . </s> <s> Kapten Grant on leitud ja ookeanipõhja on Nautilus läbi uurinud , avastanud Atlantise Hispaania kullagaleoonide vrakid . </s> <s> Kapten Nemot ei ole enam . </s> <s> Aafrika sisemaal olen ma läbi Dick Sandi silmade läbi käinud ja kujutanud Indiat ja Hiinat nii , nagu oleks see näinud Phileas Fogg'ile . </s> <s> Olen seigelnud oma raamatutes Austraalias ja Patagoonias ja lõunamere saartel , olen vaadanud maakera viis nädalat õhupallilt ja alles tänu teile saanud aru , kui primitiivne see minu vaade oli . </s> <s> Ma olen uurinud koos kapten Hatterasega läbi Põhja-Jäämere . </s> <s> Olen saatnud teie rahvuskaaslasi saladuslikule saarele , mis on täis võimalusi tsiviliseeritud eluks , kui merehädaliste seas leidus tänapäeva teadust mõistev insener . </s> <s> Ma olen kirjutanud kümneid armastuslugusid , kirjeldanud seda , kuidas mees ja naine teineteist leiavad ja ilma Honorine'ita poleks need sõnad olnud karvavõrdki veenvad , ent teie idee tulevikku jäänud perekonnast on siiski midagi muud kui Mary Granti igatsus ja mure ookeaniavarustele jäänud ida pärast . </s> <s> Ma olen kirjutanud kõigist kohtadest , mida inimene veel ei tunne ja mida teadlased jõudumööda alles tundma õpivad , kuid aeg on midagi sellist , mille peale ma ilma teieta tulnud ei oleks . </s> <s> Olen uurinud minevikku ja kaardistamata paiku , ent kunagi varem pole minu kangelased rännanud ajas ja äkki olen ma mõistnud , et kui veel kuhugi , siis just tulevikku peaksid mu tegelased edaspidi uurima . </s> <s> Ja seda kõike olen ma mõistnud tänu teile ja teie mõtisklustele tuleviku üle . </s> <s> Ma olen ülistanud teaduslikku ja tehnilist progressi , kuid teie olete mind pannud mõtlema , milleni see kõik võib välja viia , teie olete avanud minu silmad inimese ohtlikkusest meid ümbritseva looduse suhtes . </s> <s> Mitte kõik leiutised , mis esialgu võivad tunduda kasulikena , ei pruugi seda olla . </s> <s> Iga uus avastus võib meid viia võimaliku katastroofini . </s> <s> Just selle üle jäin ma täna mõtisklema ja seda kõike ainult tänu teile . " </s> </p>
<p> <s> Doc võdistas õlgu . </s> <s> Ta teadis , et 1876. aastaks oli Jules Verne oma parimad romaanid kirjutanud ja edaspidised ei saavutanud enam eelnenute menu . </s> <s> Ta pöörab oma pilgu tulevikku ja kirjutab tulevikust Maad laastavatest inimese esilekutsutud looduskatastroofidest , manab esile tehniliste leiutiste tõttu tekkinud kataklüsme , langeb anarhistlikesse mõtisklustesse ja pöördub skeptikuks teadusliku progressi suhtes . </s> <s> Oo , võimas Albert , see ei saa ometi olla minu tõttu . </s> <s> Need romaanid kirjutas ta enne , kui ma ajamasina leiutasin ! </s> <s> Aga siis raputas ka salakavalad kahtlusussid endast eemale . </s> <s> Verne kirjutab küll rohkem tulevikust , kuid ei kunagi ajarännust - need loorberid jäävad Herbert Wellsile - ning ainus Doci ja Verne'i kahasse kirjutatud jutustus peab kaduma koos </s> </p>
<p> <s> Doci kadumisega siit ajast ja maailmast . </s> </p>
<p> <s> " Kuid miks siis just Saksamaale ? " päris Jules Verne ja koputas piibu tuhatoosi tühjaks . </s> <s> " Sain teist enne aru , et otsite võimalust Ameerikasse tagasi pöörduda ? " </s> </p>
<p> <s> " Ka kapten Granti ei mindud esmalt otsima Sainte-Helena saarele vaid Patagooniasse , " muigas Doc hapult . </s> </p>
<p> <s> " Aga seda tänu Jacques Paganelile , " täpsustas Jules Verne . </s> <s> " Ma nimetasin oma papagoi selle tegelase järgi just sellepärast , et nad mõlemad on nii püsimatud . " </s> </p>
<p> <s> " Ent kindlasti pole see vahva linnuke nii hajameelne . </s> <s> Minu tagasitee Ameerikasse käib tõepoolest läbi Saksamaa . </s> <s> Mulle ei meeldi see , ent midagi pole parata . </s> <s> Seoses sellega tahtsingi teilt küsida , et kas nimi Adam Weishaupt ütleb teile midagi ? " </s> </p>
<p> <s> Oli juba hilja küsimust tagasi võtta . </s> <s> Nii väga kui ka Doc poleks tahtnud , ei saanud ta enam küsimust tagasi võtta . </s> <s> Ta nägi Jules Verne'i ilmest , et oli kõlavale toonud väga vale nime , eksinud väga rangelt mingi selle maja reegli vastu . </s> </p>
<p> <s> Kirjanik oli just alustanud uuesti piibu toppimist , nüüd tema käsi peatus ja pillas piibu valju kolksatuse saatel lauale . </s> <s> Ometi suutis ta vihagrimassi kuidagi maha suruda . </s> <s> Doc tundis end väga ebamugavalt . </s> </p>
<p> <s> Lõpuks Jules Verne lausus : " Pean tunnistama , et teie suust lootsin ma seda nime küll kõige vähem kuulda . " </s> </p>
<p> <s> " On ta sakslane ? " päris Doc siiski . </s> </p>
<p> <s> " Jah , pagana päralt , muidugi oli ta sakslane . " </s> </p>
<p> <s> " Oli ? " </s> </p>
<p> <s> " Te tahate öelda , et ei tea , et see vandenõulane ja mõtetemürgitaja on ligi kaheksakümmend aastat surnud ? " </s> </p>
<p> <s> " Ei , ma ei teadnud seda , " tunnistas Doc . </s> <s> " Kuulsin tema nime täna esimest korda . " </s> </p>
<p> <s> Kirjanik muutus veelgi süngemaks . </s> <s> " Mind huvitaks väga , mis asjaoludel võis Weishaupti nimi kõlada täna Amiéns'is . " </s> </p>
<p> <s> Doc mõtles hetke ja sai siis aru , et oleks rumal Verne'i eest neid asjaolusid varjata . </s> <s> " See on väga keeruline lugu ja ma ei mõista seda päriselt isegi , " sõnas ta siis . </s> <s> " Siia linna tulid mingid sakslased , kes peavad mind Emmerich von Brauniks , kes näib olevat kadunud või põgenenud . </s> <s> Ilmselt selles eksituses oma osa meie nimede kõlalisel sarnasusel ja teatavatel ühisjoontel välimuses . </s> <s> Need isikud nõudsid tungivalt , et ma läheksin tagasi Bayreuthi , kust ma nende meelest olen põgenenud ja jätkaksin ühte tööd . </s> <s> See töö on kuidagi seoses tolle Weishaupti üritusega ja millegi sajanda aastapäevaga . " </s> </p>
<p> <s> " Ja teie ? " pahvatas Jules Verne . </s> <s> " Ma loodan , et selgitasite neile nende eksitust ja palusite neil viisakalt Prantsusmaa pinnalt lahkuda . " </s> </p>
<p> <s> " Mõnes mõttes küll , " kogeles Doc . </s> </p>
<p> <s> " O mon dieu , te sõidate ju homme Saksamaale , " oigas kirjanik . </s> <s> " Mis vandenõusse te olete lasknud end segada ? ! " </s> </p>
<p> <s> " Vandenõusse ? " </s> </p>
<p> <s> " Jah , loomulikult vandenõusse . </s> <s> Te ei tea , kes oli Weishaupt ? </s> <s> Kas sõna </s> </p>
<p> <s> illuminaat ütleb teile midagi ? </s> <s> Jälle ei ? </s> <s> Seda enam on teil põhjust see paugupealt unustada . </s> <s> Täpselt sada aastat tagasi asutas Ingolstadti kanoonilise õiguse professor Adam Weishaupti illuminaatide salaühingu . </s> <s> Nad rüvetasid Prantsuse filosoofide ideid valgustusest idamaadelt toodud mürkide joomise ja rohtude suitsetamisega ja just see nende mürgiuim tekitaski neis selle niinimetatud valgustuse . </s> <s> Nad olid konspiraatorid ja mõrtsukad , nad tahtsid enda ümber koondada kõiki vaimu ja raha omavaid kõrgeid tegelasi , süstida neile oma " vaimu " ja pürgida uue maailmakorra ja valitsemise poole . </s> <s> Nad tahtsid kukutada kiriku võimu , ent koos sellega ka enamiku Euroopa dünastiaid ja lasta valitseda ainult nende poolt pühitsetud isikutel , kellest enamik - ma kaldun arvama - polnud ei prantslased , sakslased ega inglased . </s> <s> Nende vastu võideldi ja see grupp saadeti vägivaldselt laiali , ent ometi jõudsid nad oma haarmed ajada mitmetesse saksa loožidesse ja tegutsevad varjatult edasi , ikka selle nimel , et oma segapudruga filosoofiast , hermeneutikast , kabalistikast ja teoloogiast mürgitada vabade Euroopa rahvaste ajusid . </s> <s> Nad väidavad end teadvat saladusi , mida nad tegelikult ei tea ja mitte nemad ka pole määratud nende saladuste hoidjaks , nad tahavad rikkuda tasakaalu , mis on püsinud juba tuhat aastat . " </s> </p>
<p> <s> Kirjanik vakatas . </s> <s> Doc ei saanud õieti millestki aru . </s> </p>
<p> <s> " Nii et kuni pole veel hilja , saatke need mehed kuradile ja ärge minge homme Saksamaale , " sõnas Jules Verne end kogudes . </s> <s> " Seda enam kui te tõesti ei ole Emmerich von Braun . " </s> </p>
<p> <s> Doc raputas pead . </s> <s> " Ei , ma ei ole . </s> <s> Aga nüüd , ma kardan , on juba hilja . </s> <s> Von Braun pidi nimelt valmis ehitama konstruktsioonid maestro Richard Wagneri ooperitetraloogiale " Nibelungide sõrmus " , mille esiettekanne on novembris Bayreuthis . </s> <s> Nüüd on need joonised minu käes ja ma usun , et ainuke võimalus asjad jälle korda saada on tõeline Emmerich üles otsida ja need joonised talle tagastada . </s> <s> Sellepärast peangi ma sõitma Bayreuthi . " </s> </p>
<p> <s> Jules Verne süütas piibu , popsis seda mõtlikult ja trummeldas sõrmedega vatsu lauaplaati . </s> <s> " Kui von Braun on Bayreuthist põgenenud , siis miks te lähete teda sinna otsima ? " </s> </p>
<p> <s> " Et asju algusest peale harutama hakata . </s> <s> Pealegi olen ma suur Wagneri loomingu austaja . </s> <s> " Nibelungide sõrmus " on alati olnud minu ... see tähendab , ma olen juba ammu oodanud selle valmimist ega suuda vastu panna kiusatusele külastada - kui selleks avaneb väiksemgi võimalus - selle esiettekannet . " </s> </p>
<p> <s> " Wagner , jajah , Richard Wagner , " pomises Jules Verne . </s> <s> " Me oleme kohtunud , muide . </s> <s> Hästi ammu , 1859. aastal Pariisis . </s> <s> Tema oopereid tabas tõeline fiasko . </s> <s> Ta peaks olema Saksi looži liige , aga tänu sõjale ei hoia me juba ammu enam sidet . </s> <s> Kuid milles võib ometi olla side teie , von Brauni , Wagneri , illuminaatide ja selle ooperi vahel ? </s> <s> Tõeline mõistatus . </s> <s> Kuidas te ütlesite selle nimi olevatki ? </s> <s> " Nibelungide aare ? " </s> <s> Ma nagu oleksin selle kohta midagi lugenud . " </s> </p>
<p> <s> " Sõrmus . </s> <s> " Nibelungide sõrmus " . </s> <s> See on tetraloogia . " </s> </p>
<p> <s> " Tetraloogia ? </s> <s> Ei , kindlasti mitte . </s> <s> See on pentaloogia , jah , nüüd meenub mulle . </s> <s> Sellest kirjutas üks kultuurimagasin , mille tellija ma olen . " </s> </p>
<p> <s> Doc muigas pisut üleolevalt . </s> <s> Tuleb välja , et ikkagi teab tema , ameeriklane kaugest tulevikust Euroopa kultuuriajalugu paremini . </s> <s> " Tetraloogia , " sõnas ta kindlalt . </s> <s> " Neli ooperit - " Reini kuld " , " Valküürid " , " Siegfried " ja " Siegfriedi surm " . </s> </p>
<p> <s> " Kuulge milline vabamüürlane teeb neli ooperit ? </s> <s> Eriti veel see , kes on " Parsifalis " varjatult jutustanud neitsi Maria ja Püha Graali loo ? </s> <s> Nagu pentagrammil on viis tippu , nii nagu koosneb pentagramm kolmest sirklist ja kätkeb endas mehe ja naise iidseid märke , nii kirjutab vabamüürlane viis ooperit . </s> <s> Hei , pidage , mulle tuleb selle viienda nimi isegi meelde - " Balthurgeiri sünd " . </s> <s> Mul on kindlasti see ajakiri siin kusagil olemas . " </s> </p>
<p> <s> Doc hakkas end tundma kuidagi väga ebamugavalt . </s> </p>
<p> <s> Jules Verne napsutas sõrmi ja läks raamaturiiuli juurde . </s> <s> Viivu pärast tuli ta tagasi ja heitis Doci ette ühe ajakirja . </s> </p>
<p> <s> " Lugege ise , viis ooperit , nii nagu ma ütlesin . " </s> </p>
<p> <s> Doc luges ja tundis , kuidas ta peopesad higiseks tõmbuvad . </s> </p>
<p> <s> Meie kirjasaatja Bayreuthist , mis asub Bayeri kuningriigis , annab teada , et hiljuti valminud luksuslikus teatrimajas nimega Festspielhaus teeb kuulus maestro Richard Wagner suure saladuskatte all proove oma uute ooperitega . </s> <s> Neid olla koguni viis ja tulevad nad ettemängimisele viiel päeval järgemööda . </s> <s> " Reini kuld " , " Valküürid " , " Siegfried " , " Siegfriedi surm " ja " Balthurgeiri sünd " on need viis lavastust , mida maestro ise muusikalisteks draamadeks nimetab , ja milles tema taaskord teutooni rahva muistset vägevust ja äravalitust tahab ülistada . </s> <s> Kuuldavasti on Bayeri kuningas Louis II ise oma suured rahad mängu pannud , et tema lemmikhelilooja ja tema uut tüüpi muusikalised draamad väärilise lavastuse saaksid . </s> <s> Meie oleme ju aga üsna skeptilised selle nõndanimetatud muusikalise draama ideoloogilise sõnumi ja kunstilise väärtuse suhtes , sest eks mäletame ju hästi , millise jaheda vastuvõtu osaliseks herr Wagneri lavastused Pariisis said ... </s> </p>
<p> <s> Siin peab olema mingi eksitus , mõtles ta . </s> <s> Kogu maailm ju teab , et neid oopereid oli neli . </s> <s> Kuid põues oli tal kaustik , ja selles mustvalgel Balthurgeiri nimelise olendi joonised . </s> <s> Korraga tundis Doc , et ta ei saa mittemillestki enam aru . </s> <s> Ajakontiinumis oli midagi sassi läinud , ja selle sai põhjustada ainult tema ilmumine siia , 1876. aastasse . </s> <s> Oopereid pidi olema neli , sest mitte keegi polnud ealeski kuulnud midagi viiendast " Nibelungide sõrmuse " tsükli ooperist . </s> </p>
<p> <s> " Te närveerite ? " päris Jules Verne . </s> <s> " Ehk veel veidi vett ? </s> <s> Või üks - kuidas selle nimi nüüd oligi - le hamburger ? " </s> <s> Jules Verne oli tähele pannud selle hakklihast pätsiga kukli kummalist teraapilist mõju oma külalisele . </s> </p>
<p> <s> " Ei , tänan . " </s> </p>
<p> <s> " Te näite üsna murelik . </s> <s> Teate , mis - kui te olete kindlalt otsustanud , et ei soovi jätkata meie koostööd , siis on kõige targem , kui te mitte mingil juhul nende härraste illuminaatidega Saksamaale ei lähe , selline on minu soovitus . </s> <s> Te olete sattunud mingi väga keerulise vandenõu hammasrataste vahele ja ainus võimalus sellest pääseda on jätta kõik sinnapaika ja minna tagasi oma perekonna juurde . " </s> </p>
<p> <s> Doc tõusis . </s> </p>
<p> <s> " Jah , " sõnas ta . </s> <s> " Teil on õigus . " </s> <s> Nende ühine jutustus läheb homme teele Ameerika poole . </s> <s> See lõpetab kõik . </s> <s> Ta ei lähe Bayreuthi . </s> <s> Ta ei lähe " Nibelungide sõrmuse " esietendusele , olgu neid oopereid siis neli või viis . </s> <s> Või vähemalt ta ei lähe enne , kui tal on olnud aega kõik põhjalikult läbi mõelda . </s> <s> Tema ilmumine Amiéns'i on ajakontiinumis midagi põhjalikult segi paisanud ja kui ta nüüd sõidaks Bayreuthi , siis võivad tulemused olla veelgi jahmatavamad . </s> <s> Ei , ta läheb ja otsib mingi vaikse nurgakese , kus ta läheb ja mõtleb ja ootab seda hetke , mil süda hakkab lööke vahele jätma ja ihuliikmed muutuvad läbipaistvaks . </s> <s> Las aeg teeb oma töö , jah , suur Scott , saagu nii . </s> </p>
<p> <s> " Teil on õigus , " kordas Doc . </s> <s> " Ma lähen . </s> <s> Juba täna . " </s> </p>
<p> <s> " Ma loodan siiski meie koostöö jätkumisele . " </s> </p>
<p> <s> " Ma ei taha teid kurvastada , kuid kardan , et see on võimatu . </s> <s> Unustage mind , monsieur Verne , mind pole kunagi olnud . " </s> </p>
<p> <s> " Hämmastav , et üks artikkel võib teile nii mõjuda . " </s> </p>
<p> <s> " See on tõesti väga huvitav artikkel . </s> <s> Kas ma ... " </s> <s> Kas ma koopiat võiksin sellest paluda , oli ta küsida tahtnud , kuid siis meenus talle , et rotaprindi leiutamiseni läheb veel aega . </s> </p>
<p> <s> " Võite selle ajakirja endale jätta kui soovite , " pakkus Jules Verne lahkelt , otsekui oleks külalise mõtteid lugenud . </s> </p>
<p> <s> " Aitäh , " pomises Doc . </s> <s> " Kas täna läheb Amiéns'ist veel mingi rong ? " </s> </p>
<p> <s> " Ainult öine postirong Calais'sse . " </s> </p>
<p> <s> " See sobib . " </s> </p>
<p> <s> Doc oli otsustanud . </s> <s> Ta lahkub juba täna öösel . </s> </p>
<p> <s> " Minu kaarik viib teid jaama . </s> <s> Ja kui need sakslased peaksid siin kusagil teie vastu huvi tundma , siis leidub ka Prantsusmaal mitte vähem võimekamaid vennaskondi . " </s> <s> Jules Verne muigas salapäraselt . </s> <s> " Meie väike revanš Alsace'i eest , miks ka mitte . " </s> </p>
<p> <s> Docil polnud palju pakkida . </s> <s> Öö hakul seisis ta Boulevard Longueville nr. 44 maja hallis , jättis viisakalt jumalaga Honorine Verne'iga , viipas ülemteenrile ja lasi Jules Verne'il end välistrepile saata , mille ees juba ootas kaarik . </s> </p>
<p> <s> " Nii te siis lähete ja võtate kõik oma saladused kaasa , " ohkas kirjanik ja vaatas mõtlikult oma külalist . </s> </p>
<p> <s> Doc kehitas õlgu . </s> <s> Ta tahtis öelda midagi optimistlikku , kuid ei leidnud sõnu . </s> <s> Võib-olla oli üks tema elu unistusi just täitunud , ta oli rääkinud Jules Verne'iga , oli elanud tema majas ning see kuulus kirjanik pidas teda oma sõbraks . </s> </p>
<p> <s> " Hüvasti siis , monsieur Brown . </s> <s> Teate , ma olen teaduseinimene ja usun teadusesse . </s> <s> Usun , et paljud asjad , millest ma kirjutanud olen , saavad tulevikus teoks . " </s> </p>
<p> <s> " Ka mina loodan seda . " </s> </p>
<p> <s> " Teate , milline on olnud kõige suurem teiega seotud mõistatus ? " jätkas Jules Verne . </s> <s> " Teie õhupalli gondlil oli Ameerika Ühendriikide lipu pilt . </s> <s> Lipul oli nelikümmend kaks tähte . </s> <s> Nelikümmend kaks osariiki . </s> <s> Ma ei osanud kuidagi sellele seletust leida , sest alles hiljuti sai ju Colorado kolmekümne kaheksandaks osariigiks . </s> <s> Nüüd on mul vähemalt mingi võti , sest nagu ma ütlesin , usun ma teadusesse . </s> <s> Õnn kaasa , monsiuer Brown , head päralejõudmist ! " </s> </p>
<p> <s> Nad vahetasid tugeva käepigistuse ja siis vuras kaarik öise Amiéns'i munakividest sillutisega tänavate vahele . </s> <s> Tee raudteejaama viis läbi pargi , kus ratastevurin asendus sahinaga . </s> <s> Ehk seepärast ei kuulnudki Doc , et juba Jules Verne'i maja lähedalt neid jälitanud kaks ratsanikku olid hobused traavile sundinud ja lähenesid nüüd kiiresti kaarikule . </s> <s> Kuid pargitee keeras . </s> <s> Kui Doc kurvis kõrvale vaatas , nägi ta taamalt puude vahelt lähenevat kahte musta varju . </s> <s> Hilisöine kappamine vähevalgustatud pargis oli üsna ebatavaline ja tal kulus vaid sekund , et taibata , kes need ratsanikud võisid olla ja mida nad tahtsid . </s> </p>
<p> <s> Doc ajas end kaarikus sirgu ja vaatas tagasi . </s> </p>
<p> <s> " Von Braun ! , " röögatas üks ratsanik . </s> <s> " Reetur ! </s> <s> Põgenik ! " </s> </p>
<p> <s> Ja siis Docil kihvatas sees . </s> <s> Nad võivad teda pidada hädiseks vanameheks aga tema on toime tulnud Liibüa terroristidega , Buford Tanneni jõuguga ja vanal heal lääne kombel kaaperdanud terve veduri . </s> <s> Kähku hüppas ta kutsari kõrvale . </s> </p>
<p> <s> " Ma tänan teid , sõber , aga siin läheb ohtlikuks ja edasi saan ma juba ise . " </s> <s> Kutsar ei jõudnudki protesteerida kui avastas end pehmelt mättalt ja viivu pärast kihutasid temast mööda kaks hobust . </s> <s> Üks ratsanikest hüüdis midagi saksa keeles . </s> </p>
<p> <s> Doc oli aga juba ohjad haaranud . </s> <s> Ta seisis kutsaristmel püsti , hoides ühe käega ohjadest ja andis teisega loomadele piitsa . </s> <s> Kaarik kihutas puujuurtel hüpeldes läbi öise pargi . </s> </p>
<p> <s> See pole esimene kord , mõtles Doc , andis piitsa ja röökis hobustele : " Jehuu , kiiremini , poisid ! " </s> <s> Kaarik sööstis läbi pimeduse ja Doc lootis , et siin on ainult üks tee , mis viib raudteejaama , või vähemalt kuhugi . </s> <s> Ta tundis , kuidas adneraliin ta soontes pulbitseb ja hoidus tagasi vaatamast . </s> <s> Siiski kuulis ta kabjamüdinat , mis iga hetkega lähemale tuli . </s> </p>
<p> <s> Eemalt hakkasid läbi mustavate puudevõrade paistma mingid tuled . </s> <s> See pidi olema raudteejaam . </s> <s> Ent kaks jälitajat lähenesid kiiresti . </s> <s> Neil olid ehtsad ratsahobused , mitte lõbusõiduga harjunud kaarikuhobused . </s> </p>
<p> <s> Doc ei näinud , kuidas üks ratsanik tõmbas tupest mõõga . </s> <s> Ta tegi seda vilunult ja viibutas õhus nagu ehtne ratsaväelane . </s> <s> Veel natuke ja ratsanik jõudis kaarikuga kohati . </s> </p>
<p> <s> " Von Braun ! </s> <s> Teid on surma mõistetud ! " </s> <s> Ja mõõk vihises läbi õhu , lõigates puruks ohjad , mida Doc käes hoidis . </s> <s> Hobused kihutasid omasoodu edasi , kaarik raputas meeletult kui Doc rehmas ratsaniku suunas piitsaga . </s> <s> Ta ei tabanud . </s> <s> Veelkord tõusis mõõk , ja nüüd Doci pea kohale , et reeturit ennast tabada . </s> </p>
<p> <s> Kuid siis kostis ööhämarusest kärgatus , kusagil ees , puudevahel sähvatas midagi . </s> <s> Püstolipaugu raksatus segunes ehmunud hobuste hirnumisega . </s> <s> Ja mõõk , millega Georg Schmidt oli tahtnud Docile surmahoopi anda , lendas kuulist tabatuna tal käest . </s> </p>
<p> <s> V </s> </p>
<p> <s> Hill Valley , California </s> </p>
<p> <s> 1885 , 8. september </s> </p>
<p> <s> Cami püssikaba löögist lendas Doci sepikoja tabalukk ukse küljest ning pinkerton lajatas jalaga ukse lahti . </s> <s> Me seisime neljakesi lävel - mina , Cam , Nicky ja too armilise näoga selle , kelle nimi oli Bill . </s> <s> Varahommikuses Hill Valley's oli meid eemalt seiratud ja üsna tigedate nägudega . </s> <s> Clint Eastwood omas siiski veel mõningat autoriteeti , kuid see ei tähendanud , et keegi oleks julgenud vahele segada . </s> <s> Isegi mister Strickland oli meid eemalt hapu näoga uudistanud , ega protesteerinud kübetki pinkertonide arsenali vastu . </s> <s> Pinkertonidel oli igal ühel vööl kaks kolti ja sadulataskus Winchester 73 , ning mul polnud vähematki põhjust kahelda , et nad neid riistu kasutada oskavad . </s> </p>
<p> <s> Mul oli nälg , kogu keha valutas , seest keeras ja lõug tuikas , köis oli mu käed verele hõõrunud ja janu oli tappev . </s> <s> Mind oli lohistatud nagu koera sepikojani ja kogu see linn oli seda rahulikult pealt vaadanud . </s> <s> Ju ma siis ei olnud enam nende kangelane . </s> </p>
<p> <s> Sama püssikaba , mis luku oli eest löönud , põrutas nüüd mulle vastu selga . </s> </p>
<p> <s> " Mister Eastwood , teie järel , " mökitas Bill naerda . </s> <s> " Oleme preilnaga viisakad , eks poisid . " </s> </p>
<p> <s> Me seisime Doci sepikojas ja Nicky tõmbas ninaga õhku . </s> </p>
<p> <s> " Ei lõhna , " ütles ta siis . </s> </p>
<p> <s> " Misasi sul ei lõhna ? " urises Cam . </s> </p>
<p> <s> " Laip , " vastas Nicky . </s> <s> " Laibahais . </s> <s> Läppunud . </s> <s> Kusine . </s> <s> Sitane . </s> <s> Ei ole . " </s> </p>
<p> <s> " Kus sa ta maha lasid ? " päris Cam . </s> </p>
<p> <s> " Seal taga , " ütlesin . </s> <s> " Kes siis eeskojas inimesi maha laseb ? " </s> </p>
<p> <s> " Ja raha ? " </s> </p>
<p> <s> " Peab otsima . " </s> </p>
<p> <s> Nad sidusid mu käed lahti ja me hakkasime laipa otsima . </s> <s> Viisin neid kõigepealt jäämasina taha , kus väitsin end olevat Ronny Reaganile kuuli südamesse kõmmutanud . </s> <s> Ühtegi laipa me muidugi ei leidnud . </s> <s> Umbes kümne minuti pärast põrnitsesid nad mind vägagi kurjakuulutavate nägudega . </s> </p>
<p> <s> " Pole haisu , pole laipa , " ütles Nicky . </s> <s> " Vana lugu . " </s> </p>
<p> <s> " Siin linnas on väga usinad surnumatjad , " ütlesin mina . </s> <s> " Nad tahtsid mulle juba enne duelli Tanneniga kirtsu valmis teha . </s> <s> Äkki kuulsid paugutamist ja ... " </s> </p>
<p> <s> " Uksel oli lukk ees , " lõikas Cam mu arutluse . </s> </p>
<p> <s> " Sepp võis kellelegi võtme jätta . </s> <s> See keegi kuulis pauku ja tuli vaatama . " </s> </p>
<p> <s> Cam mõtles veidi . </s> <s> " Üsna usutav , " teatas ta siis . </s> <s> " Sa poja oleks võinud ka pinkertoniks hakata . </s> <s> Lausa kahju , et sind üles puuakse . " </s> </p>
<p> <s> " Isegi siis kui me raha leiame ? " </s> </p>
<p> <s> " Seni pole me ei laipa ega raha leidnud . </s> <s> Ja ära unusta , et Central Pacificul on ka üks vedur puudu . " </s> <s> Cam nõksatas peaga Nicky poole . </s> <s> " Mine uuri surnumatjate käest . </s> <s> Me otsime senikaua edasi . " </s> </p>
<p> <s> Ma ei suutnud uskuda , et Doc oli heljukrula Clara juurde jätnud . </s> <s> See oli asi , mida siin ajas ei tohtinud olemas olla ja kindlasti oli ta selle pannud kindlasse kohta , et see hiljem hävitada . </s> <s> Sepikojas oli panipaiku kohutaval hulgal , ükskõik , mis ajas või kohas Doc ei elanud , valitses tema juures paras segadus . </s> <s> Aga rula ei pistnud ta kindlasti kuhugi juhuslikku kohta ... </s> </p>
<p> <s> Ma üritasin olla pinkerton ja ette kujutada , mis siin majas ei võis olla juhtunud . </s> <s> Nad olid tulnud Claraga tagasi , olid vapustatud ja ärevil . </s> <s> Clara oli mõistnud , et Doc on pärit tulevikust ja Doc ise oli armastusest ning teadmisest , et jääb igaveseks elama metsikusse läände üsna ähmi täis . </s> <s> Nad olid kindlasti istunud ... </s> </p>
<p> <s> ... ja Clara oli kohvi keetnud - laual seisid kaks pesemata tassi . </s> </p>
<p> <s> Nii , nad olid rääkinud , tuhat küsimust ja tuhat selgitust , tuhat vannet ja keelitamist . </s> <s> See polnud kindlasti lühike vestlus , sest suur kohvikann seisis veel laual . </s> </p>
<p> <s> Kindlasti oli jutt läinud tuleviku peale ja Doc ( kiidukukk , nagu ta oli ) võis olla midagi demonstreerinud . </s> <s> Rula oli Clara juba näinud ... </s> <s> Ma vaatasin hiiglasliku külmutusmasina poole , mida ka kaks pinkertoni huviga uurisid . </s> <s> Jah , Doc võis olla väga vabalt serveerinud Clarale jääga limonaadi . </s> </p>
<p> <s> Vaatasin ringi ja nägin ühte klaasi laual , kohe kohvikannu taga . </s> </p>
<p> <s> Kena , aga kus on teine klaas ? </s> </p>
<p> <s> Marty , mõtle , kiiresti ! </s> <s> Nicky ei jää kauaks ära ja tema paistab nendest olevat kõige terasem . </s> </p>
<p> <s> Kus on teine klaas ? </s> <s> Ja üleüldse , miks oli Clara jätnud nõud pesemata , hoolikas nagu ta oli ? </s> </p>
<p> <s> Ning siis , kuidagi ebalevalt ja silmanurgast , pöörasin ma pilgu voodi poole . </s> </p>
<p> <s> Nad olid pikalt rääkinud ja siis oli üks limonaadiklaas jäänud lauale ning teine jõudnud öökapile voodi juurde . </s> </p>
<p> <s> Voodi . </s> </p>
<p> <s> Usinat rahaotsijat teeseldes lonkisin ma voodi poole , kükitasin ja lükkasin käe voodi alla . </s> </p>
<p> <s> " Hei , Eastwood ! " hüüdis Cam . </s> <s> " Leidsid midagi või ? " </s> </p>
<p> <s> " Häh , mingi lauajupp ainult , " üritasin ma teeselda pettunud tooni ja viskasin heljukrula põrandale . </s> <s> Pinkertonid vaatasid seda hetkeks ja pöörasid siis taas oma tähelepanu jäämasinale . </s> </p>
<p> <s> Samal hetkel ilmus Nicky ukselävele . </s> <s> Võtsin rula aeglaselt üles ja kobasin selle põhja all oleva stardinupu järele . </s> </p>
<p> <s> " Surnumatjad ei tea midagi ... " hakkas Nicky rääkima . </s> </p>
<p> <s> Ma hüppasin rulale , andsin jalaga hoogu ja haarasin Doci töölaualt mingi torujupi järele . </s> <s> Mul oli loota ehmatusefektile ja see näis toimivat . </s> <s> Stardihetkel nägin ainult enda poole pöörduvaid juhme nägusid . </s> <s> Ukselävi oli kitsas aga , nähes enda poole lendavat vangi </s> </p>
<p> <s> tõmbus Nicky kühmu , ma kostitasin teda torujupi matsuga , mälestuseks ja kahjutasudeks nende võmmude ja viski eest . </s> </p>
<p> <s> " Aitäh viski eest ! " hüüdsin ma talle . </s> </p>
<p> <s> Ta ei jõudnud kolti tõmmata , rula ja mina olime kiiremad . </s> <s> Nägin , kuidas ta ninast ja huultest purskus verd . </s> <s> Nicky vajus põrandale ja Clint Eastwood tuhises heljukrulal vabadusse . </s> </p>
<p> <s> Minu ees oli High Street ja vasakule jäi Courthouse Square . </s> <s> Heljukrula aga ei sõltu sellistest tühisustest , nagu tänavad . </s> <s> Ma keerasin tagahoovide poole , surusin kübara kõvemini pähe ja kihutasin edasi , pidevalt jalaga hoogu andes . </s> </p>
<p> <s> Ma ei tea , millisel põhimõttel see tuleviku imeasi töötab , aga see näib mõistvat kõiki rulataja soove ja seda on juhtida sama lihtne kui tavalist 20. sajandi tänavarula . </s> <s> Tahad kiiremini , anna hoogu juurde , tahad tõusta kõrgemale , siis hüppa ja rula tuleb sinuga kaasa . </s> </p>
<p> <s> Selle aja peale kui pinkertonid võisid toibunud olla , oma hobuste juurde joosta , sadulasse karata ja mind jälitama asuda , olin ma juba jõudnud Courthouse Square taha . </s> <s> Kuulsin revolvrilasku ja hobuste hirnumist . </s> <s> Pinkertonid oli tegevusse asunud . </s> </p>
<p> <s> Ma rulatasin edasi , ma lendasin . </s> <s> Lendasin üle kellegi sigalast , kuulsin ehmunud perenaise hirmukarjatust ja üritasin viisakusest kübarat kergitada . </s> <s> Mind nägid paar inimest , neist üks hiina kuli , kes mulle midagi hüüdis ja ma lehvitasin talle . </s> <s> Vaevalt keegi suutis selles lendavas deemonis ära tunda kangelase Clint Eastwoodi ... </s> <s> Juba tuhisesin ma üle linnaäärsete karjamaade , ees paistis preeria , vabadus ja tulevik . </s> <s> Selja tagant kuulsin ähmaselt pauke ja inimeste hüüdeid . </s> <s> Nad ehk jälitavad mind , kuid ei tea , kuhu ja kuidas ma kadusin . </s> </p>
<p> <s> Lendasin nüüd umbes meetri kõrgusel maapinnast , sest nii paistis rula kõige kiiremini liikuvat . </s> <s> Peaasi , et ma vee kohale ei satuks , vee peal kaotab heljukrula oma energia , ja olgu ma neetud kui ma teaks , miks nad seal tulevikus midagi paremat pole välja mõelnud . </s> <s> Karjamaad lõppesid , siin-seal oli paar oja , kuid ma vuhisesin neist üle , ilma , et vee hukutav mõju rulale tunda oleks olnud . </s> </p>
<p> <s> Preeria . </s> </p>
<p> <s> Taamal mäed , kuhu olin jätnud oma " Toyota " . </s> </p>
<p> <s> Ma olin põgenenud , mul oli õnnestunud põgeneda ja alles nüüd hakkasin hoomama , et mind oli tõesti ähvardanud ülespoomine , et need mehed ei teinud nalja , et nende seljataga oli tõesti olnud võimas raudteekompanii . </s> <s> Pinkertonid polnud Buford Tanneni jõuk , keda oli võimalik hirmutada . </s> <s> Pinkertonid olid ise sellised mehed , kes hirmutasid Buford Tanneni suguseid ; suuresti tänu nendele kollaste mantlitega jõhkarditele oli hakanud suur rongiröövide ajastu mööduma . </s> <s> Rongid läbisid juba väga suuri vahemaid ja raudtee turvameetodid olid aasta aastalt tõhusamaks muutunud . </s> <s> Me polnud kõigele sellele muidugi mõelnud , kui me Dociga oma " teaduslikku eksperimenti " toimetades olime Central Pacificu veduri kuristikku põrutanud . </s> </p>
<p> <s> Paari tunni pärast olin mäestikule üsna lähedale jõudnud ja umbes samal ajal hakkasin tundma et rula hoog väheneb . </s> <s> Ma andsin küll hoogu juurde , proovisin nii ja teisiti , kuid aku , või millele iganes see riist töötas , hakkas tühjaks saama . </s> <s> Lõpuks kostis vaid vaikne undamine ja surin , ning ma kukkusin maha . </s> <s> Heljukrula oli kasutuks muutunud , aga Toyota oli juba päris lähedal , nii et väga ma selle pärast ei muretsenud . </s> <s> Hoopis hullem oli see jälg , mis nendest sündmusest Hill Valley'sse võis maha jääda . </s> <s> Rulalendu polnud küll eriti paljud inimesed näinud , pinkertonid aga olid ... </s> <s> Samas jäin ma mõtlema . </s> <s> Kui pinkertonid lähevad tagasi oma ülemuste juurde ja ütlevad , et võtsid röövli küll kinni aga see põgenes mingi lendava lauajupi peal , siis vaevalt neid pehmelt öeldes kuigi tõsiselt võetakse . </s> <s> Pigem nad mõtlevad mingi muu loo välja , ütlevad , et lasid röövlid maha ja leiavad selle tarbeks paar laipa . </s> <s> Central Pacificuga ei juhtu samuti midagi , aga ma andsin endale samas lubaduse , et kui kunagi rikkaks saan , siis ostan kahjutasuks nende aktsiaid . </s> </p>
<p> <s> Ja Doc ning rula kadumine pole samuti probleem . </s> <s> Ma olen nüüd hoolikam , tunnen varitsevad ohtu , hüppan " Toyotasse " ja tulen tagasi veidike varem kui pinkertonid oma uurimist toimetavad . </s> <s> Küllap Doc taipab isegi , et ma võtsin rula tulevikku kaasa ja on selle eest ehk isegi tänulik . </s> </p>
<p> <s> Ma leidsin preerialiivas oma eilehommikused jäljed ja segilöödud huultest hoolimata suutsin isegi Clint Eastwoodi meloodiat vilistada . </s> </p>
<p> <s> Ja siis - kui ma ühest kaljulõhest üle ronisin - märkasin kaugel tolmupilve . </s> </p>
<p> <s> Tegelikult ei olnudki see väga kaugel . </s> </p>
<p> <s> Ja see nägi välja umbes nagu kolm galopeerivat ratsanikku . </s> </p>
<p> <s> Mida pinkertonid polnud ka lendavast lauajupist arvanud , olid nad mind jälitama asunud ja sellelt kauguselt võisid nad mind juba näha . </s> <s> " Toyotani " jäi umbes sada jardi . </s> <s> Mis siis ikka - metsiku lääne detektiivid näevad lisaks heljukrulale täna ka ajaautot . </s> <s> Ma lisasin sammu . </s> <s> Igal juhul jõuan mina enne " Toyotani " kui nemad minuni . </s> </p>
<p> <s> Peagi nägin juba okstega kinni kaetud kuhilat , mille alt helkles musta metalli . </s> <s> Minu ustav džiip ! </s> <s> Juba ma jooksin , jõudsin autoni , kuhjasin oksarisu eemale , juba puutus mu käsi ukselinki . </s> <s> Vaatasin üle õla pinkertonide poole ja ilmselt oli mu näol võidurõõmus naeratus . </s> </p>
<p> <s> Pinkertonid olid peatunud . </s> <s> Ju siis oli kummalise masina nägemine neid mõtlema pannud . </s> </p>
<p> <s> Hüppasin autosse . </s> <s> Võti oli ees , keerasin süüdet ja metsiku lääne mägede vahel prahvatas võimas automootor möirgama . </s> <s> Raiusin sisse tagumise käigu , vaatasin tagapeeglisse . </s> </p>
<p> <s> Ja siis ma mõistsin . </s> </p>
<p> <s> Nicky kandis prille ja Nickyl oli see kuulus Winchester 73 , " Püss , mis vallutas lääne " , aga nii hakatakse seda kutsuma alles järgmisel sajandil . </s> <s> " The Good , the Bad and the Ugly " Clint Eastwood oli pearahakütina tööd teinud Kodusõja ajal , alles 1873.aastal ilmus too kuulus Winchester müüki ja väga kahtlane , kas ta sellise vahemaa tagant , nagu filmis oli , oleks ikka suutnud poomisköit nii täpselt tabada . </s> <s> Need vanemad püssid polnud kuigi täpsed . </s> </p>
<p> <s> Nicky oli neil snaiper . </s> </p>
<p> <s> Ta oli sadulast maha tulnud , Cam ja Bill temast veidi eemale läinud ja nüüd Nicky sihtis . </s> <s> Ma ei ta , kas ta minu kukalt nägi või mida ta täpselt sihtis , aga ma ei kavatsenud ootama jääda , et teada saada . </s> <s> Põrgusse ! </s> <s> Vahemaa on ikkagi piisavalt suur ja ka 73-nda Winchetser polnud mingi eriline snaiperipüss . </s> </p>
<p> <s> " Toyota " võttis jõnksatades kohalt . </s> <s> Lasku ma ei kuulnud , ma kuulsin klirinat , kui tagaklaas purunes ja kuulsin tuhmi matsatust , kui kuul kõrval esiistmesse tungis . </s> </p>
<p> <s> Neetud ! </s> <s> Mitte ainult bensiinipaaki ! </s> </p>
<p> <s> Lõin pea vastu lage , kui auto üle juurikate ja kivide tagurdas . </s> <s> Ma nagu mäletasin , et Winchester 73 üks suur eelis oli olnud selle tulistamiskiirus . </s> <s> Detaile ma ei mäletanud aga lootsin , et enne järgmist lasku jõuan vähemalt tasasemale preeriapinnale ja saan hakata kiirendama 88 miilini tunnis ... </s> </p>
<p> <s> Winchester 73 võis väga kiiresti tulistada . </s> <s> Või oli Nicky erakordselt osav laskur . </s> </p>
<p> <s> Järgmine kuul tabas pagasiruumi , ma lausa tundsin seda lööki . </s> <s> Nad ei karda möirgavat džiipi , käis mu peast läbi , nad on raevus nagu tigedad herilased ja võitlevad ükskõik kelle ja millega . </s> <s> Ja tegelikult miks nad peakski kartma ? </s> <s> Ka raudtee jääb lääne kolkakohtadele veel mitmeks kümnendiks kaugelolevaks ja hirmuäratavaks fenomeniks , nad võisid rula ja džiipi pidada lihtsalt mingiks uueks tehnikasaavutuseks millega nad ei tahtnud rohkem tegemist teha , et oma põgenik kätte saada . </s> <s> Ja kui nad tabavad kummi või bensiinipaaki , siis nad saavadki . </s> </p>
<p> <s> Järgmine lask purustas vasakpoolse peegli ja kriipis kapotti . </s> <s> Paar tolli kõrvale , ja ma oleksin pihta saanud . </s> <s> Tegin autoga peaaegu täiusliku L-pöörde , rammisin sisse esimese käigu , liiva ja kivikesi paiskus rataste alt , edasi ! </s> <s> Neljarattaveoline versus Winchester . </s> <s> Ma lootsin , et sajand tehnilist progressi veab mind välja . </s> </p>
<p> <s> Silmanurgast nägin , et Nicky laadis aga Cam ja Bill kappasid minu poole ja olid revolvrid välja tõmmanud . </s> <s> Tabamiseks oli vahemaa aga liialt suur ning " Toyota " on nende kronudest kiirem . </s> </p>
<p> <s> Nicky tulistas veelkord . </s> <s> Nüüd kuulsin ma pauku ja hetk hiljem tabamust vasakpoolsesse külge , lisaks matsatusele kostis mingit sisinat ja nagu väikest plahvatust , tõusis tossu . </s> <s> Neetud ! </s> <s> Pagana hirvekütt ! </s> <s> Clint Eastwood alles näitab teile kuidas tema " Toyotat " segi lasta . </s> </p>
<p> <s> Kiirus oli nüüd üle 20 miili tunnis , kolmas käik , nad jäid must kaugemale aga ometi tabas Nicky veel kuhugi kapoti alla , ma lausa tundsin , kuidas auto elektrisüsteemist käis äkki sähvatus läbi . </s> <s> Surusin gaasipedaali , kiirus kasvas . </s> <s> Tagapeeglist nägin , et nüüd piitsutasid nad kõik kolmekesi oma hobuseid . </s> <s> No mis siis ikka pinkertonid , eks näeme , kuidas teie loomad 88 miili tunnis ajavad . </s> <s> Rammisin neljanda käigu sisse ja sirutasin parema käe ajanavigaatori poole . </s> <s> Hetkel nägi see välja nii : </s> </p>
<p> <s> SIHTPUNKTI AEG : KUUPÄEVAASTATUNDMINUTSEPTEMBER718850615 </s> </p>
<p> <s> PRAEGUNE AEG : KUUPÄEVAASTATUNDMINUTSEPTEMBER818850615 </s> </p>
<p> <s> VIIMASE LAHKUMISE AEG : KUUPÄEVAASTATUNDMINUTJUULI2119860623 </s> </p>
<p> <s> Kõik mu liigesed valutasid , ma olin läbipekstud ja näljane . </s> <s> Kui sul on ajamasin , siis tuleb mõelda neljadimensiooniliselt . </s> <s> Kõigepealt hüppan ma koju , 1985. aastasse , ravin end veidi , pesen , söön kaks hamburgeri ja joon vähemalt kaks liitrit piima . </s> <s> Ja siis , siis tulen ma tagasi , kui neid pinkertone Hill Valley vahel veel luusimas ei ole , paar tundi varem peaks piisama . </s> </p>
<p> <s> 60 miili tunnis . </s> <s> Pinkertonid jäid maha . </s> <s> Nad paugutasid mulle järele , kuid ükski kuul ei küündinud enam kiirendava " Toyotani " . </s> <s> Nägin , kuidas nad seisma jäid . </s> <s> Kui vaatasin aga ette nägin , et ma kihutan otse mingi järjekordse kuristiku või kaljulõhe suunas . </s> <s> Kiirus jõudis 65 miilini tunnis ja tundus , et ma peaks jõudma enne kuristikku hüpata tagasi tulevikku . </s> <s> Ja siis pean ma kohe pidurdama , et mitte tulevikus kuristikku põrutada . </s> </p>
<p> <s> Jah , ma muudan nii jälle ajakontiinumi , aga see on tühine muutus . </s> </p>
<p> <s> Oli originaalajaharu number 1 , milles mina minevikku tagasi ei läinud ja milles pinkertonid oli Hill Valley'is tühja tuult taga ajanud ning mis lõpuks selleni , et Doc mõrvati 1876 Prantsusmaal . </s> <s> Oli ajaharu number 2 - see , milles ma hetkel olin - milles minu katse Doci hoiatada nurjub , ja millest ma kohe põgenen . </s> <s> Ja tuleb ajaharu number 3 , milles Marty jätab edukalt oma sõnumi maha ja milles sündmused kulgevad edasi identselt ajaharuga number 1. </s> <s> Seega ei muuda ma tegelikult midagi , seda ajaharu , kus ma praegu olen , ei saa enam olema . </s> <s> Ma mäletan ähmaselt mingeid Doci sõnu kvantfüüsikast , mis ajaharude olemasolu teaduslikult suudab seletada ... tegelikult on ainult üks ajaharu korraga . </s> <s> Kui minevik muutub , muutub ka reaalsus ja inimesed seda ei mäleta . </s> <s> Sellepärast võisimegi me meelemärkuse kaotanud Jenniferi jätta sellesse 1985. aastasse , kus Biff Tannen oli rikkaks saanud ja minu isa mõrvanud . </s> <s> Me pidime vaid selles ajaharus minema tagasi minevikku ja spordialmanahhi tagasi pätsama , ning Jennifer tuli teadvusele õiges 1985-ndas . </s> <s> Nii - või umbes nii see käib . </s> <s> Igaljuhul polnud see praegu oluline . </s> <s> Tähtis on saada asjad rööpasse selles ajaharus , milles sa kunagi teele asusid . </s> </p>
<p> <s> 70 miili tunnis . </s> <s> Ma sean navigaatori hetk hilisemasse aega , milles ma 1885. aastasse teele asusin . </s> <s> Heal juhul näen oma džiibi lahkumist metsikusse läände , ravitsen end , söön , pesen ja siis ajan asjad korda . </s> <s> Nii et 1985. aasta , 21. juuli , kell 6.25 varahommikul . </s> <s> Pidin vaid viimase lahkumise numbrid navigaatori esimesse lahtrisse toksima . </s> <s> Klaviatuur , millelt seda teha sai , asus käigukangi taga . </s> <s> Ajasuuna määramise oli Doc väga lihtsaks teinud . </s> <s> Isegi liiga lihtsaks , sest isegi vana kõlupea Biff oli sellega hakkama saanud . </s> </p>
<p> <s> Tuli ainult klaviatuurilt sisestada sihtpunkti aeg ja jõuda kiiruseni 88 miili tunnis . </s> <s> Iga positsiooni jaoks vastav arv klahve , millelt sai numbreid muuta suuremaks ja väiksemaks . </s> <s> Kõik . </s> <s> Lapsemäng . </s> </p>
<p> <s> 80 miili tunnis , kuristik oli juba lähemal . </s> </p>
<p> <s> Ma sirutasin käe välja ja vajutasin klahvile , mis muudab kuud . </s> <s> Kiiresti klõbistades valisin juuli . </s> <s> Siis päev - kahekümne esimene . </s> <s> Kuid kui ma olin päeva sisestanud , sain ma klaviatuurilt elektrilöögi , kostis mingi vastik sisin ja kärsanud plastmassi lõhn täitis äkki salongi . </s> <s> Neetud ! </s> <s> Aga vähemalt kuupäev oli paigas . </s> <s> Läksin aasta kallale . </s> <s> 1885 tuli kiiresti muuta 1986-ks . </s> <s> Hakkasin suuremaid aastanumbreid valima . </s> <s> Käis klõpsatus , aga aasta ei muutunud . </s> <s> Displei näitas endiselt 1885. </s> <s> Vajutasin kõvemini , ja siis veel mitu korda . </s> <s> Ikka mitte midagi . </s> </p>
<p> <s> 82 miili tunnis , auto raputas hirmsasti . </s> <s> Kui ma veel üks kord aastaklahvi vajutasin , kostus juba palju valjem sisin ning kärsahaisu tuli kõvasti juurde . </s> <s> Peksin meeleheitlikult klahvi , kuid aastanumber ei muutunud . </s> <s> Ma kas olin ise ajakonnektorid valesti ühendanud või oli Nicky tabanud kapoti all mingeid olulisi seadeldisi . </s> <s> Fluss asus ju auto tagaistmel , kuid ajanavigaatorisse jooksid kokku ka ühendused jõuülekandelt , mis tegelikult signaali kiirusest flussi viisidki . </s> </p>
<p> <s> Nende ühendamisega olin ma kõige rohkem vaeva näinud . </s> </p>
<p> <s> Kuid ükskõik kui mitu korda ma vajutasin , aastanumber sellest suuremaks ei muutunud . </s> <s> Ma proovisin siis teist klahvi , väiksemaid numbreid minevikku . </s> <s> Käis plaksatus , sain jälle kerge elektrilöögi , kogu navigaator välgutas tulesid . </s> <s> Klõbistasin sellest hoolimata klahve , kuid sajandit ma muuta ei suutnud . </s> <s> Ka kümnendit mitte . </s> <s> Ainus , mis reageeris oli üksikaasta . </s> <s> Tänu Nicky snaiperitabamustele sain ma valida ainult 1872. , 1873. , ja 1874. aasta vahel . </s> <s> Kusjuures need aastad olid kõik " töökorras " , see tähendab kui ma valisin suunaaastaks 1873 , siis sain ma ka seda suuremaks muuta , tulevikku valida , kuid ainult 1876. aastani . </s> </p>
<p> <s> Olgu tuhat korda neetud see Winchester ! </s> </p>
<p> <s> Kinni pidada polnud enam võimalik , et konnektorite ühendusi parandada . </s> <s> Pinkertonid teeksid minust sõelapõhja . </s> </p>
<p> <s> 86 miili tunnis . </s> </p>
<p> <s> Navigaator näitas : </s> </p>
<p> <s> SIHTPUNKTI AEG : KUUPÄEVAASTATUNDMINUTSEPTEMBER718730615 </s> </p>
<p> <s> Ja siis see tuttav jõnksatus , surin , sähvatused esiklaasil , hetkeline pimedus . </s> </p>
<p> <s> VI </s> </p>
<p> <s> San Joaquini maakond ; California </s> </p>
<p> <s> 1873 , 21. oktoober </s> </p>
<p> <s> Oma esimesed dollarid läänes teenisin ma McCormacki karja läbi Susana Soledad Passi ajades . </s> <s> Need olid ilmselt olnud yampalsi indiaanlaste salgad , kes olid kadunud lehma jälitanud vana kauboi Jacobsi kinni võtnud , teda lõkkel piinanud ja lõpuks veel elusalt mehelt skalbi maha võtnud . </s> <s> Koidikul olid nad edasi liikunud ja jätnud Jacobsi surema . </s> <s> Mina leidsin tema laiba . </s> <s> Ja siis leidsid kauboid mind . </s> </p>
<p> <s> Nad andsid mulle süüa . </s> </p>
<p> <s> Nad päästsid minu elu . </s> </p>
<p> <s> Siis saingi ma teada , et olen maakonnas , mida nimetatakse San Joaquiniks , et põhjapool ehitatakse raudteed ja et üksi , ilma relva ja hobusteta hulguvad siin ainult püstihullud või põgenenud orjad . </s> </p>
<p> <s> Neid olid kümme meest , viis mehhiklast , kaks neegrit ja kolm valget , Bill Carlsen oli nende peamees aga nad ei sarnanenud ühelegi kauboile , keda ma filmides näinud olin , aga sellest olin ma juba tuleviku Hill Valley's aru saanud . </s> </p>
<p> <s> Kust ma tulen ? </s> </p>
<p> <s> Hill Valley'st . </s> </p>
<p> <s> See on kuradima pikk maa . </s> </p>
<p> <s> Mu hobune kõnges tee peal . </s> </p>
<p> <s> Ja kuhu sa lähed ? </s> </p>
<p> <s> San Franciscosse . </s> </p>
<p> <s> See on neetult kuradima pikk maa . </s> </p>
<p> <s> Ma tean . </s> </p>
<p> <s> Ja mis su nimi on ? </s> </p>
<p> <s> Clint . </s> <s> Clint Eastwood . </s> </p>
<p> <s> Nad ei öelnud , et see on üks pagana lollakas nimi . </s> <s> Nad ei rääkinud üldse palju . </s> <s> Nad andsid mulle juua ja soolatud loomalihast , punastest ubadest ja maisist keedetud hautist . </s> <s> Selles polnud soola aga see maitses kümme korda paremini kui kümme Burger Kingi . </s> <s> See maitses tuhandeid korda paremini kui toored jäneseliha , toored munad ja mingid juurikad , mida ma oli vahepeal söönud . </s> </p>
<p> <s> Kui ma Jacobsi asemele tulen , võib vana McCormack mulle maksta kuu eest nelikümmend dollarit . </s> <s> Neil oli asendusmeest vaja . </s> <s> Ma olin nõus . </s> </p>
<p> <s> Vähemalt ei pea ma saapapaeltest tehtud püünisega jäneseid püüdma ja neid mutrivõtmega surnuks peksma . </s> <s> Ja sööma . </s> <s> Neil oli vett , nad teadis allikakohti . </s> <s> Ilma nende kauboideta oleks Clint Eastwood preerias surnud . </s> </p>
<p> <s> Järgmise kuu olin ma kauboi . </s> </p>
<p> <s> See oli kuiv , tolmune , verine , üksluine ja raske elu . </s> <s> See oli hoopis midagi muud kui filmides . </s> <s> See oli neetult vastikult midagi muud . </s> <s> McCormacki karjad olid suveks aetud lääne poole Susana Soledadi rohumaadele ja nüüd viisid mehed neid tagasi . </s> <s> Lääneranniku linnades maksti sügisel loomaliha eest head hinda . </s> <s> Ma ei osanud käsitleda lassot , ja ratsutasin ma ka viletsalt , tegelikult ma isegi kartsin lehmi . </s> <s> Aga ma õppisin ja päris hästi . </s> <s> See oli ainuke võimalus ellu jääda . </s> <s> Paar korda ründasid meid indiaanlased . </s> <s> Parim kaitse nende vastu oli kogupauk üheteistkümnest vintpüssist . </s> <s> Winchester 73-e neil veel polnud , selle asemel aga Sharp 50 , parim piisonijahirelv ja see kaalus laadimata ligi kuusteist naela . </s> <s> Nad õpetasid mind seda kasutama ja ma tapsin kolm indiaanlast . </s> <s> Pärast paari kogupauku tegid indiaanlased veel mõne tiiru ja kihutasid siis huilates minema . </s> <s> Ma keeldusin tapetutelt skalpe võtmast , Bill Carlsen tegi seda minu asemel . </s> <s> Limas Ranchi marssal maksab skalpide eest head hinda . </s> </p>
<p> <s> Nad rääkisid pidevalt naistest ja mida nad nendega Limas Ranchi lõbumajas teevad kui ükskord tagasi jõuavad . </s> <s> Nende juttude järgi ei jäänuks Limas Ranchi lõbumajast kivi kivi peale , sest nad kavatsesid selle risti ja põiki läbi keppida . </s> <s> Kuna aga hoorad olid veel Limas Ranchi , siis tegid nad seda öösiti omavahel ja üks neeger , kes oli seda varem tapetud Jacobsiga teinud , arvas , et nüüd peaks mina tema asemele astuma . </s> <s> Ta oli oma kabuurivöö lahti teinud ja maha visanud , ma haarasin ta revolvri ja lasin tal kõrva peast . </s> <s> Ma ütlesin , et olen kihlatud . </s> <s> Keegi ei teinud sellest suuremat numbrit . </s> <s> See oli meie omavaheline asi . </s> <s> Ma ei saanudki nende aukoodeksist aru enne Limas Ranchi . </s> </p>
<p> <s> Edasine tee möödus ilma viperusteta kui mitte arvestada , et ühel ööl kadus üks meie hobune . </s> <s> See oli varuhobune ja keegi jalameheks ei jäänud , ent siiski oli juhtum kummaline . </s> <s> Hobused olid kõik seotud ja võõra ilmumine tabuni keskele oleks pidanud neid panema vähemalt häält tegema . </s> <s> Hobune oli lahti seotud ja temaga minema ratsutatud - jäljed olid näha . </s> </p>
<p> <s> Limas Ranch . </s> </p>
<p> <s> Ma ei teadnud , kas sellenimeline koht on tuleviku Californias alles või mitte . </s> <s> Parem kui ei oleks . </s> <s> Limas Ranch oli haisev ja räpane urgas , mille tänavad olid lehmakarjadest pori- ja sõnnikumülkaks tallatud . </s> <s> See polnud Hollywoodi kena ja stiilne vesternilinn , ehkki šeriff , Wells Fargo kontor , kolm saluuni ja viis lõbumaja olid olemas . </s> <s> Kauboisid vooris sinna igast ilmakaarest , karjaomanikud maksid neile raha ja seda kulutati kevadeni saluunides ja lõbumajades . </s> <s> Juhtus , et mindi tülli ja paugutati revolvreid . </s> <s> Minu Limas Ranchis oleku ajal tapeti kuus meest ja kohalikku šeriffi ei paistnud see eriti huvitavat . </s> <s> Kauboid olid võõrad , mujalt tulnud , mitte Limas Ranchi kodanikud . </s> <s> Šeriff vaatas , et kõik maksaksid oma arveid ega ei varastaks . </s> <s> Kauboide omavahelised arveteklaarimised polnud tema asi . </s> <s> Vähemalt pooled kuuest tapetust olid nii purjus , et nad vaevalt üldse aru said , et nad maha lasti . </s> <s> Ka mõnel mõrtsukal polnud järgmisel hommikul oma verertööst enam aimugi . </s> <s> Üks nuttis mitu tundi surnumatja hoovil oma surnud sõbra rinnal , halas , et ta nad olid koos Luke'iga juba viisteist aastat koos ratsutanud , nad olid olnud koos Pony Expressi kullerid ja ta poleks iialgi , mitte iialgi Luke'i maha lasknud . </s> <s> Noh , see Luke polnud siis kuigi õnnelik Luke . </s> <s> Õhtul jõi too kauboi ennast silmini täis ja poos üles . </s> <s> Aga üldiselt juhtus siin hullematki . </s> <s> Ja kummalisematki . </s> <s> Too hobune , kes ühel ööl meie juurest laagrist oli ära aetud , oli nüüd parisniku juures müügis . </s> <s> Carlsen pani parisnikule noa kõrile - varastatud hobuste müümine polnud väiksem kuritegu kui nende varastamine . </s> <s> Too vandus jumalakeeli , et hobune oli ühel hommikul lihtsalt tema lasipuu külge seotud , ta pole seda ostnud , ta ei osta iialgi ilma passita hobust . </s> <s> Me saime selle ise kaduva ja jälle tekkiva kummitushobuse tagasi . </s> </p>
<p> <s> McCormack , kelle karja ma olin ajanud , ei küsinud minult midagi , ladus kolmkümmend dollarit peo peale ja kui ma kümmet lisaks küsisin , asetas ka käe kabuurile . </s> <s> Temal rippus seal " Peacemaker " aga minul mitte midagi . </s> <s> Bill Carlsen seletas mulle , mida teha , et mind inimeseks peetaks . </s> </p>
<p> <s> Colt " Peacemaker'eid " saab Wells Fargost . </s> <s> See maksab seitseteist dollarit . </s> <s> Sa lähed ja tellid selle ära ja siis ootad umbes kuu aega . </s> <s> Wells Fargo kullerid viivad posti lähima raudteejaamani ja toovad selle tagasi . </s> <s> Colt Fire Arms Manufacuring Company asub Hartfordis , idarannikul , kui ma juhuslikult ei teadnud . </s> <s> Ja parimat relva " Peacemakerist " ei ole olemas . </s> <s> Ma tegin nii , nagu Bill soovitas . </s> </p>
<p> <s> Järgmise kuu veetsin Limas Ranchis . </s> <s> Carlseni jõugu aukoodeksi järgi pidin ma koos nendega viskit jooma ja pummeldama . </s> <s> Ma õppisin viskit jooma , see oli vastik aga vajalik . </s> <s> Üürisin ühes võõrastemajas toa , see maksis dollar nädalas . </s> <s> Soe vann maksis dollar korra eest ja hoora eest küsiti samuti dollar . </s> <s> Hoorast ma keeldusin . </s> <s> Jenniferi pärast . </s> </p>
<p> <s> Kuu aja jooksul sain ka lähemalt aru , kus ja millal ma olen , milline maailm on minu ümber ja kuidas ma saan seda oma plaanidega sobitada . </s> </p>
<p> <s> Ma olin pinkertonide eest põgenenud minevikku , 1873. aastasse . </s> <s> Kohale jõudes olin auto kinni pidanud ja selle vigastusi uurinud . </s> <s> Nicky kuulid olid tõepoolest ajakonnektoreid tõsiselt vigastanud . </s> <s> Ma sain reisida ainult 1872 - 1874 aasta vahel ning polnud vähimatki võimalust , et ma midagi parandada oleksin suutnud . </s> <s> Ilmselt paar tundi veetsin ma täielikus masenduses ja meeleheites . </s> <s> Doc ja tuleviku mina ilmuvad siia alles üheteistkümne aasta pärast ... ja isegi kui ma selle aja vastu pean ei saa ma ju koos endaga tulevikku tagasi minna . </s> <s> Isegi kui see oleks ajateoreetiliselt võimalik , ei kujuta ma ei ette , kuidas saaks 1986. aastas elada kaks Marty McFly'd . </s> <s> " Toyotat " ma ise korda teha ei oska , Doci juhis Jules Verne'i jutus ilmub küll kahe aasta pärast , kuid selles õpetatakse , kuidas valmisseadmeid üksteisega ühendada . </s> <s> Ajamasina kallal läks aga vaja tõsisemat tööd . </s> <s> Kui üldse keegi , siis ainult Doc ise suudaks selle korda teha . </s> <s> Doc ... </s> </p>
<p> <s> Ja Doc jõuab kahe aasta pärast Prantsusmaale . </s> </p>
<p> <s> Kui mul üldse oli mingi võimalus siit pääseda , siis ainult koos Dociga . </s> </p>
<p> <s> Aga Doci tapavad mingid saksa vabamüürlased 1876. aastal . </s> </p>
<p> <s> Kahe aasta pärast pean ma olema Prantsusmaal . </s> </p>
<p> <s> Ma ajasin autole hääled sisse ja sõitsin umbes sinna , kus pidi olema raudtee . </s> <s> Praegu polnud seal mitte midagi , läheb vähemalt neli aastat , enne kui Hill Valley' asulani jõuab transskontinentaalse Central Pacificu haruliin . </s> <s> Siis saab siit sõita San Franciscosse või Sacramentosse ja sealt otse läbi Omaha idarannikule . </s> </p>
<p> <s> Ma pidin jõudma San Franciscosse ja mul oli ainult üks paagitäis pluss kaks kanistrit bensiini . </s> <s> Saja liitriga ei jõua ma kuigi kaugele . </s> <s> Otsustasin niisiis sõita lähima raudteejaamani põhjas ja sealt üritada kuidagi Friscosse jõuda . </s> <s> Igaks juhuks sooritasin siiski veel ühe ajahüppe 1874. aastasse , kuid ka seal polnud raudteest veel jälgegi . </s> <s> Läksin tagasi , nii oli mul suurem ajavaru . </s> </p>
<p> <s> Ja siis sõitsin umbes paagi jagu põhja poole , hoides nii palju kui võimalik nende paikade lähedale , kus tulevikus pidi olema raudtee . </s> <s> Siis otsisin " Toyotale " kindla peidupaiga . </s> <s> Ja edasi - preeria , kõrb , mäed , saapapaelad , mutrivõti , jänesed , pooloimetu rändamine , surnud Jacobs ja siis Bill Carlsen . </s> </p>
<p> <s> Limas Ranchis kuulsin ka Central Pacificu haruliini ehitamine pole enam kaugel . </s> <s> Järgmisel aastal peaks see juba siia jõudma . </s> <s> Raudteed ehitasid hiinlased ning vahest sattus mõni neist isegi Limas Ranchi . </s> <s> Neid ei peetud inimesteks ja nende pihta harjutati märkilaskmist . </s> </p>
<p> <s> Kauboid sõlmisid uueks hooajaks lepinguid , kui seda protseduuri nii võiks nimetada . </s> <s> McCormack pakkus ka mulle tööd ja Bill Carlsen lubas mind wrangleriks võtta . </s> <s> Wrangler - nagu ma aru sain - oli midagi õpipoisi sarnast , kes hobuste eest hoolitses ja lehmi taga ajas . </s> <s> McCormack oli isegi nii lahke , et lubas mulle laenu anda , et ma endale korraliku varustuse muretseksin . </s> <s> Kauboidel polnud kuigi palju asju , kogu nende varandus pidi mahtuma " sõjakotiks " nimetatud märssi . </s> <s> Seal kandsid nad vahetusriideid , laskemoona , tööriistu ja tagavara varustust , mõned ka suupilli ja kirju perekonnalt või kallimalt , kui nad juhtumisi lugeda oskasid . </s> <s> Kõige tähtsamaid asju oli kolm - kolt , Sharp 50 ja hobuseostmise tunniskiri . </s> <s> Kui sul polnud hobusele kõrvetatud omanikumärgi kohta paberit ette näidata võisid sa hommikuks väga hästi võllas kõlkuda . </s> <s> Hobusevaras oli kohalikus hierarhias vaid veidike kõrgemal kui hiinlane või indiaanlane , ta jäi kuhugi neegri ja valemängija vahele . </s> <s> Nende sellide aukoodeksi järgi ei peetud indiaanlase või hiinlase tapmist kuriteoks , neegreid siin eriti ei tülitatud , sest esiteks oli neid väga palju ja teiseks olid nad mingi suurema jõugu liikmed ja tegid kellegi heaks tööd . </s> <s> Kui asi oli väga isiklik , siis see oli iseasi . </s> <s> Valemängijad olid valged , aga see neid ei päästnud kui nad tüssamisel vahele võeti . </s> <s> Nägin , kuidas ühele Kansase sellile otse mängulauas kuul otsaette tulistati , siis lohistati ta tänavale , kust ta hommikuks oli leidnud tee surnumatja kirstu . </s> <s> Kohalik kirjutama seadus kõlas nii , et kui surnumatja kõige esimesena jaole jõuab , on kogu surnumatjaga kaasas olev varandus tema oma . </s> <s> Kui surnu on enne tühjaks tehtud , siis maksab linnavalitsus - kui seda institutsiooni üldse nii võiks nimetada - kirstu eest kaks dollarit . </s> </p>
<p> <s> McCormacki lahke pakkumine tuli ilmselt sellest , et ma paistsin usaldusväärse sellina . </s> <s> Ma ütlesin , et ootan ainult oma koldi ära ja siis lähen Friscosse . </s> </p>
<p> <s> " Üks lahendamata asi , " lisasin juurde . </s> </p>
<p> <s> Ta noogutas mõistvalt . </s> <s> Ju mul oli vaja keegi maha kõmmutada . </s> <s> Arusaadav . </s> </p>
<p> <s> " Aga vaata seal ette , poja , " urises ta . </s> <s> " Räägitakse , et seal on hakanud mingid linnavurled seadusi tegema , ja ei lase enam vaba mehe moodi elada . " </s> </p>
<p> <s> Ma lubasin , et olen seal Friscos väga ettevaatlik . </s> </p>
<p> <s> Nii me siis siin Limas Ranchis elasime . </s> </p>
<p> <s> Kui ma Wells Fargost oma esimese koldi kätte sain , tundsin end samamoodi kui McFly-seenior oli mulle esimese auto ostnud või kui ma aastase hamburgeripakkimise eest esimese kasutatud elektrikitarri ostsin . </s> </p>
<p> <s> Tuliuus kolt oli puust karbis ja mähitud õliplekilisse riidesse , sellega koos oli tasuta kaheksateist padrunit ja templiga sertifikaat , kinnituseks et ma hoian tõepoolest käes modifitseeritud mudelit , milles on süütelaeng , püssirohi ja kuul juba vaskpadrunites . </s> <s> Saluuni taga oli midagi lasketiiru taolist . </s> <s> " Wild Gummani " videomäng on muidugi lahe , aga päris koldiga pole tegelikult kuigi lihtne kahekümne sammu pealt mehele südamesse lasta . </s> <s> Ma õppisin selle siiski ära . </s> </p>
<p> <s> Jätsin Bill Carlseni ja teiste sellidega hüvasti . </s> <s> Nad olid tahumatud , jõhkardid , lurjused ja nii edasi , aga nad olid siiski omad , nad olid päästnud minu elu ja mitte ainult siis , kui nad mu Jacobsi laiba juurest üles korjanud olid , vaid ka siis kui me indiaanlaste rünnaku tagasi lõime . </s> <s> Minu pihta on varem tulistatud , Biff lasi mind revolvriga oma luksusapartemendis ja hiljem tema vanavanaisa Buford Hill Valley Courthouse Square'il . </s> <s> Ma tean , mis tunne see on kui kuulid su kõrvale seina tungivad ja ruumis lehvib püssirohu lehk . </s> <s> Ma olin pihta saanud , koldist lastud kuulid annavad isegi metallplaadi pihta nii kõva löögi , et võtab hinge hetkeks kinni . </s> <s> Nii et ma ei olnud kartnud kui yampalid meid ründasid . </s> <s> Aga need olid siiski meie salga kogupaugud , mis minu elud päästsid . </s> <s> Ma arvan , et yampalid oleks kuulanud üsna jahedalt mu seletamisi , et ma austan põlisameeriklaste õigusi ja mõistan hukka nende kallal sooritatud vägivallateod ja et üleüldse ... </s> <s> Nad oleksid mu skalpeerinud . </s> </p>
<p> <s> San Franciscosse minekuks tuli kas osta hobune või reisida Wells Fargo postitõllaga . </s> <s> Ma otsustasin postitõlla kasuks , sest hobune maksis liiga palju . </s> <s> Pealegi see oli ikkagi Wells Fargo , ehtne Lääne legend , kuulus Wells Fargo postitõld , mida ma olen ainult muuseumis näinud . </s> </p>
<p> <s> Parim koht , seletas McCormack , on kutsari kõrval . </s> <s> Seal raputab vähem . </s> <s> Kindlasti on tõllas mingi " vana ja kogenud " reisija , kes kaastundest pakub sulle enda kohta kas esimesel või keskmisel istmel . </s> <s> Ära vaheta temaga kohti , sest see kelm tahab kõige magusamat kohta endale . </s> <s> Viskit ei maksa reisi ajal juua ja juukseid ei maksa kah õlitada , sest pärast ei saa sa tolmust mitu päeva lahti . </s> <s> Seo endale rätik näo ette . </s> <s> Hoia oma lõuad tõllas kinni , ära mölise ja ära sega teisi . </s> <s> Tõldades sõidab igasugu rahvast . </s> <s> Kui sul mõne härrasmehega tüli tekib , siis visatakse teid tõllast välja , et te selle isekeskis keset preeriat ära lahendaksite . </s> <s> Ja üleüldse . </s> <s> Ära kujutagi ette , et see on mingi pühapäevakooli väljasõit rohelusse , oota kõige halvemat . </s> <s> Ja kui sa pettud , siis täna jumalat . </s> </p>
<p> <s> Pärast kuut päeva Wells Fargo postitõllas ma teadsin , et vähemalt pooled jutud Wells Fargost on ilmselt korporatiivsed väljamõeldised . </s> <s> Need olid kõige tüütumad kuus päeva minu elus . </s> <s> Esiteks oli meie kutsar lootusetu alkohoolik , kel oli kalduvus pukis magama jääda . </s> <s> Paar korda oleks me otse kuristikku kihutanud kui mitte Clint Eastwood . </s> <s> Teiseks olid tõllas kaks härrasmeest , kes mõlemad olid sõdinud Kodusõjas ega suutnud kuidagi Atlanta vallutamise detailides kokku leppida . </s> <s> Nad tuli jätta maha Stapleton Village'is neid detaile koltidega klaarima . </s> <s> Ellujäänu korjab järgmine postitõld üles . </s> <s> Kolmandaks oli meil tõllas keegi Sacramento Luterlike Õdede Seminari vanamutt , kes terve tee tegi misjonitööd . </s> <s> Neljandaks polnud üheski vahejaamas külma vett ega midagi peale poolhallitanud ubade . </s> <s> Viiendaks polnud teel ühtegi pesemisvõimalust . </s> <s> Ja nii edasi . </s> </p>
<p> <s> Aga lõpuks - San Francisco . </s> </p>
<p> <s> Esimene Lääne suurlinn , tuhandete unistuste linn , miljonite võimaluste linn . </s> <s> Ma olin kartnud eest leida hiljuti jalule tõusnud linnakest , kuid leidsin eest täies hiilguses suurlinna , kus kolisesid juba trammid , tänavaid valgustasid gaasilaternad , töötasid pangad ja börsid , ehitati kümnekordseid kivimaju ja Hiinalinnas võis osta kiirtoitu . </s> <s> Kullapalavik oli Frisco suureks teinud , kuld oli vahetatud dollarite vastu ja nüüd ostsid dollarid endale tegevust . </s> </p>
<p> <s> Mul oli aega poolteist aastat , et siin linnas rikkaks saada ja siis Prantsusmaale reisida . </s> <s> Esialgu - kui ühes äärelinnas uberikus endale toa üürisin - ei teadnud ma , kas seda on palju või vähe . </s> <s> 1980-ndate inimesele ei peaks ju rahategemine saja aasta vanuses San Franciscos suurem probleem olema . </s> </p>
<p> <s> Aga ma pidin olema ettevaatlik - olin olnud siin ajas juba liiga kaua ja ma ei teadnud , milliseid muutusi see võis juba põhjustanud olla . </s> <s> Ma olin tapnud kolm indiaanlast , aga kui nendest sündis originaalajaliinis lapsi , siis neid ei saa enam olema . </s> <s> Võib-olla oleks pidanud meie postitõld kuristikku kihutama . </s> <s> Võib-olla oli Bill Carlseni kambale määratud ilma minuta hoopis teistsugune saatus . </s> <s> Võimalused on lõpmatud . </s> </p>
<p> <s> Esimene mõte rahategemiseks oli muidugi kasiino . </s> <s> Limas Ranchis olin ma veidi pokkerit mänginud ja vaatlusi teinud . </s> <s> Elukutselised mängijad teesklesid äpusid ja sättisid end laua taha kuraasi täis praalivate purjus kauboidega , kes olid just oma palga kätte saanud . </s> <s> Nende koorimine polnud kuigi raske . </s> <s> Jah , ma mäletasin väga hästi Doci sõnu , et ta ei leiutanud ajamasinat mitte rahateenimiseks ja nii edasi ... </s> <s> Aga praegu oli kaalul Doci enda elu . </s> <s> Mõni nädal õnnestus mul elatuda juhutöödest ja oma kasinat kapitali pisut kasvatada . </s> <s> Ma oleksin võinud muidugi üles otsida Joseph M. Neri , kellest kõnelesid ajalehed ja kes just praegu demonstreeris esimesi katsetusi elektrivalgustusega . </s> <s> Ma oleks võin minna suvalisse inseneribüroosse ja neile pisut tulevikutarkust jagada ... </s> <s> Aga ma ei teinud midagi sellist . </s> </p>
<p> <s> Ma leidsin ühe asjaliku välimusega kasiino Kearney Streeti ja Van Ness Avenue nurgalt , see olevat olnud endiste kullakaevurite lemmikkoht ja praegugi voorivat sinna linnaelu uudistama tulnud kauboisid . </s> <s> Loomulikult polnud see ainus , San Francisco kubises mängupõrgutest , aga ma otsustasin Kearney Streeti kasuks . </s> <s> See on rahvarohke koht , millel ka politsei silma peal hoiab , revolvritega mänguruumidesse sisenemine on keelatud . </s> </p>
<p> <s> Oma koldi andsin ma eeskojas gorilla käte hoiule , see pandi kappi ja sain vastu numbri . </s> <s> Kasiino algas muidugi hiigelsuure baariletiga , õhk oli paks viskilehast ja sigarisuitsust , aga sellega olin ma juba Limas Ranchis harjunud . </s> <s> Kahele poole baarist avanesid uksed suurematesse saalidesse . </s> <s> Ühes olid pokkerilauad . </s> <s> Mängiti žetoonidega , mida tuli osta ja nende tagasivahetamisel kasseeris kasiino endale viis protsenti . </s> <s> Teises saalis olid ruletilauad , õnneratas , täringuviskamine . </s> <s> Sisse lasti loomuliukult ainult valgeid . </s> <s> See oli viisakas asutus . </s> </p>
<p> <s> Ma tellisin sidrunilimonaadi - üllatuslikult oli see siin olemas , sest mõned peenemad daamid lasid sellega endale džinni lahjendada - ja uurisin pokkerimängijaid . </s> <s> Vabu laudu ei olnud ja ma suundusin teise saali , ruleti juurde . </s> <s> Mängu reeglid polnud saja aasta jooksul muutunud . </s> <s> Seisin seal ja imesin limonaadi , kui minu tähelepanu köitis üks mängija . </s> <s> Ta seisis minu poole seljaga ja temas oli midagi kummaliselt tuttavlikku . </s> <s> Ta paistis olevat noor mees , kes kandis korralikult kaabut , saterkuube ja ... ja siis ma mõistsin , miks ta tuttav tundus . </s> <s> Mees kandis teksapükse . </s> </p>
<p> <s> Ajastus , kus enamik kandis hoopis teistsuguseid rõivaid , paistsid teksased väga imelikud . </s> <s> Kuid siis mulle meenus , et kas see polnudki mitte 1873. aastal kui keegi Jacob Davis oli disaininud esimesed teksased , lõi kampa rõivatöösturi Levi Straussiga , hankis teksastele litsentsi , ning hakkas neid tootma ja müüma . </s> <s> Teksased olid mõeldud tööpüksteks , ja olid esialgu tunkede lõikes . </s> <s> Töölised alles hakkasid neid avastama , needitud taskud ja õmblused oli midagi täiesti uut ja revolutsioonilist . </s> <s> Igatahes polnud too härrasmees seal õnneratta juures end sellest eksitada lasknud ja oli teksatunkede peale saterkuue visanud . </s> <s> Ja see paistis talle head õnne toovat . </s> <s> Isegi selja tagant vaadatuna oli tema käitumine kuidagi ülbe ja ebaviisakas , temast õhkus arrogantset enesekindlust ja üleolekut . </s> <s> Mees pani viiskümmend dollarit punasele 21-le ja võitis . </s> <s> Ta pidi olema rikas või hulljulge , sest viiskümmend dollarit - maksimumpanus - oli praeguses ajas väga suur raha . </s> <s> Õigupoolest polnud mul endal oluliselt rohkem kui viiskümmend dollarit . </s> <s> Mehe võit oli kokku tuhat seitsesada viiskümmend dollarit ning ähmis krupjee pidi laskma žetoone juurde tuua . </s> <s> Täna polnud lauas veel niipalju kaotatud . </s> <s> Teksatunkedes sell tegi viiekümne dollarilise nurgapanuse numbritele 7,8 , 10,11 , see maksab üks kaheksale . </s> <s> Ta oli veelgi neljasaja dollari võrra rikkam . </s> </p>
<p> <s> Selline edu tekitas loomulikult elevust . </s> </p>
<p> <s> Enamik mängijatest tegi viie või kümmedollarilisi panuseid väiksema riskiga väljadele . </s> <s> Ainult üks kõhukas sigariga härrasmees , kes üsna hästi oleks võinud olla mõni pankur lajatas viiskümmend dollarit mustale 35-le . </s> </p>
<p> <s> Teksades sell viivitas viimase hetkeni ja pani siis jälle viiskümmend dollarit mustale 6-le . </s> <s> Hämmastav enesekindlus , või pidi see sell olema äärmiselt rikas . </s> <s> Krupjee pani ratta keerlema , ma vaatasin teda tähelepanelikult . </s> <s> Näis , nagu oleks ta vahetanud silmapilgutuse tolle pankuriga . </s> </p>
<p> <s> Kui ratas keerles , nägin krupjee kätt silmapilguks laua all midagi puudutavat . </s> <s> See oli väga kiire liigutus , väga õpitud ja väga loomulik . </s> <s> Kui ma poleks näinud sadu vesterneid , siis poleks ma seda ehk tähele pannudki . </s> <s> Mis siin ka ei toimunud , oli teksapükstel nüüd vesi ahjus , olin ma kindel . </s> </p>
<p> <s> Kuulike peatus . </s> <s> Läbi pealtvaatajate käis ohe . </s> </p>
<p> <s> Teksased olid võitnud . </s> <s> Kuulike oli seisma jäänud mustal 6-l . </s> <s> Teksapükstega sellil oli nüüd kokku ligi neli tuhat dollari . </s> <s> Krupjee pilk pankuri poole kõneles arusaamatusest ja alandlikust vabandusest . </s> <s> Ma hakkasin taipama . </s> <s> Paks pankur pidi olema kasiino omanik või peibutis , kes innustab suuremaid panuseid tegema ja mingi mehhanismiga ruleti all on võimalik tulemust manipuleerida . </s> </p>
<p> <s> Summaga , mis teksades sell täna võitis , oleks ta võinud endale osta üsna viisaka rantšo . </s> </p>
<p> <s> " Aitab , " sõnas ta . </s> <s> " Tuleb teada , millal on õige aeg lõpetada . " </s> </p>
<p> <s> Siis pöördus ta ümber , mõlemas käes žetoonikuhil ja vaatas mulle otse silma . </s> </p>
<p> <s> Ma tundsin ta ära . </s> </p>
<p> <s> Süda jättis paar lööki vahele ja ma võpatasin järsult . </s> </p>
<p> <s> Aga ma tundsin ta ära . </s> </p>
<p> <s> See oli Marty McFly , ei mingit kahtlust , ta isegi pilgutas mulle enda meelest stiilselt silma ja polnud ealeski aimanud , et see mulle ainuomane žest nii lollakas välja näeb . </s> <s> Vahtisin endale juhmilt järele ja imesin limonaadi hingekõrri . </s> <s> Kui läkastamisest toibusin nägin , kuidas ma kassa ees žetoone rahaks vahetan . </s> <s> Siis ma viipasin endale ja ma jõlkusin tuimalt enda juurde . </s> </p>
<p> <s> " Teeme siit parem kähku sääred , mister Eastwood , " ütles minu teksapükstes mina . </s> </p>
<p> <s> Me mõlemad saime garderoobist oma koldid tagasi ja mul oli kuri kahtlus , et meil oli üks ja seesama kolt . </s> </p>
<p> <s> " Kaks meest ikka kaks meest , " ütlesin ma endale . </s> <s> " Muide pole vaja muretseda , ma tean , et nad ei tulnud meile järele . </s> <s> Oleks ma üksi selle summaga kasiinost välja jalutanud , oleks nende gorillad mu paljaks teinud . " </s> </p>
<p> <s> Me astusime kasiinost välja ja segunesime rahvahulka . </s> <s> Kui meil tõesti järel käidi , siis ei julgetud meile kallale kippuda . </s> <s> Ja ilmselt võisin ma ennast usaldada ka . </s> </p>
<p> <s> " Nii poja , " ütles minu teksapükstes mina . </s> <s> " Numbrid jäid sulle meelde , eks ? </s> <s> Ma tean , et jäid . </s> <s> Sul tuleb nüüd üks väga meeldiv sõit postitõllaga ette võtta , aga ilmselt oled sa selle juba ära jaganud . " </s> </p>
<p> <s> Oli kuradima keeruline millestki aru saada . </s> </p>
<p> <s> " Sa oled ikka mina ? " suutsin ma lõpuks küsida . </s> </p>
<p> <s> " Enam-vähem . </s> <s> Sa oled muidugi väheke noorem aga see on andeksantav . " </s> </p>
<p> <s> " Aga kuidas ... " alustasin mina . </s> </p>
<p> <s> " Ja ära hakka rumalaid küsimusi esitama , " katkestasin ma ennast . </s> <s> " Küll sa aja jooksul saad kõigest aru . </s> <s> Peaasi , et sulle numbrid meelde jäid . </s> <s> Aga me ei pea siin pikalt lobisema , see tähendab , me ei lobisenudki pikalt , sest kontiinum võib niigi sassis olla . </s> <s> Täna on 6. detsember , pea meeles . </s> <s> Ahjaa , siis veel see ... " </s> </p>
<p> <s> Ma lükkasin käe põue ja õngitsesin kõhukast tengelpungast viis kümnedollarilist rahatähte . </s> </p>
<p> <s> " Sul läheb neid vaja . " </s> <s> Ma võtsin kõheldes vanema enda käest raha . </s> <s> " Küll sa aja jooksul maksad tagasi , " muigas too . </s> <s> " Aga nüüd - head teed ! " </s> </p>
<p> <s> Ta , või õigemini mina ise , kergitasin kaabut ja jätsin mu üsna juhmi näoga keset Kearney Streeti seisma . </s> </p>
<p> <s> Aja jooksul sain ma muidugi kõigest aru . </s> </p>
<p> <s> Juba järgmisel hommikul pakkisin ma asjad ja vantsisin lähima Wells Fargo kontori juurde . </s> <s> Postitõld Limas Ranchi väljus järgmisel hommikul . </s> <s> Mind ootas tüütu ja ränkraske rännak tagasi preeriasse , kuhu ma oli peitnud " Toyota " . </s> <s> Kaks asja , mis seda kergemaks tegid , oli esiteks see , et ma tundsin end juba vana kalana ja teiseks ma teadsin , et kõik läheb õnneks . </s> <s> Limas Ranchis ostsin tuttavalt parisnikult hobuse , muidugi mind tunti ära ja küsiti , kas ma sain Friscos oma arved õiendatud . </s> </p>
<p> <s> " Peaaegu , " vastasin . </s> <s> " Üks suurem rahaots hakkas paistma . " </s> </p>
<p> <s> " Friscos on praegu väga raske usaldusväärset kompanjoni leida , " öeldi mulle . </s> </p>
<p> <s> " Ma usaldan oma kompanjoni nagu iseennast , " kostsin muretult . </s> </p>
<p> <s> Jõulude ajaks jõudsin ma " Toyotani " , see oli töökorras , kuigi turtsus veidi kui ta talle hääled sisse lõin . </s> <s> Limas Ranchist ostetud hobuse rakendasin lahti ja lasin preeriasse . </s> <s> Mõne kuu pärast leiab ta juba mõne mustangikarja . </s> </p>
<p> <s> Kihutasin seejärel uljalt preerias ringi ja sättisin ajanavigaatori 4. novembrisse 1873. </s> <s> Marty McFly on praegu Bill Carlseni kambaga karja ajamas - nende marsruuti ma mäletasin . </s> <s> Ja mäletasin ka päeva , millal keegi oli meilt öösel hobuse varastanud . </s> <s> Tundus , et ma teadsin , kes see varas oli olnud . </s> <s> Peitsin " Toyota " jälle ära ja lonkisin neli päeva mööda Bill Carlseni salga jälgi . </s> <s> Sobival ööl laenasin hobuse , ratsutasin Limas Ranchi , sidusin hobuse parisniku lasipuu külge ja järgmisel hommikul kihutasin juba Wells Fargo postitõllas San Francisco poole tagasi . </s> </p>
<p> <s> Loksumine postitõllas andis palju aega järele mõelda . </s> <s> Ma mõtlesin inimese vaba tahte üle ja Doci sõnadele , et meie tulevik pole kusagil kirjas . </s> <s> Antud juhul olin ma olukorras , kus ma võisin oma vabast tahtest samapalju unistada kui Bill Carlsen California kuberneri kohast . </s> <s> Minu tulevik oli kirjutatud nendele dollaritele , mille eest ma süüa ostsin ja reisi eest tasusin . </s> <s> Need olid võidetud täna ajarännule . </s> <s> Aga kui postitõllaga peaks midagi juhtuma ? </s> <s> Või kui ma joon järgmises peatuskohast kaevust difteeriapisikutega vett ? </s> <s> Või ilmuvad järgmise teekäänaku tagant röövlid ja kõmmutavad mulle kuuli silmade vahele ? </s> <s> Midagi sellist polnud juhtunud , sellest andsid tunnistust need samad dollarid ja minu mälestus kohtumisest iseendaga . </s> <s> Aga siiski ma tundsin paradoksikirvest enda kohal rippumas ja ainus , mis mu hirme leevendas oli ajavirvenduseffekt . </s> <s> Kontrollisin igal võimalikul juhul rahatähti - kui midagi peaks hakkama viltu minema , peaks need rahad hakkama olematuks muutuma . </s> <s> Nii palju siis inimese vabast tahtest ja lahtisest tulevikust . </s> <s> Minu lähitulevik oli sama selge kui presidendi portree kümmedollarilisel - ma lähen Friscosse , lähen 6. detsembril Kearney Streeti kasiinosse ja võidan üle kolme tuhande dollari . </s> <s> Siis annan ma sada dollarit tollele kollanokale , oma nooremale minale , kergitan kaabut ja kaon rahvamassi . </s> <s> Kui midagi ei juhtu . </s> </p>
<p> <s> Ei juhtunud . </s> </p>
<p> <s> 6 . detsembril 1873. hommikul ostsin ma Battery Streeti majast number 14 , mis kandis firmasilti " Levi Strauss &amp; Co " paari tumesiniseid teksasetunkesid ja musta saterkuue . </s> <s> Mitte ainult sellepärast , et too kollanokk võiks mind hõlpsasti ära tunda , vaid ka sellepärast , et ma mäletasin väga hästi , kuidas need mulle sobisid . </s> <s> Mitu kuud mööd mööda preeriat jõlkudes hakkad tahtma viisakamaid riideid . </s> <s> Õhtul olin Kearney Streetil ja panin oma viimased viiskümmend dollarit punasele 47-le ja võitsin elu kõige suurema summa raha . </s> <s> Ma nautisin iga hetke sellest võidumängust , tundsin end kindlalt ja võidukalt . </s> <s> Siis panin viiskümmend dollarit 1-7-le ja korjasin jälle võidužetoonid kokku . </s> <s> Ja veel kord viiskümmend dollarit mustale 6-le . </s> <s> Ma ei pidanud ümber vaatama , teadsin , mis minu ümber toimub ja kuidas kasiinoomanikud närvitsevad . </s> </p>
<p> <s> " Aitab , " kuulutasin ma . </s> <s> " Tuleb teada , millal on õige aeg lõpetada . " </s> </p>
<p> <s> Pöördusin ümber ja vaatasin malbelt oma nooremale minale näkku . </s> <s> See jobu jõllitas mind nagu oleks ta esimest korda elus peeglisse vaadanud . </s> <s> Pilgutasin talle julgustavalt silma ja astusin siis kindlal sammul kassa juurde žetoone rahaks tegema . </s> <s> Ta tuli mulle järele , ja Clint Eastwoodi kohta nägi ta väga juhmi näoga välja . </s> </p>
<p> <s> " Teeme siit parem kähku sääred , mister Eastwood , " ütlesin ma talle . </s> <s> Kasiino gorillad võivad meid vabalt jälitada ja omanikele tekitatud kahju koltide abil välja nõuda . </s> <s> Isegi kui ma mäletasin oma väikeveli abitust sel hetkel , võis tema vööl rippuvast koldist siiski kasu olla . </s> <s> Õigemini oligi kasu . </s> <s> Saime oma revolvrid tagasi ja ma juhatasin ta kiirelt välja . </s> </p>
<p> <s> " Kaks meest ikka kaks meest , " sõnasin . </s> <s> " Muide pole vaja muretseda , ma tean , et nad ei tulnud meile järele . </s> <s> Oleks ma üksi selle summaga kasiinost välja jalutanud , oleks nende gorillad mu paljaks teinud . " </s> </p>
<p> <s> Ta ei suutnud ikka veel midagi öelda ja ma tundsin ennast umbes nagu alaarenenud väikevenda jalutama viies . </s> <s> Ta nägi nii totakas välja , et raske oli uskuda , et minu tulevik ja olevik sõltus nüüd selle tolvani mälust . </s> </p>
<p> <s> " Nii poja , " ütlesin ma . </s> <s> " Numbrid jäid sulle meelde , eks ? " </s> </p>
<p> <s> Ta vist noogutas . </s> </p>
<p> <s> " Ma tean , et jäid , " kinnitasin . </s> <s> " Sul tuleb nüüd üks väga meeldiv sõit postitõllaga ette võtta , aga ilmselt oled sa selle juba ära jaganud . " </s> </p>
<p> <s> Nüüd tegi ta lõpuks häält . </s> <s> " Sa oled ikka mina ? " </s> </p>
<p> <s> " Enam-vähem . </s> <s> Sa oled muidugi väheke noorem aga see on andeksantav . " </s> </p>
<p> <s> " Aga kuidas ... " alustas ta . </s> <s> Ma mäletasin väga hästi , et ta tahtis hakata esitama tarbetuid ja rumalaid küsimusi . </s> <s> Aja jooksul saab ta kõigest isegi aru . </s> <s> Marty McFly on üsna kiire taibuga sell . </s> </p>
<p> <s> " Ja ära hakka rumalaid küsimusi esitama , " katkestasin ma teda . </s> <s> " Küll sa aja jooksul saad kõigest aru . </s> <s> Peaasi , et sulle numbrid meelde jäid . </s> <s> Aga me ei pea siin pikalt lobisema , see tähendab , me ei lobisenudki pikalt , sest kontiinum võib niigi sassis olla . </s> <s> Täna on 6. detsember , pea meeles . " </s> </p>
<p> <s> Kui ma õigesti mäletasin , oli meie jutuajamine siinkohal ka lõppenud . </s> <s> Polnud mõtet paradoksiohtlikku randevuud kauem jätkata . </s> <s> Viimasel hetkel mulle siiski meenus . </s> </p>
<p> <s> " Ahjaa , siis veel see ... " </s> <s> Tal oli ju raha tarvis , vaene nagu ta oli . </s> </p>
<p> <s> " Sul läheb neid vaja . " </s> <s> Ulatasin talle sada dollarit . </s> <s> Poisu kõhkles . </s> <s> " Küll sa aja jooksul maksad tagasi , " julgustasin teda . </s> <s> " Aga nüüd - head teed ! " </s> </p>
<p> <s> Ja me läksime lahku . </s> <s> Tema minevikku , et mulle raha teenida ja mina lähimasse korralikku hotelli , et kõigest sellest jamast veidi puhata . </s> </p>
<p> <s> Oli algamas 1874. aasta . </s> <s> Ma olin rikas ja mul oli aega . </s> <s> Suur Scott , mul oli aega . </s> <s> Võibolla on mister Strickland mind ka liiga ausaks kodanikuks kasvatanud ja võibolla sellepärast tundsin ma teatavaid süümepiinu . </s> <s> Californias oli algamas majandusbuum , üha rohkem inimesi tuli idast läände ; üha rohkem inimesi sõitis rongiga . </s> <s> Jõulude ajal , mil minu noorem mina jändas preerias ajamasinaga , astusin ma sisse hiljuti avatud San Francisco börsi . </s> <s> Noor ametnik sattus väga ähmi kui ma oma soovi talle teatavaks tegin . </s> <s> Ta kutsus juhataja , kes küsis mu käest täpselt samu küsimusi . </s> </p>
<p> <s> " Te tahate osta kolme tuhande dollari eest " Central Pacific Railroad Company " aktsiaid ? " </s> </p>
<p> <s> " Täpselt nii . " </s> </p>
<p> <s> " See on võrdlemisi suur tehing ... </s> <s> Tavaliselt aetakse selliseid asju veidi kõrgemal tasemel ... " </s> </p>
<p> <s> " Kuulge , ma tahan teile raha anda . </s> <s> Minu meelest on see piisavalt kõrge tase . " </s> </p>
<p> <s> " Te soovite hakata " Central Pacificu " suuraktsionäriks ? " </s> </p>
<p> <s> " Paistab sedamoodi küll . " </s> </p>
<p> <s> " Eeh , ma ei tea , summa on väga suur ja tavaliselt aetakse neid asju ... " </s> </p>
<p> <s> " Ma olen kuulnud , et ka Omahas on börs . </s> <s> Mis siis ikka , eks ma katsun parem seal õnne . " </s> </p>
<p> <s> " Hei , mister , pidage kinni . </s> <s> Loomulikult me müüme teile " Central Pacificu " aktsiaid , ainult , et tehingu suurus on mõneti ebaharilik ... " </s> </p>
<p> <s> " Käige ajaga sammu , sellistele tehingutele kuulub tulevik . " </s> </p>
<p> <s> " Loomulikult , mister . </s> <s> Teil on suur usaldus " Central Pacificu " vastu ? " </s> </p>
<p> <s> " Täielik " </s> </p>
<p> <s> Minust sai " Central Pacificu " suuraktsionär . </s> <s> Ülejäänud raha eest elasin ma aastakese San Franciscos muretut elu . </s> <s> Neetud , ma oleks võinud ju selle aasta edasi reisida , kui mitte Nicky snaiperikuulid . </s> </p>
<p> <s> Ma ei tea , kas San Francisco kroonikatesse jäi sellest märget , et 1874.aasta alguses avas keegi C. Eastwood sadama lähedal Santa Clara tänavas asutuse " Hard Rock Café " , ja et seal pakuti piimakokteili , kotletiga saiu ja sidurunilimonaadi . </s> <s> Asutus oli menukas ja muutus kiiresti sadamatöölitse lemmikeinekohaks . </s> <s> Tihti võis seal kuulda ka omanikku ennast kitarri mängimas . </s> <s> Kohvik sulges oma uksed 1875. aasta lõpul , samal päeval , mil mister C. Eastwood müüs maha " Central Pacific Company " aktsiad , mille väärtus oli kenasti tõusnud . </s> </p>
<p> <s> " Atlantic Hotel Express'i " klassi rongipilet Omahasse maksis sada kümme dollarit . </s> <s> Sealt edasi New Yorki ainult nelikümmend . </s> <s> Telegraafi kasutades broneeris mister Eastwood 1876. aasta märtsiks endale luksuskajuti ookeanilaeval , mille sihtpunktiks oli Bordeaux . </s> <s> Ta oli otsustanud pühendada kuu aega New Yorgi uudistamisele , et siis reisida Prantsusmaale appi ammusele sõbrale . </s> </p>
<p> <s> VII </s> </p>
<p> <s> Amiéns , Picardie </s> </p>
<p> <s> 1876 , 11. september </s> </p>
<p> <s> Kusagilt oli ilmunud kolmas ratsamees . </s> </p>
<p> <s> Ta oli tulnud vastassuunast , ja laterna all kaariku lähenemist tähelepanelikult silmitsedes asetanud käe revolvrikabuurile . </s> <s> Mees oli lühemat kasvu , kandis tavapärast , ent moekat ja peenelt õmmeldud kuube ja selle all kummalisi tunkepükse , mille taskud olid kinnitatud neetidega . </s> <s> Jalas olid tal toornahast ratsasaapad ja peas laiaääreline kaabu . </s> <s> Nii saapad kui kaabu olid selle Prantsusmaa nurgakese jaoks šokeerivalt võõrad . </s> </p>
<p> <s> " Von Braun ! </s> <s> Teid on surma mõistetud ! " kuulis ta hüüet . </s> </p>
<p> <s> Ta nägi kuidas kaarikule külje pealt lähenev ratsanik lõi mõõgaga katki ohjad , kuidas kihutav kaarik ei allunud enam kutsaripukis istuva mehe kontrollile . </s> <s> Veelkord tõusis mõõk , et nüüd kutsarit tabada . </s> </p>
<p> <s> Samal hetkel tõmbas ratsanik revolvri . </s> <s> See oli kiire ja õpitud liigutus . </s> <s> Ta tulistas , ta ei pidanud sihtima , sest seal , kust ta tuli , sihtijad surevad . </s> </p>
<p> <s> Püstolipaugu raksatus segunes ehmunud hobuste hirnumisega . </s> <s> Mõõk , millega oli tahtnud surmahoopi anda , purunes ja lendas kuulist tabatuna lööjal käest . </s> </p>
<p> <s> Ratsanik peatus , kaarik kihutas edasi . </s> <s> Teine tagaajaja oli tõstnud mõõga , kuid järgmine lask , mis viis peast ta kübara ja pisikese tüki tema kõrvast , sundis tedagi peatuma . </s> </p>
<p> <s> " Doc ! " hüüdis laskja . </s> <s> " Doc ! " </s> </p>
<p> <s> " Marty ??? " </s> <s> Paukudest ehmunud hobused tormasid edasi , vedades kaarikut enda järel . </s> <s> Kaks sakslasest ründajat nägid , kuidas revolvritoru nendele suunati . </s> <s> Nähtavasti polnud neil samaga vastata . </s> </p>
<p> <s> " Veel üks samm , härrased , ja te saate tina , " lubas ratsanik . </s> <s> Ta kõneles inglise keeles . </s> </p>
<p> <s> Sakslased vahetasid kiiresti paar sõna . </s> </p>
<p> <s> Äkki üks kallaletungijatest röögatas , pööras oma hobuse koha peal ümber ja andis kannuseid . </s> <s> Revolvriga mehe tähelepanu pöördus hetkeks temale ning teine ratsanik kasutas seda ära . </s> <s> Kiire liigutusega oli ta põuest tõmmanud noa ja viskas selle vastase suunas . </s> <s> Ta oli kindlasti meisterlik noaviskaja , kuid praegu eksis ta ainult mõne sentimeetriga . </s> <s> Nuga tungis puusse ja ratsanik tulistas . </s> <s> Ta tulistas viskaja kätt aga mitte keha ja kätt ta tabaski . </s> <s> Kuul läbistas randme ja tabatu kukkus hobuselt . </s> </p>
<p> <s> Teine ratsanik tegi puude vahelt kaare ja lähenes nüüd taas . </s> <s> Oma kukkunud kaaslast nähes , aeglustas ta hobuse sammu . </s> <s> Paistis , et nad olid lahingu siiski kaotanud . </s> </p>
<p> <s> Revolvrimees ajas hobuse haavatu lähedale , kargas sadulast maha , kummardus mehe kohale ja surus talle revolvritoru südalame . </s> </p>
<p> <s> " Kes te olete ? </s> <s> Miks te tahtsite mu sõpra tappa ? " </s> </p>
<p> <s> Vastuseks tuli saksakeelne sõim . </s> </p>
<p> <s> Kiiresti kobas ratsanik haavatu taskuid , ta leidis portmonee paberitega , andis siis küünarnukiga kiire löögi , mis haavatult meelemõistuse võttis . </s> <s> Siis hüppas ta jälle sadulasse , tulistas ühe hoiatuslasu läheneva ratsaniku ette , millest hobune end tagajalgadele ajas . </s> <s> Ta kergitas kaabut ja kadus puude vahele , kaarikule järele . </s> <s> Revolvripaugud kostusid kindlasti raudteejaama ja seal võis see äratada mõne unise vahisandarmi tähelepanu . </s> </p>
<p> <s> Tund aega hiljem istusid Marty ja Doc Calais'sse viivas ekspressis , jättes endast maha nõutud sandarmid , röövlitest hädaldava auväärse monsieur kutsari , üsna süngelt mõtliku auväärse monsieur Verne'i enda , kes kellelegi kirja kirjutas ning kaks Bayeri vabamüürlaste looži meistermüürlast Georg Schmidti ja Wolfgang Hessenaueri , kes öisest Amiéns'ist mõnd arsti otsisid , kes liiga palju küsimusi ei esita . </s> </p>
<p> <s> Kupees serveeriti neile tallepraadi ja veini , nad kumbki ei tundnud toidu vastu vähimatki huvi ja jõllitasid üksteist , nagu kaks teineteist leidnud noort armunut . </s> </p>
<p> <s> " Marty , " ohkas Doc lõpuks . </s> <s> " See ei saa olla sina . </s> <s> Sa ei saa siin olla . " </s> </p>
<p> <s> " Hoopis sina ei saa siin olla . " </s> </p>
<p> <s> " Sa lugesid juttu ? " </s> </p>
<p> <s> " Ma lugesin seda , Doc , kuidas ma muidu saaksin siin olla . " </s> </p>
<p> <s> " Aga seal oli selge sõnaga öeldud , et sa ei pea siia tulema . </s> <s> Kirjast Hill Valley's oleks täiesti aidanud ... " </s> </p>
<p> <s> " Mul polnud kavatsuski siia tulla . </s> <s> Alguses . </s> <s> Aga mul juhtus üks väike äpardus pinkertonidega . " </s> </p>
<p> <s> Doc kargas püsti ja lõi pea vastu ülemise nari lage . </s> <s> " Pinkertonidega ! " </s> </p>
<p> <s> " Meie jaoks oli rongirööv teaduslik eksperiment , aga " Central Pacific " saatis pinkertonid meie jälgi ajama . </s> <s> Ma jooksin neile otse lõugade vahele . " </s> </p>
<p> <s> " Suur Scott ! " </s> <s> Doc põrutas rusikaga vastu lauda , nii et veini loksus lambalihale . </s> <s> " Ma oleksin pidanud seda teadma . </s> <s> Oleksin pidanud ! </s> <s> Aga ma unustasin . </s> <s> Alberti nimel , sellest on ju üle kümne aasta möödas , minu jaoks . </s> <s> Jah , nüüd tuleb mulle meelde , et linnas räägiti pinkertonidest . </s> <s> Mis juhtus Marty ? " </s> </p>
<p> <s> Rong veeres kolksudes läbi Picardie' öö ja Marty jutustas Docile oma seiklustest . </s> <s> Mõne seiga jättis ta igaks juhuks vahele , kuid alustas kohusetundlikult Clara kirjast . </s> </p>
<p> <s> " Nii et ajamasin on seal preerias ? " küsis Doc lõpuks . </s> <s> Ta oli näost kahvatu ja ta käed värisesid . </s> </p>
<p> <s> " Jah , aga ajakonnektorid on puruks lastud . </s> <s> Ma ei osanud neid ise parandada . </s> <s> Aga sinul ? " </s> </p>
<p> <s> " Marty , ma leiutasin viisi , kuidas pole enam vaja 88 miilist tunnikiirust . </s> <s> Ma arvasin , et see teeb ajarännu veelgi lihtsamaks ja mõnes mõttes oli mul õigus . </s> <s> Aga juhtus midagi palju hullemat , välk lõi rivist välja fusioongeneraatori . </s> <s> Muidu on minu masin korras , konnektorid ka , ma loodan , aga 1,21 gigavatti ei pigista ma kusagilt välja . " </s> </p>
<p> <s> " Aga välk ? </s> <s> Me tegime ju nii 1955-ndal ? " </s> </p>
<p> <s> " Siis me teadsime , kuhu ja millal välk lööb . </s> <s> Pealegi ei ole mul võimalik siin ja selles ajas ehitada masinat ümber fusiooni pealt tuumareaktsioonile , saad aru . </s> <s> 55-ndal juhtisin ma välgu pinge reaktorisse , aga praegu pole mu õhupallil ühtegi reaktorit . </s> <s> Ainult rivist väljas Mr. Fusion . " </s> </p>
<p> <s> " Minu , õigemini sinu fusioongeneraator , on korras . </s> <s> Me peame ainult Californiasse tagasi minema ja ongi kõik . </s> <s> Kogu see jama on läbi . </s> <s> Me sõidame tagasi 1895-sse , sa vaatad , kuidas sa õhupalliga lahkud ja lähed tagasi oma pere juurde ... " </s> </p>
<p> <s> Doc ei vastanud . </s> <s> Ta silmitses pingsalt veiniklaasi ja haaras siis aeglaselt kahe käega peast kinni . </s> </p>
<p> <s> " Doc , hei , Doc ! </s> <s> Mis on ? " </s> </p>
<p> <s> " Mis minuga siin juhtus ? " küsis Doc vaikselt . </s> </p>
<p> <s> " Sa ... sind ... ühesõnaga sind löödi maha . </s> <s> Sellest kirjutati ühes õhupallientsüklopeedias . " </s> </p>
<p> <s> " Suur Scott ! " </s> </p>
<p> <s> " Me oleme niigi ajalugu muutnud , " üritas Marty sõpra lohutada . </s> <s> " Kogu see Hill Valley seiklus , mõtle ainult ! " </s> </p>
<p> <s> " Ikkagi ei lähe nii , nagu peaks , " sosistas Doc . </s> </p>
<p> <s> " See pole üldse hea mõte lakata olemast . </s> <s> Minuga oleks nii juhtunud , tead , see on üsna ebameeldiv . " </s> </p>
<p> <s> Doc ümises midagi ja raputas pead . </s> <s> Marty tahtis midagi öelda , kuid pöördus siis oma reisikohvri poole . </s> <s> Ta sobras selles veidi ja tõstis sealt välja paberisse mähitud paki . </s> </p>
<p> <s> " Doc , mul on sulle kingitus . " </s> </p>
<p> <s> Doc tõstis aeglaselt pea ja silmitses küsivalt Marty't . </s> </p>
<p> <s> " See on muidugi kena , aga tundub , et praegu pole aeg ... " </s> </p>
<p> <s> " Tee see lahti , " naeratas Marty julgustavalt . </s> <s> " Mis ajasse puutub , siis mina pole selles vähem reisinud kui sina . " </s> </p>
<p> <s> Läks mõni aeg enne kui Doc mõtisklustest virgus ja paki siiski lahti keeras . </s> <s> Ta silmitses selle sisu ja äkki lahvatas ta silmadesse liigutushelk . </s> <s> Aeglaselt silus ta kätega üle kingituse ja vaatas siis Mary poole . </s> </p>
<p> <s> " Kas see on tõesti see , mis ma arvan , et see on ? " </s> </p>
<p> <s> Marty noogutas . </s> <s> " Tuliuued . </s> <s> Originaalid , " lisas ta . </s> <s> " Otse 1873-st aastast . </s> <s> Esimese seeria esimene väljalase . </s> <s> Need tõid mulle õnne . " </s> </p>
<p> <s> Näis nagu oleks Doci silmadesse tekkinud paar pisarat . </s> </p>
<p> <s> " Marty ... " suutis ta vaid kogeleda . </s> <s> Siis , mõne aja pärast end kogudes : " Tead , ma olin ju siis noor , millal teksased moodi läksid . </s> <s> Igaüks kandis neid . </s> <s> Terve põlvkond . </s> <s> Need olid kogu aeg olemas olnud , aga keegi polnud tulnud selle peale , et need võiksid moes olla ... ja nii palju inimestele tähendada . " </s> </p>
<p> <s> " Ma nägin teda , " ütles Marty . </s> <s> " Mister Levi Straussi . </s> <s> Ta rääkis ikka veel saksa aktsendiga , nagu Arnold Schwarzenegger . " </s> </p>
<p> <s> " Jah , " vastas Doc . </s> <s> " Ta oli ju Bayerist pärit . " </s> <s> Ja siis äkki tõsines ta taas . </s> <s> " Bayerist , " lisas ta . </s> <s> " Tead , täna hommikul kavatsesin ma just Bayeri poole teele asuda . " </s> </p>
<p> <s> Marty mõtles veidi . </s> <s> " Entsüklopeedia järgi olid need saksa vabamüürlased , kes sind tapsid . </s> <s> Tundub , et sa oled jälle mingisse sekeldusse sattunud . " </s> </p>
<p> <s> " Ja just sellepärast ei saa me minna Californiasse ja tagasi 1895-sse aastasse . " </s> </p>
<p> <s> Kupeesse sigines ähvardav vaikus . </s> <s> Marty vaatas üksisilmi Doci ja ütles siis lõpuks ettevaatlikult : </s> </p>
<p> <s> " Doc ? </s> <s> Mida see peaks tähendama . " </s> </p>
<p> <s> " See tähendab seda , et minu ilmumine siia aastasse on kardinaalselt muutnud maailma ajalugu . </s> <s> Kõige kummalisem on see , et ma ise pole selle jaoks midagi teinud . </s> <s> Mind on segamini aetud saksa leiutaja Emmerich von Brauniga , kes on tõenäoliselt minu kauge sugulane , ja see on põhjustanud ajakontiinumis ränga muutuse . </s> <s> Me ei tohi siit enne lahkuda , kui ajalugu pöördub tagasi oma õigesse sängi . " </s> </p>
<p> <s> " Sa tahad öelda , et kui meie pöörame ta õigesse sängi , " ohkas Marty . </s> <s> " Räägi . </s> <s> Mis kardinaalne muutus see siis on ? " </s> </p>
<p> <s> " 1876. aasta 14. novembril esietendub Bayreuthis Richard Wagneri ooper " Nibelungide sõrmus " ... " </s> </p>
<p> <s> " Hee , ma lugesin sellest , " hüüatas Marty . </s> <s> " Siis , kui ma tulevikus su jälgi taga ajasin . " </s> </p>
<p> <s> " Lugesid ? " elavnes Doc . </s> <s> " Mitu ooperit seal oli mainitud ? </s> <s> Neli või viis ? " </s> </p>
<p> <s> " Ma ei mäleta , " tunnistas Marty . </s> <s> " Vist ei olnud üldse mainitud . " </s> </p>
<p> <s> " Tegelikult oli neid neli . </s> <s> See tähendab selles ajakontiinumis , kus meie sinuga elasime . </s> <s> Nüüd on mul aga kindlad tõendid , et lavastatakse viis ooperit . </s> <s> Viis , mõistad ? " </s> </p>
<p> <s> Marty raputas pead . </s> </p>
<p> <s> " Wagner on kirjutanud ooperi , millest meie ajas keegi midagi ei tea , ja seda lavastatakse Bayreuthis . </s> <s> Kogu " Nibelungide sõrmus " on hoopis midagi muud , ja see muudab rängalt maailma kultuurilugu . </s> <s> Wagner on ... " </s> <s> Doc vehkis kätega , " ... ooperi jaoks seesama , mis Einstein füüsikale . </s> <s> See oleks sama , kui Einsteinil oleks uus teooria , millest midagi ei teataks . " </s> </p>
<p> <s> " Siis on ju isegi hästi , " arvas Marty . </s> <s> " Viis ooperit on parem kui neli . " </s> </p>
<p> <s> " Aga nii ei pidanud juhtuma ! " karjatas Doc . </s> <s> " Seda ooperit pole olnud ! </s> <s> " Nibelungide " tetraloogia on tetraloogia . " </s> </p>
<p> <s> " Doc , " Marty tõsines . </s> <s> " Ma tapsin San Joaquinis kolm indiaanlast . </s> <s> Enesekaitseks , aga ikkagi tapsin . </s> <s> See mälestus ei anna mulle kunagi rahu , elu lõpuni ei anna . </s> <s> Nad oleks võinud saada lapsi ja nende lapsed veel lapsi . </s> <s> Minu ilmumine siia aega on põhjustanud veelgi rängema muutuse , inimesi on nüüd vähem . </s> <s> Mis on üks ooper selle kõrval ? " </s> </p>
<p> <s> " Poleks sina neid tapnud , oleks seda teinud Bill Carlsen või mõni teine tema jõugust . " </s> </p>
<p> <s> " Me ei tea seda . " </s> </p>
<p> <s> " Parem kui sa sellesse usuksid . </s> <s> Ajal on mingi müstiline mõõde või võime paradokse ära hoida , aga mõnikord on inimese tegevus sellest tugevam . </s> <s> Aja enda loogika töötab ainult teataval määral , ta kipub sündmusi hoidma samas sängis , aga mõnikord on inimese tahe tugevam . " </s> </p>
<p> <s> " Olgu , mis selle ooperiga siis on ? " </s> </p>
<p> <s> " Ma ei tea veel kõiki detaile , kogu see lugu on väga segane . </s> <s> Ma pole jõudnud veel kõige üle järele mõelda . </s> <s> Vaata , " Nibelungide " etendustel kasutati väga sofistitseeritud lavatehnoloogiat , seal oli mitmeid masinad ja mehhanisme . </s> <s> See kõik oli võimalik ainult tänu Wagneri egole ja jonnile , ning tema metseeni Bayeri kuningas Ludwigi II rahakotile . </s> <s> Selle viienda ooperi jaoks tahtis aga Wagneri midagi veelgi erilisemat ja palkas selleks Emmerich von Brauni , kuulsa leiutaja . </s> <s> Von Braun tegi esialgsed joonised - need on praegu minu käes - ja siis nähtavasti põgenes . </s> <s> Teda asusid taga otsima mingid vabamüürlased ... </s> <s> Tegelikult oli ka Wagner vabamüürlane ... ja tõenäoliselt oli ka von Braun . " </s> </p>
<p> <s> Doc jäi mõttesse . </s> </p>
<p> <s> " Vabamüürlased ? </s> <s> Need samad , kes su tapsid ? " </s> </p>
<p> <s> " Jah , " venitas Doc . </s> <s> " Nad oleks mind täna tapnud . " </s> </p>
<p> <s> " Aga mille pärast siis ? " </s> </p>
<p> <s> " Sest ma ei lõpetanud tööd Saatusemasina kallal . </s> <s> Ja nüüd meenub mulle , et nad süüdistasid mind ka ülemäärases avameelsuses Wagneriga . " </s> </p>
<p> <s> " Ma ei saa ikka veel aru . " </s> </p>
<p> <s> " Mina ka mitte . </s> <s> Hei , oota ... " </s> <s> Doc nipsutas sõrmi ja tundus , nagu oleks ta hallid juuksesalgud ägedast mõttetööst peas püsti tõusnud . </s> <s> " Need tüübid ei öelnud mulle midagi otsest , peale selle , et ma pean viivitamatult Bayreuthi tagasi minema . </s> <s> Aga nad ei paistnud tegelikult Wagnerisse kuigi lugupidavalt suhtuvat . </s> <s> Ja tead - nendes joonistes oli keegi koletis Balthurgeir , kelle sisse oli peidetud dünamiit ... " </s> </p>
<p> <s> Doc tõmbas põuest kaustiku ja hakkas seda ärevalt lehitsema . </s> <s> " Siin see ongi , Balthurgeir hakkab mööda rööpaid liikuma , siin on kirjas , et ta veereb oma väljakutsuja poole ... ja dünamiit ... ja dünamiit ... " </s> </p>
<p> <s> " Teoreetiliselt võttes peaks dünamiit plahvatama , " haigutas Marty . </s> </p>
<p> <s> Doc pani kaustiku plaksuga kinni ja jõllitas Martyle otsa . </s> <s> " Suur Scott ! " </s> </p>
<p> <s> " Selles pole ju midagi üllatavat , et dünamiit plahvatab . " </s> </p>
<p> <s> " Väljakutsuja ! </s> <s> Kes on Balthurgeiri väljakutsuja ? </s> <s> See on ju Richard Wagner ise . </s> <s> Nad tahtsid tappa Wagnerit ! " </s> </p>
<p> <s> " Dünamiidiga ja teatris ? </s> <s> Doc , see oleks ju massimõrv . " </s> </p>
<p> <s> " Oh , palju enam , See oleks kultuurimõrv , teadusemõrv ! </s> <s> Jah , nüüd ma mõistan , Marty , nüüd ma mõistan . </s> <s> Wagner palkas von Brauni , kuid nähtavasti olid need vabamüürlased millegi pärast Wagneri peale nii vihased , et tahtsid ta tappa , lasta õhku kogu uue teatrihoone ja sellisel sümboolsel moel näidata , kuidas " Nibelungides " käsitletav jumalate kättemaks pöördub helilooja enda vastu . </s> <s> " Nibelungidel " on nii palju tähendusi , mille üle vaieldakse senimaani . </s> <s> Ju siis oli see viies ooper vabamüürlastele eriliselt vastuvõtmatu . </s> <s> Miks , Marty , miks ? </s> <s> Aga olgu , see pole praegu tähtis . </s> <s> Von Braun pidi salaja panema Balthurgeiri mehhanismi dünamiidi . </s> <s> Aga ta murdus , ta ei suutnud seesugust kuritegu sooritada . </s> <s> Ta oli Wagneriga " ülemäära avameelne " , avaldas talle vandenõu ja põgenes . " </s> </p>
<p> <s> " Ja siis leidsid vabamüürlased sind , " sõnas Marty . </s> </p>
<p> <s> " Jah . </s> <s> Minu pilt ilmus ajalehes . </s> <s> Lisaks nimele on ka meie välimus järelikult sarnane . " </s> </p>
<p> <s> " Ikkagi on see täielik sasipundar , Doc . </s> <s> Kui meie ajaloos oli neli ooperit ja Wagner jäi ellu , siis pole viiendat ooperit , plahvatust ja seda koletist kunagi olnud . " </s> </p>
<p> <s> " Aga Wagneril oli kavatsus seda teha . </s> <s> Von Braun tegi joonised - see kõik pidi olema , sest ma saabusin siia aega , kui see oli juba nii sündinud . </s> <s> Kuni selle hetkeni kulges kõik originaalse ajakontiinumi järgi . </s> <s> Ja kui selles plahvatus ja viies ooper ära jäid , siis ... " </s> </p>
<p> <s> " Siis sellepärast , et sina siia jõudsid ! " hüüatas Marty ja kargas püsti . </s> <s> " Hei , Doc , sa oled juba muutnud maailma kultuurilugu . " </s> </p>
<p> <s> " Ei , see ei sobi , " vangutas Doc kahtlevalt pead . </s> </p>
<p> <s> " Muidugi sobib . </s> <s> Need plaanid on sinu käes ja sellepärast neid teoks ei tehtudki . </s> <s> Sind ju tapeti . " </s> </p>
<p> <s> " See ei sobi , Marty . </s> <s> Nad oleks võtnud minu laibalt need plaanid . </s> <s> Ja see sobi sellepärast , et oma ajarändudega algatasin ma uued ajakontiinumid . </s> <s> Algselt , originaalses ajaharus , kulges kõik teisiti . </s> <s> Täpselt nagu sinu isa ja emaga . </s> <s> See oli sinu isa , kes puu otsast alla kukkus ja keda sinu ema Lorraine ravitses , sinu isa , Marty , mitte sina . </s> <s> Peab olema algajaharu , milles Wagneri viiendat ooperit ei lavastatud ja me peame selle taastama . " </s> </p>
<p> <s> " Mis selle õige Emmerich von Brauniga juhtus ? " </s> </p>
<p> <s> " Ma ei tea . </s> <s> Meie suguvõsas pole kunagi Saksamaa minevikku meenutatud , see oli varjatud , sellest ei räägitud . </s> <s> Minu isa sündis New Yorgis ja me oleme end alati pidanud põlisteks ameeriklasteks . </s> <s> Siiski , ma nagu mäletaks midagi ähmast , et von Braunid pidid kunagi Saksamaalt mingite pahanduste pärast põgenema . " </s> </p>
<p> <s> " Siin on ju tähtis teada saada , mis temaga algses ajaharus juhtus . </s> <s> Aga kuule , Doc , me teame niipalju , et ta põgenes . </s> <s> Ja kuna viiendat ooperit ei lavastatud , siis äkki ta põgeneski nii edukalt , et teda ei leitud . </s> <s> Wagner jättis ära viienda ooperi , kuna polnud neid konstruktsioone , ei olnud mingit plahvatust . </s> <s> Järelikult on kõik korras . " </s> </p>
<p> <s> Doc mõtles ja trummeldas vagunirütmis sõrmenukke vastu kupeelauda . </s> </p>
<p> <s> " See on oletus , " ütles ta lõpuks . </s> <s> " Loogiline oletus ja meile sobiv oletus . </s> <s> Aga me ei tea täpselt , kas see oli tegelikult nii . " </s> </p>
<p> <s> " On üks võimalus teada saada . </s> <s> Läheme tagasi tulevikku ja loeme ooperi ajalugu . </s> <s> Kui nii juhtuski , siis pole mingit muutust ... " </s> </p>
<p> <s> " Aga kui ei juhtunud ? </s> <s> Kas mul on õigust riskida veel ühe ajakontiinumi tekkega , mis pealegi veel muudaks maailma kultuurilugu ? </s> <s> Ja riskida Wagneri eluga ? </s> <s> Me võime liiga ohtliku segaduse kokku keerata , et seda pärast enam muuta saaks . </s> <s> Pea meeles , et ajas rändamises kehtib üks ja kõige olulisem seadus - kui sa oled kontiinumi juba muutnud , siis saad sa tagasi rännata ainus selles kontiinumis , teised on juba suletud , teisi enam ei eksisteeri . </s> <s> Ei , me peame siin ja praeguses ajaharus selles selgusele jõudma . </s> <s> Vaata , on kaks ajaharu . " </s> </p>
<p> <s> Doc rebis kaustikust puhta lehe ja tõmbas sellele ühe joone . </s> <s> " See on originaalne ajaharu . </s> <s> Selle kohta pole teada mingit viiendat ooperit ega isegi mingeid kuuldusi kavatsetavast plahvatusest . </s> <s> Wagner oli geenius ja kõik geeniused on täis vastuolusid ja ühegi geeniuse elu pole kulgenud hõlpsasti . </s> <s> Ta veetis enamuse elust otsides raha , et oma kavatsusi teoks teha . </s> <s> Ta oli pidevalt võlgades ja võlausaldajate eest põgenedes , olles pealegi vahepeal segatud Saksa revolutsiooni , pidi ta rändama läbi terve Euroopa . </s> <s> Lõpuks jõudis ta Bayerisse , kus tema ammune austaja kuningas Ludwig II hakkas tema metseeniks . </s> <s> Ludwigi rahadega tegi Wagner teoks kõik oma ammused unistused ja tõi lõpuks lavale kõik neli " Nibelungide " tsükli ooperit . </s> <s> Ta suri 1883. aastal Veneetsias südamerabandusse olles oma kuulsuse tipul . </s> <s> Ometi teame me nüüd , et Wagneril oli valmis viies ooper ja isegi konkreetsed kavandid lavakujunduse jaoks . </s> <s> Me teame , et vabamüürlased kavatsesid ta tappa . </s> <s> See kõik aga ei toimunud ja seda mingi sündmuse pärast , mis juhtus siin , selles algses ajaharus . </s> <s> Ja kuidagi oli sellesse segatud Emmerich von Braun . " </s> </p>
<p> <s> Doc vaikis , hingas siis sügavalt sisse ja rääkis edasi . </s> <s> " On teine ajaharu . </s> <s> See , millesse sattusin mina . </s> <s> Minu sekkumine võib olla kardinaalselt sündmuste kulge muutnud . </s> <s> Mil moel täpselt , seda ma ei oska öelda , aga von Brauni osalus on nüüd täiesti teistsugune . " </s> </p>
<p> <s> " Doc , " sosistas Marty äkki . </s> <s> " Doc , sa ütlesid , et ajal on võime hoida sündmusi samas sängis , kuid ainult teataval määral . </s> <s> Et aeg ise korrigeerib ennast . " </s> </p>
<p> <s> " Jah ? " </s> </p>
<p> <s> " Doc , saksa vabamüürlased tapsid selles teises ajaharus sinu . " </s> </p>
<p> <s> " Sa tahad öelda , et ... " </s> </p>
<p> <s> " Äkki tapsid nad originaalses ajaharus õige Emmerich von Brauni ? </s> <s> Ja sellepärast jäigi viies ooper ära ? " </s> </p>
<p> <s> Doc jõllitas hetke Martyt ja oigas siis . </s> </p>
<p> <s> " Meie ajaloos polnud mingit viiendat ooperit , sest vabamüürlased tapsid reetur von Brauni , " jätkas Marty halastamatult . </s> <s> " Wagner ise jättis ooperi ära . </s> <s> Ja kui sa ütlesid , et von Braunid pidid Saksamaalt mingite pahanduste pärast põgenema , siis , kas ei võinud nii olla , et Emmerichi mõrvamise pärast pididki nagu pagu otsima , et vabamüürlaste hirmus nad tulidki Ameerikasse ? " </s> </p>
<p> <s> " Oletus , Marty , ainult oletus . " </s> </p>
<p> <s> " Aga see sobib kõigi faktidega . " </s> </p>
<p> <s> " Ainult nendega , mida me teame . </s> <s> Marty , sa ei taha mulle ju ometi öelda , et ... </s> <s> See ei saa nii olla . " </s> <s> Doc ahmis õhku . </s> <s> " Aga see võib nii olla . </s> <s> Ja võib olla nii , et kui von Braun ellu jääb , siis ehitab ta oma masinad , aga nii , nagu Wagner soovis . </s> <s> Ja siis ei põgene minu esivanemad vabamüürlaste eest Ameerikasse . </s> <s> Ja minu asemel sünnib näiteks hoopis Saksamaal keegi teine von Braun . </s> <s> Võib juhtuda nii , et mind ei saa üldse olemas olla . </s> <s> Siis ei saa sindki siin olla , sest mina leiutasin ju ajamasina . </s> <s> See on paradoks , Marty . </s> <s> Kui mind pole olemas ja ma ei leiuta ajamasinat , siis ei saa olla ka viiendat ooperit , mis oleks ainult sellisel juhul kui ma leiutasin ajamasina ja siin sündmused sassi ajasin . " </s> </p>
<p> <s> " Just nimelt , see on paradokside paradoks . </s> <s> Ma tahaks näha , kuidas aeg sellega toime tuleb . " </s> </p>
<p> <s> Jälle sigines kupeesse vaikus . </s> </p>
<p> <s> " Kuhu see rong sõidab , Doc ? " küsis Marty mõne aja pärast . </s> </p>
<p> <s> " Calais'sse , see on rannikul . " </s> </p>
<p> <s> " Mida sa tahtsid seal teha ? " </s> </p>
<p> <s> " Ma tahtsin nende vabamüürlaste eest jalga lasta , monsieur Verne'i sellest kõigest eemal hoida ja asjade üle rahulikult mõtiskleda . " </s> </p>
<p> <s> Martyle meenus äkki portmonee , mille ta haavatud vabamüürlaselt ära oli võtnud . </s> <s> Ta tõmbas selle põuest välja ja avas . </s> </p>
<p> <s> " See on sinu mõrtsukalt , " seletas ta . </s> <s> " Ma laenasin seda veidi . </s> <s> Äkki on siin mingeid kasulikke vihjeid . " </s> </p>
<p> <s> Portmonee sisaldas ühte saatmata saksakeelset kirja , kokkuvolditud " Roueni sõnumid " , mille esikaanel ilutses Doci pilt , munsterrolli Hamburgist väljuvale ja Kopenhaagenisse suunduvale laevale härraste Schmidti ja Hessenaueri nimele , arveid mingist Hamburgi hotellist ja muu kasutu paberipahna hulgas ümbrikku , mis oli adresseeritud Richard Wagnerile , kirja sel sees ei olnud , küll oli aga pöördel saatja aadress - E. W. v. Braun , Sankt-Peders Gade 4 , Kopenhaagen . </s> <s> Doc lubas neid pabereid uurida , kuni nad hommikul Calais'sse jõuavad . </s> <s> Marty ei suutnud aga enam jalul püsida , ta vajus alumisele narile ja jäi silmapilkselt magama . </s> </p>
<p> <s> " Paradoks , " sosistas aga Doc , kui paberid enda ette tõstis " Paradokside paradoks . " </s> </p>
<p> <s> Ta vaatas tähelepanelikult ümbrikut Kopenhaageni aadressiga . </s> <s> Midagi oli selles äärmiselt tema tähelepanu köitnud , midagi , mis oli väga kummaline , kuid ta ei suutnud seda täpsalt määrata . </s> <s> Igatahes oli selle ümbrikuga midagi väga valesti . </s> </p>
<p> <s> Hommikuks sai ta aru . </s> </p>
<p> <s> VIII </s> </p>
<p> <s> Kopenhaagen , Taani kuningriik </s> </p>
<p> <s> 1876 , 3. oktoober </s> </p>
<p> <s> Californias on praegu soe , mõtles Marty . </s> <s> Ja isegi kui inimesed on seal veel tsiviliseerimata , ei söö nad ainult maksapasteeti ja rasvast sealiha , vaid ka kõige kõrvalisemas San Francisco restoranis saad sa hiigelsuure käntsaka praetud loomaliha , mis on pealt kenasti tumepruun , seest pehme ja veidi verine ja sel lihal on isegi veidi piima maitset . </s> <s> Taanis süüakse aga võileibu maksapasteediga ning sealiha , millele on suurte tähtedega kirjutatud KOLESTEROOL . </s> </p>
<p> <s> Nad olid Kopenhaagenis juba viiendat päeva ja juba viiendat päeva sadas siin vihma . </s> <s> Inglise keelt ei rääkinud siin peaaegu keegi ja isegi prantsuse keelega oli raske hakkama saada . </s> <s> Marty francaise polnud muidugi midagi erilist , kuid niipalju siiski , et raskest rahakukrust ja enesekindlusest toetatult leida Prantsusmaal Amiéns'i linn ja sealt kuulsa kirjaniku Jules Verne'i villa . </s> </p>
<p> <s> Kopenhaagenis oli aga ainus võõrkeel , mida siin mõisteti , saksa keel , ning taanlaste endi kõnepruuk tundus pigem olevat raskemas staadiumis kurguhaigus kui keel . </s> </p>
<p> <s> Doc ja Marty oli peatunud linna nooblimas hotellis " L'Angleterre " , mis - nagu Marty ähmaselt mingist ajalookursusest mäletas - majutab seitsmekümne aasta pärast Taanit okupeerivat sakslaste peakorterit . </s> <s> Hotell ei jäänud küll näiteks San Francisco " Palace'ile " suurt alla , ehk isegi ületas seda veidi , sest euroopalikku loomulikku viisakust oli siin rohkem . </s> <s> Siiski ei kompenseerinud see maksapasteeti ja mõrtsukalikku sealiha kuhilaid . </s> <s> Ega ka igavust , mida Marty tundis , kui ta juba kolmandat päeva lonkis mööda kesklinna tänavaid , ja mida ei suutnud leevendada ja uudistavad pilgud , mida linlased tema teksatunkedele heitsid . </s> </p>
<p> <s> Doc , kes oskas saksa keelt , tuuseldas kusagil mujal , ajas mingeid asju ja otsis oma kauget esivanemat Emmerich von Brauni , keda ta uskus siin linnas viibivat . </s> </p>
<p> <s> Jah , nad teadsid ju aadressi ja nende esimene käik oligi olnud Sankt-Peders Gadele . </s> <s> See oli üsna veneetsia stiilis raekoja lähedal asuv kitsas vanalinna tänav , mis viis , nagu arvata võis , Püha Peetruse kiriku juurde . </s> <s> Seal asus saksa kvartal , saksa kirikukool , see oli rõske ja pigem keskaegne ja gootipärane nurgake selles linnas . </s> <s> Punastest tellistest hooned ja sammaldunud hoonetekompleks , mis ei tahtnud siia hästi sobida . </s> <s> Jah , nad leidsid toa , mida keegi Emmerich von Braun oli üürinud ja pansionipidaja teadis rääkida ja suurtest kastidest , mida too tülikas üüriline oli endaga kaasa toonud . </s> <s> Aga ta tegi liiga palju müra ja kolis ära . </s> <s> Mitte ilma tungiva sellesisulise palveta pansionaadi juhtkonna poolt , mõistis Marty . </s> <s> Kuhu ? </s> <s> Seda ei teatud . </s> <s> Von Braun oli tigedalt kaabut kergitanud ja lihtsalt trammipeatusesse astunud . </s> <s> Tema kastidele tuli pärast järele üüritõld , aga kuhu see kraami viis , seda ei osatud Sankt-Pederi pansionaadist öelda . </s> </p>
<p> <s> Selle väljaselgitamine jäi Doci hoolde ja Marty ei osanud end siin kuidagi kasulikuks teha . </s> </p>
<p> <s> Miks nad siin üldse olid ? </s> </p>
<p> <s> Miks nad jälitasid toda Emmerichi ? </s> </p>
<p> <s> Et teda peatada , oli Marty Doci jutust aru saanud . </s> </p>
<p> <s> Tol hommikul kui nad olid Calais'sse jõudnud ja Doci näost võis lugeda , et ta pole ööl silmatäitki maganud , tol hommikul , mingis Calais raudteejaama kohvikus kohvi juues , oli Doc selgitanud : " See oli Hamburg , kus ajaharu muutus . </s> <s> See oli kindlasti Hamburg . </s> <s> Nood vabamüürlased jälitasid Emmerich von Brauni ja olid jõudnud Hamburgisse . </s> <s> Seal juhtusid nad aga nägema ajalehte , mis teatas minu kuulsusrikkast õhupalliretkest . </s> <s> Nad oleksid pidanud minema edasi Kopenhaagenisse , sest just sinna nad uskusid von Brauni põgenevat . </s> <s> Kuid siis jäid nad arvamusele , et von Braun mängis neile vingerpussi ja lendas hoopis õhupalliga Inglismaa suunas ja oli sunnitud Prantsusmaal hädamaandumise tegema . </s> <s> Foto sarnasus pidi olema hämmastav . </s> <s> Niisiis jälitasid nad edasi hoopis mind ja oleksid mu tapnud , kui mitte sinu vahelesegamine . </s> <s> Me peame taastama sündmused võimalikult sarnaselt sellele , mis juhtus originaalses ajaharus . " </s> </p>
<p> <s> " Ja juhul kui originaalses ajaharus vabamüürlased tapsid von Brauni ? " oli Marty küsinud . </s> </p>
<p> <s> " Me peame taastama sündmused võimalikult sarnaselt originaalile , " oli Doc ebalevalt vastanud . </s> <s> " Ja sa ei taha ometi öelda , et sa kasvasid metsikus läänes palgamõrtsukaks ? " </s> </p>
<p> <s> " Doc , aga mis siis , kui ühtegi teist võimalust peale Emmerichi tapmise ei ole ? </s> <s> Kui lihtsalt ei ole ? </s> <s> Kui ta läheb ja ehitab oma masina ja saab olema viis ooperit , milles viimane tapab Wagneri . " </s> </p>
<p> <s> " Ma usun , et Emmerich põgenes just sellepärast , et ta ei tahtnud seda põrgumasinat ehitada . </s> <s> Tõenäoliselt tahtis ta lihtsalt mängust välja astuda , ta oli silmitsi lahendamatu dilemmaga - ehitada plahvatav Balthurgeir ja mõrvata Wagner või seda mitte teha ja olla vabamüürlaste kättemaksu ohver . " </s> </p>
<p> <s> " Ei kõla just palju paremini kui meie lahendamatu dilemma - kas jätta von Braun ellu ja riskida paradokside paradoksiga või taastada sündmused võimalikult sarnaselt originaalsele ajaharule . " </s> </p>
<p> <s> Nad olid reisinud Hamburgi ja leidnud sealt tõepoolest jälgi kellestki härrastest von Braunist , Schmidtist ja Hessenauerist , kes olid peatud ühes kesklinna hotellis . </s> <s> Ja nüüd olid nad Taanis , kus sajab vihma , puhuvad külmad ja kõledad tuuled ning Californias on praegu soe . </s> <s> Nii San Franciscos kui Hill Valley's . </s> </p>
<p> </p>
<p> <s> Reedel , 3. oktoobril seisis läbimärg Doc äkki nende luksusnumbri uksel . </s> <s> Marty lösutas , saapad jalas , voodil ja sirvis mingit naljakat ajakirja , millest kunagi areneb välja kuulus Taani pornograafia . </s> <s> Doc seisis uksel , ahmis õhku , tilkus vihmast ja Marty sai kohe aru , et ilmselt on põgenik leitud . </s> </p>
<p> <s> " Ruttu , " suutis Doc lõpuks kuuldavale tuua . </s> <s> " Ma tean , kus ta on . " </s> </p>
<p> <s> Marty kargas püsti . </s> </p>
<p> <s> " Ja ära kolti unusta , " lisas Doc . </s> </p>
<p> <s> Ta polnud tarvitsenud seda märkida , juba kolmandat aastat ei lahkunud Marty hetkekski oma koldist . </s> </p>
<p> <s> " Ja ega meil veel ühte vihmavarju ei ole , minu oma paistab kuhugi jäänud olevat . " </s> </p>
<p> <s> " Doc , see oli sul juba neljas . " </s> </p>
<p> <s> Doc lõi käega ja kiirustas trepist alla . </s> </p>
<p> <s> Nad läksid peatusesse end kuidagi Marty vihmavarju alla mahutades ja ootasid ligi pool tundi trammi . </s> <s> Siis see tuligi , liikudes San Franciscoga võrreldes üliaeglaselt , kuigi seda vedasid neli hobust . </s> <s> Tramm viis neid kuninglike mereväekasarmuteni ja sealt leidis Doc vaba voorimehe . </s> <s> Munakivisillutisel loksudes kulgesid nad Svanemölle linnaosa poole , kus ühes mereäärses villas pidi end varjama Emmerich von Braun . </s> </p>
<p> <s> " Ma kasutasin Sherlock Holmes'i meetodit , " võidutses Doc sõidu ajal oma edusammudest Martyle pajatades . </s> <s> " Praeguse aja infrastruktuur ja logistika on meie omaga võrreldes veel üsna barbaarne . </s> <s> Bürokraatiat on palju vähem ja tõtt-öelda ei kujutagi ma ette , kuidas näiteks kriminaalpolitsei siin töötab . </s> <s> Kõige kindlam infoallikas on uulitsapoisid , mõni neist mõistab isegi paar sõna saksa keelt . </s> <s> Nad on täiesti usaldusväärsed ja diskreetsed , eriti asjalik oli keegi Jesperi nimeline . </s> <s> Miks mul ei tulnud ometi kohe pähe neid palgata ? </s> <s> Aga siis meenus mulle äkki Sherlock Holmes ja ... </s> <s> Pilti polnud mul neile anda , küll aga lasin ma neil otsida enda välimusele sarnanevat sakslast . " </s> </p>
<p> <s> " See oli kaval , Doc . " </s> </p>
<p> <s> " Ta pole isegi nime vahetanud . </s> <s> Ja raha paistab tal olevat . " </s> </p>
<p> <s> Sellise villa üürimine ei saanud isegi 1876. aastal odav olla , taipas Marty peagi . </s> <s> Maja asus vaikses nooblis rajoonis , kus elasid hääbuma hakkava aristokraatia jäänused , kes pidid ruumi tegema üha mõjukamateks muutuvate töösturitele ja ettevõtjatele . </s> <s> Maja Carolinevej 14 seisis peaaegu kohe veepiiril , seda ümbritsesid tihedad sirelipõõsad . </s> <s> Klassitsistlikus stiilis hoone ei saanud olla vana , ehk kümmekond aastat tagasi ehitatud . </s> <s> Selle ümber oli punastest tellistest ja metallvõredest aed . </s> <s> Värav polnud lukus . </s> <s> Nad astusid graniitplaatidest teele , mis viis valgest marmorist eeskojani . </s> <s> Peale vihmapladina oli ümberringi vaikne , isegi meri oli tasane ja ainult harv kajakakisa tungis läbi sirelimüüride hoovi . </s> <s> Ukse peal oli pronksist nimesilt , ent sellel seisis kellegi taanlase Hans Borg Carlsbergi nimi . </s> <s> Nimesildi kohal rippus kellanöör . </s> </p>
<p> <s> Doc seisatas , hingas sügavalt sisse . </s> <s> Ta käsi liikus kellanööri poole ja peatus siis . </s> </p>
<p> <s> " Marty ? " </s> </p>
<p> <s> " Jah , Doc ? " </s> </p>
<p> <s> " See kõik võib praegu lõppeda . </s> <s> Ma mõtlen meie seiklus . </s> <s> Aga võib ka juhtuda , et me põhjustame mingi üüratu paradoksi . </s> <s> Mis ka ei juhtuks - teist teed meil polnud . " </s> </p>
<p> <s> " Selge , Doc . " </s> </p>
<p> <s> " Marty , anna mulle oma revolver . " </s> </p>
<p> <s> " Milleks ? " </s> </p>
<p> <s> " Võib-olla tuleb meil teda ... ähvardada . </s> <s> Võib-olla ta ähvardab meid . " </s> </p>
<p> <s> Marty ulatas kõheldes Docile relva ja teadlane tõmbas kellanöörist . </s> </p>
<p> <s> Kõlas kellahelin , kuid kõik jäi vaikseks . </s> <s> Doc helistas veelkord . </s> <s> Lõpuks katsus ta ettevaatlikult ust ja see polnudki lukus . </s> <s> Doc vaatas Martyle otsa , kehitas õlgu ja lükkas ukse valla . </s> </p>
<p> <s> " Võib-olla pole siin kombekski uksi lukustada , " sosistas ta Martyle . </s> </p>
<p> <s> " Aga milleks siis kellanöör ? " </s> </p>
<p> <s> " Viisakuseks , " vastas Doc ja astus sisse . </s> </p>
<p> <s> Nad leidsid end massiivse mahagonist mööbliga täidetud hallist . </s> <s> Põrandal olid luksuslikud vaibad . </s> <s> Eespool avanes koridor , mille külgedel seisid vitriinkapid antiikesemetega - vaagand , taldrikud , amforad , kaelaketid , vaasid . </s> <s> Vaevalt need imitatsioonid on , käis Martyl peast läbi . </s> </p>
<p> <s> " Tss ! " tegi äkki Doc ja tõstis sõrme . </s> </p>
<p> <s> Läbi rusuva vaikuse oli korraks kostnud mingi kriiksatus . </s> <s> Nad kuulatasid veel - jälle kriiksatus , nagu oleks metalli kriibitud ja siis millegi üleskeeramise mehaaniline tõksumine . </s> <s> Ruumis oli tunda kerget õlilõhna . </s> </p>
<p> <s> Otsekui kokkulepitult pöörasid nad pead ja nägid maja vasakus tiivas suurt saali . </s> <s> Külaliste vastuvõtmiseks kohandatud parkett-põrandaga , valgete ripp-kardinate ja dooria-stiilis sammastega kaunistatud saali põrandal vedelesid läbisegi vineerkastid . </s> <s> Enamik neist oli lahti võetud ja mõne sisemusest paistsid hammasrattad ja mingid mehhanismid . </s> <s> Aga hääled ei tulnud sellest ruumist , vaid tundus , et kõrgemalt . </s> </p>
<p> <s> " Halloo ! " hüüatas Doc . </s> <s> " On siin keegi ? " </s> </p>
<p> <s> Vastuseks kostis vaid järjekordne kriiksatus . </s> <s> Doc vaatas Marty poole , pilgutas silma , ja astus edasi . </s> <s> Nad jõudsid valgeks värvitud puust keerdtrepini , peatusid hetkeks , kuid astusid siis trepist üles . </s> </p>
<p> <s> Neil polnud vaja kaua otsida . </s> <s> Üleval oli vaid kolm ruumi ja ühe uks oli lahti . </s> <s> Mehhanismi üleskeeramise hääl tuli just sealt . </s> </p>
<p> <s> " Herr von Braun ! " hüüatas Doc veel kord ja astus siis ukse juurde . </s> <s> Marty püsis tal tihedalt kannul . </s> </p>
<p> <s> Vana mees istus kabinetis hiigelsuure kirjutuslaua taga . </s> <s> Tema kõrval , akna all seisis kääbusesuurune olend . </s> <s> Olend oli mehe poole seljaga ja sellest turritas võti . </s> <s> Laual olid õlikanister , sulepea , tindipott ja paar tühja paberilehte . </s> <s> Mees vaatas oma külalisi viivuks , ja viipas siis käega . </s> </p>
<p> <s> " Ju te otsite mind , " sõnas ta saksa keeles . </s> </p>
<p> <s> Marty ei näinud Doci nägu , kuid ta kujutas väga hästi ette , milline see pidi olema . </s> <s> Vanamees laua taga oleks võinud olla Doci isa . </s> <s> Lisaks hämmastavale sarnasusele näojoontes , oli täpselt samasugune ka nende peapaljak . </s> <s> Ainult kui Doci hallid juuksed langesid kahe pahvakuna külgedele , siis von Brauni juuksed olid lühikesed ja tumepruunid . </s> <s> Lisaks kandis prille , tema kulmud olid tihedamad ja huulte kohal mustas vurrutriip . </s> <s> Muidu aga oli tegemist Doci peaaegu täpse koopiaga . </s> </p>
<p> <s> " Herr von Braun ? " suutis Doc lõpuks kogeleda . </s> <s> " Emmerich von Braun ? " </s> </p>
<p> <s> " Ilmselt on mul au kõneleda Albert von Einsteiniga ? " küsis von Braun vastu . </s> <s> " Vähemalt uulitsapoisid ütlesid , et keegi sellenimeline oli neid palganud mind otsima . " </s> </p>
<p> <s> Marty ei saanud teisiti kui pidi Doci küünarnukiga müksama . </s> </p>
<p> <s> " Ma ... " kogeles Doc . </s> <s> " Ma tõepoolest ... " </s> </p>
<p> <s> " Nimetasin end niimoodi , tahtsite te öelda , " lõpetas von Braun tema eest . </s> <s> " Teie mõlema emakeeleks on ju inglise keel ? </s> <s> Nii et äkki me vestleksime meie noore sõbra huvides inglise keeles . </s> <s> Üle pika aja valmistaks inglise keeles rääkimine mulle tõeliselt rõõmu . </s> <s> Clint ? </s> <s> Clint Eastwood , kui ma ei eksi ? " </s> </p>
<p> <s> Ja nähes Marty näol jahmatust , tõttas von Braun lisama . </s> <s> " Ei maksa üllatuda , uulitsapoiste agentuur on tõhus relv , aga see töötab mõlemas suunas . </s> <s> Mul oli põhjust arvata , et mind otsitakse ja seepärast sõlmisin ma nendega teatava tehingu , kui nii võiks öelda . </s> <s> Ma kuulsin teist juba siis , kui te Sankt-Pedersi pansionaadist jälje üles võtsite . </s> <s> Ma ootasin teid , härra Albert von Einstein . " </s> </p>
<p> <s> Marty tabas von Brauni näolt nukravõitu irooniamuige . </s> </p>
<p> <s> " Ma olen teid tõepoolest kaua otsinud , " sõnas Doc . </s> <s> " Ja kui ma õigesti aru saan , siis oleme me mõnes mõttes sugulased . " </s> </p>
<p> <s> " See on väga huvitav määratlus , " noogutas von Braun . </s> <s> " Kuid ärgem raisakem aega . </s> <s> Te ei otsinud mind viisakusest ja mul on põhjust arvata , et ühed teised härrasmehed , kes samuti juba Kopenhaagenis on , otsivad mind kõige muu kui viisakuse pärast . " </s> </p>
<p> <s> " Ja te pole põgenenud ? " küsis Doc . </s> </p>
<p> <s> " Ei . </s> <s> Mul pole enam kuhugi põgeneda ja selleks puudub ja igasugune vajadus . </s> <s> On aeg sellele kõigele lõpp teha . </s> <s> Päris lõpp . </s> <s> Ma olen otsustanud , nii et pole mõtet mind ümber veenda . </s> <s> Mis puutub teisse kahesse ... " </s> <s> Von Braun pidas pausi , silus kätega läbi juuste . </s> <s> " Ma kujutan ette , miks te mind otsisite ja mida te tahate . </s> <s> Ta tahate , et maailma kõigi aegade suurim helilooja ei tooks lavale oma grandioosset meistriteost , sest aeg pole selleks veel küps . " </s> </p>
<p> <s> " Pole küps ? " küsis Doc imestunult . </s> </p>
<p> <s> " Muidugi mitte , " nähvas von Braun . </s> <s> " Te ei saagi kogu sellest loost eriti midagi teda , nii et säästke mind rumalatest küsimusest . </s> <s> Aega on meil vähe , nii et ärgem raisakem seda . </s> <s> Küsige ! " </s> </p>
<p> <s> " Te olete see , kelleks ma teid pean ? " </s> </p>
<p> <s> " Jah , ma olen see ja te olete sellest juba ammu aru saanud , muidu poleks te üldse siin . </s> <s> Teid huvitab kogu see afäär ? </s> <s> Mis siis ikka , nende väheste hetkede jooksul , mis meile on jäänud püüan ma teid valgustada . </s> <s> Kui teile midagi selgusetuks jääb , siis leppige sellega , sest aja jooksul saate te kõigest isegi aru . </s> <s> Kõigi vastuste jaoks pole aeg veel küps . </s> <s> Niisiis - see varustus , mida te siin näete , eriti see pealtnäha väga süütu mehike , on mõeldud ... " </s> </p>
<p> <s> " Richard Wagneri tapmiseks ? " pistis Marty . </s> </p>
<p> <s> " Ärge segage vahele , mister Eastwood ! " nähvas von Braun . </s> <s> " Aga jah , algselt pidi Balthurgeiri mehhaaniline nukk minema oma väljamanaja ette ja seda mõnevõrra erinevalt Richard Wagneri libretost , see pidi veerema dirigendi enda juurde ja seal plahvatama . </s> <s> Richard Wagner on vabamüürlane , nagu oli ka kunagi mees nimega Emmerich von Braun . </s> <s> Bayeri vabamüürlus erineb mitmes mõttes teistest Euroopa loožidest , sest juba sada aastat valitsevad selles mehed , kes nimetavad ennast illuminaatideks . " </s> </p>
<p> <s> Von Braun koukis põuest uuri , heitis sellele äreva pilgu , klõpsatas selle kinni ja jätkas . </s> <s> " Ma ei hakka raiskama aega , et seletada , mis on vabamüürlus . </s> <s> Ütlen vaid , et minu jaoks oli see väärikate ja valgustatud meeste seltskond , kes julges vaadata maailma avaramalt , teaduslikumalt ja sügavamalt kui teevad seda tavalised inimesed . </s> <s> Aga ma ei peaks teile tõesti seletama vabamüürluse algtõdesid , uurige oma Ameerika konstitutsiooni , pealinne ehitisi ja riigi aluspõhimõtteid , mis teie asutajad isad lõid . </s> <s> On olemas saladused , mis loovad meie tsivilisatsiooni kõige põhilisema müüri , ja neid saladusi teadsid kunagi ainult Templiordu rüütlid . </s> <s> Nad hoidsid neid , kuid paraku liiga kiivalt , sest need on kadunud . </s> <s> Ma kardan , et igaveseks . </s> <s> Templiordu viimastest rüütlitest kasvas välja vabamüürlaste orginatsioon , kes suutis säilitada rituaalid ja mõned algtõed , kuid mitte enam saladuste sisu , sest neid varjati liiga hoolikalt . </s> <s> Vabamüürlaste seadev , juhatav ja suunav tegevus on olnud kõikjal , kuid iialgi pole see vennaskond püstitanud maailma valitsemise ideed . </s> <s> Enne kui Adam Weishaupt sada aastat tagasi Bayeris selle mõttega välja tuli . </s> <s> Ta asutas Illuminaatide salaühingu ja nad väitsid , et nad on leidnud vabamüürlaste kadunud saladused . </s> <s> Nende najalt ja nendele tuginedes tahtsid nad igas kristlikus riigis panna valitsejateks illuminaadid ja nende õpetust oleks jagatud relvade ja ülima kuulekuse abil . </s> <s> Nad lõid organisatsiooni , mis tugines vastuvaidlematule kuuletumisele , hirmule ja ähvardamisele . </s> <s> Ja mitte ainult , sest oma mõtteid sisendasid nad ka oopiumi ja teiste mürkide teel . </s> <s> See metoodika oli edukas ja neil oli edu . </s> <s> Mitmed revolutsioonid , mässud ja riigipöörded Euroopas on nende kätetöö . </s> <s> Ometi suutsid terve mõistusega mehed neile vastu astuda ja vabamüürlased nende seas . </s> <s> Illuminaatide ühendust pole enam , kuid nende jätked on tugevalt saksa vabamüürluses . </s> <s> Ka mina astusin Bayeri looži liikmeks , teadmata , et tegelikult valitsevad seda juba ammu varjatud illuminaadid . </s> <s> Sama pettuse ohvriks langes ka Richard Wagner . </s> <s> Vaadake - kui õiged vabamüürlased tahavad toimetada isekeskis ja salaja , ega oma vennaskonna poliitilist ülemvõimu kõige tähtsamaks asjaks , siis illuminaadid seda just teevad . </s> <s> Nende eesmärgiks on ülemvõim maailma üle , samalajal õiged kui vabamüürlased eelistavad endassepühendus ja tagasitõmbunud vaikelu . </s> <s> Ehk olete märganud ka Richard Wagneri halvustavat suhtumist juutidesse ? </s> <s> See tuleb just sellest , et illuminaatliku juhtimise eesotsas on palju juute . </s> <s> Oma maailmanägemise ja arusaamise õigest vabamüürlusest talletas Wagner viide ooperisse . </s> <s> Nelja esimese käigus jutustatakse varjatult vabamüürluse ja Illuminaatide võitluse lugu , viiendas saab aga kõik üsna avalikuks . </s> <s> " Balthurgeiri sünd " on valus , paljastav ja naeruvääristav surmahoop Illuminaatide pihta . </s> <s> Richard palus mind ehitada see mudel siin , ta tahtis võimalikult võimsalt näidata Illuminaatide maailmavalitsemisplaanide vääramatut luhtumist . </s> <s> Aga mind ähvardati , mind sunniti ehitama Balthurgeiri sisse lõhkeseadeldis , mis tapaks nii geniaalse helilooja kui tema tulisemad austajad . </s> <s> Ma põgenesin ... ja edasist te juba ilmselt teate . </s> <s> Nüüd olen ma siin , Kopenhaagenis ja ootan enda surmaotsuse täideviimist . </s> <s> Oma eksperimente Balthurgeiri mudeli kallal jätkan ma puhtalt akadeemilisest huvist . </s> <s> Mis puutub teisse , siis ilmselt esindate te neid jõude , kes leiavad , et perekonnasisesed tülid tulen jätta perekonda , ega pole vaja neid maailma ette tarida . </s> <s> Mis teha , vend Richard on väga tundlik natuur ja teda milleski ümber veenda on raske . </s> <s> Teda veenab ainult vääramatu fataalsus . </s> <s> Minu enda saatuse suhtes pole mul aga juba ammu enam mingeid illusioone , ja usun ka , et mitte teil , mister von Einstein ? " </s> </p>
<p> <s> Von Braun lõpetas , vaatas taas oma uuri ja kiikas siis aknast välja . </s> </p>
<p> <s> " Nad saabuvad iga minut , " sõnas ta siis . </s> </p>
<p> <s> " Kes ? " küsis Doc ja raputas mõistmatuses pead . </s> <s> Näis nagu keelduks ta uskumast seda , mida tegelikult juba ammu teadis . </s> </p>
<p> <s> " Härrased Georg Schmidt ja Wolfgang Hessenauer , " vastas von Braun . </s> <s> " Mister Eastwoodi kuulid suutsid neid vaid mõneks ajaks eemal hoida . </s> <s> Juhul kui te ei teadnud , siis on nad Otto van Bismarcki salanõuniku Efraim Fincki käsualused ja mõlemad üsna vilunud salakuulajad . </s> <s> Nad on verekoerad , keda saab vaid hetkeks rajalt eksitada , kuid mitte iialgi täielikult maha raputada . " </s> </p>
<p> <s> " Ma oleks pidanud seda teadma , " pomises Doc . </s> </p>
<p> <s> " Ärge heitke seda endale ette , " naeratas von Braun . </s> <s> " Teadmised tulevad kogemustega , meie elus on see paraku nõnda . </s> <s> Niisiis - minu väike sõber Balthurgeir on üles keeratud . </s> <s> Viimane võtmekeere ... " </s> <s> Von Braun asetas käe võtmele mehaanilise mehikese seljal . </s> <s> " Viimane võtmekeere määrab minutid . </s> <s> Kohe , kui ma kuulen värava kolksumist , siis käivitan ma plahvatuse nelja minuti peale . </s> <s> See annab teile piisavalt aega teoks teha see , milleks te tulite , annab teile aega kadumiseks ja annab aega härrastele Schmidtile ja Hessenaurile siia üles tulla . " </s> </p>
<p> <s> " Kui see nii peab sündima ... " sosistas Doc . </s> </p>
<p> <s> " Jah , nii peab see sündima , nii olen ma otsustanud . </s> <s> On aeg sellele kõigele igaveseks lõpp teha . " </s> </p>
<p> <s> " Hei , Doc ! " hüüatas Marty , kui Doc põuest koldi välja tõmbas . </s> </p>
<p> <s> " Teie ärge segage parem vahele , mister Eastwood , " muigas von Braun leebelt . </s> <s> " Usaldage parem vanemaid inimesi . </s> <s> Kui see teid rahustab , siis teadke - minu naine on surnud ja minu pojad ei hakka mind taga leinama , sest nende jaoks olen ma juba ammu kadunud . </s> <s> See ostus , mida teie vanem kaaslane näib mõistvat , pole sündinud üleöö , vaid on kõigi seniste sündmuste ainus loogiline jätk . </s> <s> Ja lõpp . " </s> </p>
<p> <s> Avatud aknast oli kuulda , kuidas aiavärav kääksatas . </s> <s> Von Braun kiikas kiiresti välja . </s> </p>
<p> <s> " Nad on siin , " sõnas ta ja samal hetkel keeras Balthurgeiri mudeli võtit . </s> <s> Kogu ruumi täitis korraga vali tiksumine . </s> <s> " Teil on neli minutit . </s> <s> Tagumine uks on lahti , see viib naaberaeda , kust te jõuate paralleeltänavale . " </s> </p>
<p> <s> Kääbusesuurune jõle mehike hakkas korraga liikuma . </s> <s> See tõstis ühe jala teise ette , ja siis teise ... </s> <s> See hakkas ukse poole liikuma . </s> <s> Selle pikad käed seisid jõuetult rippu ja pea asemele ehitatud kolju näis võikalt naeratavat . </s> </p>
<p> <s> " Jah , " pomises Doc . </s> <s> " Nii ongi kõige õigem . " </s> </p>
<p> <s> " Hei , Doc ! " röögatas Marty . </s> </p>
<p> <s> " Jah , see plahvatab , " sõnas von Braun . </s> <s> " Plahvatab uksel - umbes seal , kus te praegu seisate . </s> <s> Ärge muretsege , plahvatus pole võimas aga piisav . </s> <s> Siit ruumist leitakse kolm laipa . </s> <s> Kaks neist on plahvatus lõhki rebinud , kolmanda on nad jõudnud enne plahvatust surnuks tulistada . </s> <s> Ameerika revolvriga , see vedeleb ukse kõrval koridoris . " </s> </p>
<p> <s> Doci käsi värises kui ta revolvri tõstis . </s> <s> Marty seisis kui soolasammas , ega suutnud millestki aru saada . </s> </p>
<p> <s> " Kolm ja pool minutit , " sõnas von Braun . </s> <s> " Mina teie asemel hakkaksin juba ... " </s> </p>
<p> <s> Tuba täitis revolvrikärgatus . </s> </p>
<p> <s> Marty nägi , kuidas Doci värisev käsi oli viivuks kindlana seisnud ja kuidas tema sõrm oli päästikule vajutanud . </s> <s> Ta peaaegu nägi , kuidas revolvrisuust oli väljunud kuul , lennanud silmad sulgenud von Brauni suunas ja siis tunginud aeglaselt , hästi aeglaselt , tema lauba keskpunkti . </s> <s> Kardinatele von Brauni selja taga oli pritsinud mingit valgepunast ollust , kuid tema laubast oli voolanud ainult väike verenire . </s> <s> Martyle jäi igaveseks meelde see klaasistunud rahulolev ilme vana teadlase näol . </s> <s> Tema pea oli jõnksatanud tugitooli seljatoele ja keha oli raputanud lühike värin . </s> <s> Von Brauni käsi tõmbles veel hetke ja siis jäi ta liikumatuks . </s> </p>
<p> </p>
<p> <s> Doc seisis , käsi revolvriga välja sirutatud , ta värises kergelt . </s> <s> Ainus , mis Marty mõelda suutis , oli see , et Doc polnud sihtinud . </s> <s> Ta oli tõstnud aeglaselt koldi ja päästikule vajutanud . </s> <s> Ta oli tapnud inimese . </s> </p>
<p> <s> Balthurgeir seisatas nende ees . </s> </p>
<p> <s> " Kolm minutit , " sosistas Doc , keeras koha peal ümber ja Marty nägi , et ta nägu on koolnukahvatu . </s> </p>
<p> <s> Siis nad jooksid koridori lõppu , trepist alla aeda ja pugesid läbi sirelihekis asuva käigu tagumise värava juurde , mis viis naaberhoovi . </s> <s> Kui nad juba Charlottevejle jõudsid kuulsid nad kõmakat , mis purustas küll maja aknad , kuid väljastpoolt vaadatuna ei teinud suuremat kahju . </s> </p>
<p> <s> Nad lahkusid Kopenhaagenist järgmisel päeval , laevaga Puttgaardeni suunas , see oli 4. oktoober 1876 , mil " Berlingske Tidende " kuulutas hirmsast veretööst Hellerupis , kaks tundmatut sakslast olid mõrvanud saksa leiutaja ja mehhaaniku Emmerich von Brauni , kuid ka ise dünamiidiplahvatuses oma otsa leidnud . </s> </p>
<p> <s> IX </s> </p>
<p> <s> Bayreuth , Bayeri kuningriik </s> </p>
<p> <s> 1876 , 17. november </s> </p>
<p> <s> Nii kuningas Ludwigi õukonnas , Müncheni kõrgseltskonna kuluaarides kui Bayreuthi linnas olid kogu aasta levinud kuuldused , et maestro Wagner kavatseb lavastada viis ooperit . </s> <s> Kui esimese nelja kohta teati palju , siis tolle viienda kohta aga mitte kui midagi ja nii arvasidki mõned , et küllap on helilooja ise sellised kuuldused lahti lasknud , et veelgi agaramalt endale reklaami teha . </s> <s> Herr Richard Wagner oli tuntud kiidukukk ja kõiki tema suurejoonelisi ettevõtmisi saatsid alati tuhanded kuulujutud ja sosinad . </s> <s> Üle Müncheni riputatud plakatitele pole aga viiendat ooperist midagi kirjutatud ja eks ole maestro ka ise aru pähe võtnud . </s> <s> Mis liig , see liig . </s> <s> Isegi neli ooperit on liialt grandioosne ettevõtmine , Ludwig - ehkki ta niigi päris terve vist ei ole ja andku Issand Jumal vaimukindlust - oma losse panti pannud ja rohkesti riigivara maha müünud , et ooperid saaksid toimuda . </s> </p>
<p> <s> Umbes nii kõneldi Münchenis ja Bayreuthis , kus kaks Ameerika rändurit sinna jõudsid ja eelseisvate sündmuste kohta maad kuulasid . </s> <s> Aga kuuldused on kuuldused . </s> <s> Doc pidi veenduma , et oopereid on tõesti neli ja mitte üks kriips rohkem . </s> <s> Pileteid polnud kerge hankida , neil tuli ära osta kolm ametnikku ja üks tööstur , kes neid siis oma äripartneritena kuninga kammerhärrale esitles . </s> <s> Nad said piletid . </s> </p>
<p> <s> " Siin räägitakse viiest ooperist , " oli Doc enne esietendust mõtisklenud . </s> <s> " Ja veel aastakümneid räägitakse , et Wagner kirjutas rohkem oopereid , kui ta neid oma eluajal lavastada jõudis . </s> <s> Aga jutud on jutud . </s> <s> " Nibelungide sõrmuse " menu summutab peagi kuuldused viiendast ning ajalukku läheb see , mis on aset leidnud , mis on toimunud . " </s> </p>
<p> <s> Kuigi nende seiklusest Kopenhaagenis oli möödunud üle kuu aja - aga võib-olla just tänu sellele - tundis Marty , et tema ja Doci vahel on midagi igavesti muutunud . </s> <s> Nad on koos palju läbi elanud , nende elu ja ilmselt ka kogu maailma aja saatus on olnud nende kätes , neid on tahetud tappa , aga alati on neil õnnestunud põgeneda . </s> <s> Kunagi pole nad pidanud oma seikluste käigus varem tapma . </s> </p>
<p> <s> Doc tappis inimese . </s> </p>
<p> <s> See polnud kolme indiaanlase mahalaskmine , või vähemalt nii Marty tundis . </s> </p>
<p> <s> Kui ta poleks San Joaquinis päästikule vajutanud , oleksid need indiaanlased teda tapnud ... või siis oleks keegi teine nad maha lasknud . </s> <s> Igatahes oli ratsarünnaku eest varjudes oma elu päästmiseks tulistamine midagi muud kui rahulikult istuvale ohutule vanamehele kuuli otsa ette kihutamine . </s> </p>
<p> <s> Või kas oli ? </s> </p>
<p> <s> Ta oli näinud seda surma liiga lähedalt , et see meelest saaks minna ja et see mälestus ajapikku kergemaks võiks minna . </s> <s> Marty mäletas iga detaili , iga liigutust , sureva von Brauni iga näoilmet ja siis seda meeletult masendavat silmapilku , mil elavast inimesest saab laip . </s> </p>
<p> <s> Miks ? </s> </p>
<p> <s> See mees pidi surnud olema . </s> <s> Neil polnud muud võimalust , originaalses ajaharus oli see mees tapetud . </s> <s> Aga tema olid tapnud Schmidt ja Hessenauer ja miks ei võinud nad nüüdki oma veretöö ära toimetada , sest just selleks nad olid Kopenhaagenisse tulnud ja von Brauni otsinud ? </s> </p>
<p> <s> " Meil polnud õigust riskida , " oli Doc seletanud . </s> <s> " Originaalses ajaharus oli see mees surnud . </s> <s> Me ei tea , kuidas Schmidt , Hessenaueri ja von Brauni kohtumine oleks kulgenud . </s> <s> Võib-olla oleks midagi juhtunud väikese Balthurgeiriga ? </s> <s> Võib-olla oleks nad von Brauni siiski väevõimuga kaasa võtnud ? </s> <s> Meil polnud õigust riskida plahvatusega Bayreuthis , meil polnud õigust riskida Richard Wagneri eluga ja paradokside paradoksiga . </s> <s> Meil polnud õigust , Marty . " </s> </p>
<p> <s> Jah , neil polnud õigust . </s> </p>
<p> <s> See oli julm , aga neil polnud õigust . </s> </p>
<p> <s> " See on minu karistus , " ütles Doc . </s> <s> " See on minu karistus , sest ma poleks pidanud ajamasinat kunagi leiutama . </s> <s> Ma tegin seda ainult enda uudishimu rahuldamiseks ja nagu ma endale kinnitasin - ainult teaduse huvides . </s> <s> Teaduse ! </s> <s> Suur Scott , teaduse huvides ! </s> <s> Kui palju leiutisi on maailmas loodud ainult " teaduse huvides " ja kui palju surma , hukatust , valu ja piina on need toonud ! </s> <s> Need on loodud teaduse " huvides " aga mitte vajadusest . </s> <s> Mitte kõike , mis on võimalik , ei tohi teoks teha . </s> <s> Nüüd olen ma ise saanud mõrtsukaks , nüüd olen ma pidanud läbi elama ja tundma , mida tähendab teaduse " huvides " leiutamine . </s> <s> Nüüd ma tean , mis tunne on olla mõrtsukas , nüüd olen ma pidanud ise ja oma käega hakkama tapjaks , ma pole pidanud lugema seda ajalehtedest või aimama kuulduste järgi , nagu kahtlemata sajad leiutajad on enne mind teinud , et seejärel kahe käega peast kinni haarata ning taibata millega nad on hakkama saanud . </s> <s> Ma olen mõrtsukas ja see on minu karistus ajamasina leiutamise eest . </s> <s> Ajamasin on minu Nibelungide sõrmus . " </s> </p>
<p> <s> Kõik mida Marty oleks suutnud öelda , oleks olnud vaid hale lohutamine ja seepärast rohkem ta seda teemat enam ei puudutanud . </s> <s> Temast ei lahkunud tunne , et midagi jätab Doc rääkimata , kuid teades vana teadlase iseloomu , lootis ta et kunagi ehk kõik selgub . </s> </p>
<p> <s> Nad olid reisinud rongidega läbi Preisimaa ja Saksa keisririigi ning jõudnud nimeliselt iseseisvasse Bayeri kuningriiki , mida valitses poolhull ja kuuldavasti pederastist kuningas Ludwig II , kaunite kunstide metseen ja Richard Wagneri talendi jumaldaja . </s> <s> Praegu on ta kolmekümne aastane , oma hiilguse tipul ja veel miski ei vihja sellele , et ta kümne aasta pärast ametlikult vaimuhaigeks kuulutatakse ja ta end uputab , ehkki paljud jäävad arvama , et need olid Bismarcki agendid , kes ta tapavad . </s> <s> Praegu on Bayer veel kuningriik , kuigi viis aastat juba keisririigi osa , Bayeris valitseb kirglik katoliiklus ja inimesed ei pea siin end sakslasteks vaid baierlasteks . </s> <s> Saatuse tahtel on sellelegi määratud muutuda ja just Münchenis leiab kunagi aset õllemäss ning siit võrsub liikumine , mis viib maailma kõige ohvriterohkema sõjani . </s> <s> Kuiväga nad ka ei tahaks pole neil õigust seda ära hoida . </s> <s> Mis on sündinud peab sündima , kes on surnud peab surema , selline on aja seadus ning 1876. aastal oli see kõige valusamalt tabanud Emmerich von Brauni </s> </p>
<p> <s> Niisiis , võis Bayeri ülikkond " Nibelungide sõrmuse " kuulsusrikkal esiettekandel näha kahte veidrat ameeriklast , kes küll kandsid etiketikohast valget särki , musta lipsu ja musta saterkuube , kuid korralike pükste asemel kummalisi tugevast tumesinisest riidest tunkepükse . </s> <s> Kui nad pakkusidki teatavat kõneainet ooperitetraloogia esimesel õhtul , " Rheingoldi " etendusel , siis järgmistel päevadel enam mitte , sest kõigi meeli oli täielikult vallutanud maestro Wagneri surematu kunst . </s> </p>
<p> <s> Doc nautis etenduste iga sekundit , ta nuttis vaikselt ja ei suutnud neil päevil rääkida millestki muust kui Wagneri muusikast . </s> <s> Marty niivõrd vaimustatud polnud , ta oleks eelistanud Buddy Holly , Elvis Presley või isegi " Grateful Deadi " mõnda esimest kontserti , kuid ta mõistis , et Doci - kasvõi ajutise - hingerahu leidmiseks on nad praegu just õiges ajas ja õiges kohas . </s> </p>
<p> <s> Ja viimasel etendusel , " Gotterdämmerungil " hakkas ta ka aru saama , miks Doc nimetas ajamasinat oma Nibelungide sõrmuseks . </s> <s> Ehkki ta suutis vähe aru saada sellest tegelaste , motiivide ja sündmuse virr-varrist , kus inimesed abiellusid jumalatega ja võitlesid erinevate fantasy-raamatute sarnaste tegelaskujudega . </s> <s> " Nibelungide sõrmus " oli lugu maagilise sõrmuse hukutavast mõjust , mis allutab oma valdaja tahted ja soovid , see oli lugu esemest , mis poleks kunagi tohtinud sattuda ühegi inimese kätte , sest inimene on nõrk , inimene on oma inimlike ja tühiste kirgede ori ja lõpuks toob sõrmust ainult häda ja hukatust , muudab igatsetud ideaalid mõttetuks veresaunaks ning armastuse maniakaalseks võimumänguks , milles võitjaks on ainult surm ja moraalne laostumine . </s> </p>
<p> <s> Nad peavad hävitama ajamasina , et iialgi ei korduks enam hetk , mil Doc tõstab revolvri ja tulistab Emmerich von Braunile kuuli pähe . </s> </p>
<p> <s> Pärast tetraloogia viimast etendust toimus Festspielhausis bankett . </s> <s> Doc ja Marty ei kavatsenud seal kaua viibida , oopereid oli olnud neli , Emmerich von Braun on surnud ja aega voolab jälle omas õiges sängis . </s> <s> Bankett oli Richard Wagneri galapidu , sel õhtul tõsteti üks mees peaaegu jumala seisusesse ja Doci sõnutsi on need nüüd Richard Wagneri elu õnnelikumad aastad , mis ta saab Ludwigi abiga teoks teha kõik ja ehk pisut enamgi , mida ta iial on kavatsenud . </s> <s> Kuningat ennast bankettil ei olnud , ta ootab heliloojat koos valitud seltskonnaga öösel oma lossis Neuschwannsteinis , vahuveini voolab koskedena ja sellest peost räägitakse veel aastaid . </s> </p>
<p> <s> Loomulikult oli see Doc , kes oli Martyle peale käinud , et nad peavad kindlasti banketile minema ja loomulikult Marty sai aru , et Doc tahab kohata oma iidolit silmast silma . </s> <s> Nad võisid jätta veidra mulje , seistes nurgas ja mitte pruukides grammigi alkoholi . </s> <s> Sest just selle arvele panid nad need võõristavad pilgud ja lõpuks oli Doc see , kes mõistis , et nende karsklaslikust käitumisest kummastavad banketikülalisi rohkem nende rõivastus . </s> </p>
<p> <s> " Äkki me poleks pidanud siiski teksaseid kandma ? " sosistas ta Martyle kõrva . </s> </p>
<p> <s> " Las nad harjuvad , " kehitas Marty õlgu . </s> </p>
<p> <s> Ja ühel hetkel seisis nende ees korüfee Richard Wagner ise , väsinud , õnnelik , pisut purjus . </s> <s> Ta hoidis ühes käes klaasi vahuveiniga ja teisega silus pidevalt oma halli juuksepahmakut . </s> <s> Tema näkku oli kirjutatud viimaste õhtute pinge ja triumf . </s> </p>
<p> <s> Neid tutvustas Müncheni tööstur Hagelmayer , nende " äripartner " , kes kohe seejärel eemaldus , et ühes lõbusate daamide seltskonnast vestlust jätkata . </s> </p>
<p> <s> " Härrased Einstein ja Eastwood ? " küsis Wagner . </s> <s> " Te olete Ameerikast , nagu mulle öeldi . </s> <s> Ma ei imesta , ma ei imesta ... </s> <s> Aga siiski , lubage küsida , et ega te pole juhuslikult sugulased ühe minu väga hea sõbraga Emmerich von Brauniga , kes neil päevil Taanis traagiliselt hukkus ? </s> <s> Teie sarnasus on hämmastav . " </s> </p>
<p> <s> " Me oleme väga kaugelt sugulased , " kogeles Doc . </s> <s> " Väga kaugelt . " </s> </p>
<p> <s> " Ja ega teile pole teada mõnda üksikasja , mis seda kurba sündmust ehk rohkem valgustaks ? " </s> </p>
<p> <s> " Kahjuks mitte . </s> <s> Ma kuulsin seda tele ... see tähendab ma lugesin sellest ajalehtedest . " </s> </p>
<p> <s> " Kurb . </s> <s> Ülimalt kurb . " </s> <s> Richard Wagner puuris oma pilgu Doci näkku . </s> <s> " Te olete ülimalt sarnased . </s> <s> Emmerich oli mulle väga oluline inimene . </s> <s> Tema ja mina tahtsime ... </s> <s> Aga olgu , " helilooja lõi käega . </s> <s> " Ta on igaveseks kadunud ja miski ei kustuta minu hingest seda jälge . </s> <s> Kui ta oleks elanud , oleks ehk kõik teistmoodi . " </s> </p>
<p> <s> Doc köhis ja asus siis väljendama oma piiritut vaimustust ooperi üle . </s> <s> Wagner kuulas seda rahuloleval ilmel , ta lausa sundis oma vaikimisega Doc endast kõikvõimalikke kiidusõnu välja pigistama , noogutas siis ja lausus : " Ma olen teiega täiesti nõus . </s> <s> Ooper on midagi sellist , mille võluvaim on avatud ainult meile , sakslastele . " </s> </p>
<p> <s> Ja ehkki Doc polnud midagi sellist öelnud , oli ta nõus . </s> <s> Nad vahetasid maestroga tugeva käepigistuse ja Marty kahtles , kas Doc enam kunagi üldse käsi peseb . </s> <s> Siis nad lahkusid , et varahommikul asuda Strassburgi ekspressi peale . </s> <s> Seal ületavad nad Preisi ja Prantsusmaa vahelise piiri , et olla kolme päeva pärast Normandias , Harfleuris , kuhu Doc oli peitnud oma katkise ajamasina . </s> </p>
<p> <s> Ja siis ootab neid tulevik ja Ameerika . </s> </p>
<p> <s> Epiloog I </s> </p>
<p> <s> San Joaquin , California </s> </p>
<p> <s> 1877 , 19. jaanuar </s> </p>
<p> <s> " Vabandust , kas see on ajatakso ? " </s> </p>
<p> <s> " Juhuslikult on küll . </s> <s> Ja milline aeg teile , mister ? " </s> </p>
<p> <s> " Ma oleks palunud 1895. aasta kevad ja võimalikult kuhugi raudtee lähedusse . </s> <s> Teate , need postitõllad on üksjagu tüütud . " </s> </p>
<p> <s> " Nagu ütlete , mister . </s> <s> 1895 ja näiteks 15. mai ? " </s> </p>
<p> <s> " See sobib . " </s> </p>
<p> <s> " Siis paneme taksomeetri käima . " </s> </p>
<p> <s> Taksomeetri asemel kasutasin ma ajanavigaatorit ning kliendil ei paistnud selle vastu midagi olevat . </s> <s> Õigupoolest oli klient ise selle taksomeetri ehitanud ja nüüd ka ära remontinud . </s> <s> Ma olin jälle oma armsas ja iga tollini tolmuga kaetud " Toyotas " ja tänasin oma tehnilist taipu , et pärast viimast ajahüpet olin sellest õli välja lasknud ja tühikäigul viimas paagis oleva bensiini põletanud . </s> <s> Mootor prahvatas esimese võtmekeerde peale käima ja ma valisin navigaatoril Doci soovitud kuupäeva . </s> </p>
<p> <s> Me hüppame kaheksateist aastat edasi , ma panen Doci rongi peale ja me ei kohtu enam iial . </s> <s> Siis hüppan ma 1986. aasta 21. juulisse kell 6.24. </s> <s> Ja kui mul veab , siis näen ma , kuidas ma stardin väikesele jalutuskäigule , et Docile üks kiri minevikku toimetada . </s> <s> Ma olen siis tagasi täpselt samas ajas , kust ma lahkusin , kuigi reaalajas on minu jaoks möödunud ligi neli aastat . </s> </p>
<p> <s> Ma ei saa neid enam kunagi tagasi . </s> <s> Ma olen neli aastat vanem oma dokumenteeritud vanusest ja võib-olla saab sellest kunagi minu Nibelungide sõrmus . </s> <s> Seal tulevikus ootab mind Jennifer , kellele ma ju võiksin proovida endaga toimunud muutust ära seletada . </s> </p>
<p> <s> Võiksin proovida ... </s> </p>
<p> <s> Ajatakso start õnnestus ja kui me 1895.-ndas peatusime , kuulsime kaugusest rongivilet . </s> </p>
<p> <s> " Sacramento , Omaha , Boston ja siis Lynn , " ohkas Doc . </s> <s> " Ma ei suuda uskuda , et varsti jõuan ma jälle koju . " </s> </p>
<p> <s> " Et vaadata , kuidas sa õhupalliga ookeani kohale kaod . " </s> </p>
<p> <s> " Ja ei mingeid ajamasinaid enam . </s> <s> Sa ... " </s> </p>
<p> <s> " Ma monteerin kõik lahti ja korraldan Boot Hilli taga kena plahvatuse . </s> <s> Mitte ainsatki juppi ei jää sellest järele . " </s> </p>
<p> <s> " Mitte ainsatki juppi , " kordas Doc ja see oli kõige rangem käsk , mis ta mulle iial on andnud . </s> </p>
<p> <s> Madison Rocki asula raudteejaamas jätsime me hüvasti . </s> </p>
<p> <s> Me embasime , me embasime nagu kaks sõpra , kes teavad , et nad iialgi enam ei kohtu . </s> </p>
<p> <s> " Hüvasti , Marty , " sosistas Doc . </s> <s> Ma tundsin , kuidas ta põsele veeresid pisarad . </s> </p>
<p> <s> Enne kui ma tagasi tulevikku läksin , jõudsin märgata , et peaaegu kõik mehed Madison Rocki jaamas kandsid teksaseid . </s> </p>
<p> <s> Epiloog II </s> </p>
<p> <s> Hill Valley , California </s> </p>
<p> <s> 1986 , 22. juuli </s> </p>
<p> <s> See Clara kiri , mille mulle oli kohale toimetanud Scott Verne Brown ... </s> </p>
<p> <s> See kiri ei tulnud mulle enne meelde , kui ma olin ühe üpris sisuka öö Jenniferi juures . </s> </p>
<p> <s> Ma ei olnud seda loomulikult Euroopasse kaasa võtnud , ma olin selle pannud " Toyota " kindalaekasse ja alles järgmisel hommikul tuli mulle meelde seda vaadata . </s> </p>
<p> <s> See kiri pidi nüüd olema teistsugune ja ma lugesin enne rahulikult kolmeni kui ma laeka lahti tegin ja kirja välja võtsin . </s> <s> See kiri ei olnud enam Claralt . </s> <s> Ja see polnud ka läkitatud enam Massachussetsist , vaid hoopis Kopenhaagenist . </s> </p>
<p> <s> " Marty , </s> </p>
<p> <s> Sellest ajast , mil me viimati 1895. aastal nägime on minu jaoks möödas terve igavik , kuid sinu jaoks vist ainult üks öö . </s> <s> Aeg on imeline asi , ja nii raske on seda mõista . </s> <s> Juba aasta aega olen ma olnud ilma Clarata ja ma ei kahetse ühtegi sekundit meie kooselust . </s> <s> See oli kõige õnnelikum aeg minu elus . </s> </p>
<p> <s> Sa võid mind hurjutada salatsemise ja vaikimise eest , kui enne polnud mul võimalik sulle seda öelda . </s> <s> Teadusliku tõsikindla tõe kriteerium on praktika ning riskida oli mul õigus ainult iseendaga . </s> </p>
<p> <s> Kõigepealt – loomulikult ei suutnud ma hoiduda ajamasinaga uuesti katsetamast . </s> <s> Ma ei saanudki hoiduda , ma teadsin täpselt , mida tegin . </s> <s> Ma teadsin täpselt , mida ma olin teinud . </s> <s> Kummaline , et ajas rändamine võib ka niimoodi toimida , aga igatahes sina jätsid ühe ringi vahele . </s> </p>
<p> <s> Oli üks ajaharu , mida sa ei tea , mida sa ei mäleta , seda mõnes mõttes pole seda kunagi olnud . </s> <s> Kui me olime selles ajaharus leidnud Kopenhaagenis von Brauni jäljed ja jõudsime tema villasse seal Hellerupis ... </s> <s> Marty , nad olid ta juba kaasa viinud . </s> <s> Minu kauge sugulane oli argpüks ja põgenemine Illuminaatide eest oli kõige julgem tegu , mis ta elus oli korda saatnud . </s> <s> Ta ei uskunud , et teda tahetakse tappa , kuid kui teda tõeliselt ähvardati , oli ta nõustunud . </s> <s> Me ei jäänud ootama ja kihutasime kohe Ameerikasse ajamasina juurde , mul tuli sind kloroformiga uinutada , et sind enam sellesse mitte segada . </s> <s> Õigupoolest polnud sinule selles minevikus , kuhu ma tagasi läksin , enam mingit kohta . </s> <s> Sa olid seal juba olemas . </s> </p>
<p> <s> Ma leidsin von Brauni Hamburgist , ma ähvardasin ja veensin teda ja lõpuks paljastasin talle ka mõned saladused , mida ma ehk poleks tohtinud ja ma maksin talle . </s> <s> Ta sõitis Argentiinasse , ta kadus . </s> <s> Nüüd oli tarvis veel laipa . </s> <s> Siis võtsin ma tema seadeldised ja läksin Kopenhaagenisse ja korraldasin uulitsapoiste abiga nii , et te jõuaksite veidi enne Illuminaate . </s> <s> Ülejäänut sa mäletad . </s> </p>
<p> <s> Jesper viib kohe selle kirja ühe ustava notari kätte , kes omakorda korraldab nii , et kiri jõuab minu tuleviku mina kätte . </s> <s> See on talle kinnituseks , et ta oli kõigest õigesti aru saanud ja märguandeks , et aeg on hakata ettevalmistusi tegema . </s> <s> Siis näen ma sind ja ennast ja võtan vastu oima nibelungide kuuli . </s> </p>
<p> <s> Millal ma teada sain ? </s> <s> Mäletad , see Wagnerile adresseeritud tühi ümbrik . </s> <s> See oli kirjutatud minu käekirjaga . </s> <s> Iseennast on võimatu petta . </s> <s> Hüvasti , Marty ! " </s> </p></div1>
    </body>
  </text>
</TEI>
</teiCorpus>
</teiCorpus>
