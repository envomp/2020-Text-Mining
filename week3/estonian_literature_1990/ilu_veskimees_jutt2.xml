<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kohtumine </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kohtumine </head>
<p> <bibl> <author> <s> Siim Veskimees </s> </author> </bibl> </p>
<p> <s> Autori märkus : See jutustus on kirjutatud 1984-ndal aastal , 1999 tehtud muudatused piirduvad enamasti lauseehitusega . </s> <s> Tugevasti on aga ajakohastatud viimast osa . </s> <s> Idee on sama mis algselt , ent kontekst on vastavusse viidud tegelikkusega , mida 84-ndal ette näha ei võinud . </s> </p>
<p> <s> [Tallinn , 1984 ] </s> </p>
<p> <s> Trevor keeras parajasti kuubikut , kui telefon helises . </s> <s> Ta oli end sisse seadnud vanamoodsas , kuid ülimalt mugavas tugitoolis , jalad olid tal diivanilauale asetatud padjal ja varvaste vahel vilkus kantava teleka pilt . </s> <s> Telefonist välja tegemata keeras ta kuubikut veel paar korda , silmitses seda igast küljest , noogutas endamisi rahulolevalt , sirutas siis käe ja haaras kobamisi telefonitoru . </s> </p>
<p> <s> " Scotland Yard , " ühmas ta . </s> </p>
<p> <s> " Kas sa ei või end vähe kiiremini liigutada , topis sihuke ! " </s> </p>
<p> <s> " Väga meeldiv , Trevor . " </s> <s> Ta kallutas toru kõrvast eemale , kui teises otsas ta kohta mahlakalt arvamust avaldati , nihutas jalad laiali ja vaatas hajameelselt telekat . </s> </p>
<p> <s> " Hei , kuhu sa kadusid , uuuuu , " kostis vaikselt . </s> <s> Ta surus toru uuesti vastu kõrva . </s> </p>
<p> <s> " Lähme siis või ? " </s> </p>
<p> <s> " Lähme , lähme — nojah , lähme , " jätkas teine sama hooga . </s> <s> " Oled punkt pool kaheksa Balti jaamas . </s> <s> Kordan — punkt pool kaheksa . </s> <s> Eriti juhmidele — kordan veel kord — punkt pool kaheksa , sest buss läheb üheksateist kolmkümmend viis ja iga sita pärast ta ootama ei hakka . " </s> </p>
<p> <s> " Kuidas plikad välja näevad ? " küsis Trevor häirimatult . </s> </p>
<p> <s> " Kuidas sa ise välja näed , protivogaas ! </s> <s> Tule kohale ja ära virise . </s> <s> Busside teadetetahvli juures seal trammipeatuse lähedal — tead , kus see on ? " </s> </p>
<p> <s> " Tean küll . </s> <s> Aga kõigepealt vaatan kaugelt ja kui need on laiatarbekrokodillid , tuleb sul üksi kahele peale minna , mina pesen käed puhtaks . " </s> </p>
<p> <s> " Puhu sa mul , sa oled nagu elektrijänes kohal , kui plikade järele lõhnab ... " </s> </p>
<p> <s> " Homo sum , humani nil ... " </s> </p>
<p> <s> " Ära sega vahele ja katsu õigeks ajaks kohal olla ja mitte marki täis teha . </s> <s> Kairet tead ? " </s> </p>
<p> <s> " Ei tea . " </s> </p>
<p> <s> " Sul jääb karp lahti , kui teda näed . </s> <s> Sõbrants pidi samasugune olema . " </s> </p>
<p> <s> " Loodame . " </s> </p>
<p> <s> " Looda jah . </s> <s> Ja ära piiritust unusta ja ole kohal . " </s> </p>
<p> <s> " Okay . " </s> </p>
<p> <s> Kõne katkes . </s> <s> Trevor viskas toru hargile ja heitis pilgu kellale . </s> <s> Pool seitse . </s> <s> Teatava varuga peab ta seitse kümme siit astuma hakkama , varus on seega 40 minutit . </s> <s> Niikuinii läheb ta nendes samades kuluvates , pusa selga ajada on viisteist sekundit , Reinu jutt ei kohustanud millekski enamaks . </s> <s> Trevor tegi diplomaadi laua kohal lahti ja kallas tühjaks , katkus seejärel kassetika tagant kõik juhtmed ära ja asetas selle diplomaati , hakkas kassette valima . </s> <s> Rein ei olnud seda küll maininud , kuid muusika oli sellistel õhtutel alati Trevori mure olnud . </s> <s> Telefon helises uuesti . </s> <s> Trevor heitis sellele kahtlustava pilgu , ohkas siis ja võttis toru . </s> </p>
<p> <s> " Scotland Yard . " </s> </p>
<p> <s> " Just . </s> <s> Mõtle vee midagi tobedamat välja . " </s> </p>
<p> <s> " Mis sel viga ? </s> <s> Omad saavad aru , võõrad peletab minema ... </s> <s> Noh ? " </s> </p>
<p> <s> " Nojah , midagi ma sain . </s> <s> Mis asi see SETI õieti on ? " </s> </p>
<p> <s> " Search for Extraterrestial Intelligence . </s> <s> Maavälise mõistuse otsimine . </s> <s> Ise ei ole lugenud ? " </s> </p>
<p> <s> " See on inglisekeelne . </s> <s> Ei viitsinud ajusid väänama hakata . </s> <s> On see UFO-dega seotud ? " </s> </p>
<p> <s> " Ei ole . </s> <s> See on rohkem , ütleme — transastraalne raadioamatörism . " </s> </p>
<p> <s> " Jama ju . </s> <s> Peaks olema selge , et kõrgemad tsivilisatsioonid on ammu meieni jõudnud , ja küsimus on nii , et kas me tunnustame seda ja loome sellega kõige algsema eelduse nende mõistmiseks . " </s> </p>
<p> <s> " Oota nüüd . </s> <s> SETI on lihtsalt teine tee , püütakse luua kõigepealt sidemeid enam-vähem endataolistega , ma mõtlen tehniliselt tasemelt . " </s> </p>
<p> <s> " Ent võimalus siinsamas ühel momendi kohata supereksisteerivat substantsi ... " </s> </p>
<p> <s> " Ja siis ? </s> <s> Kas sina oled selleks valmis ? </s> <s> Mida sa neilt ootad ? </s> <s> Mis alusel sa nendega suhtled ? " </s> </p>
<p> <s> " Oeh , selle kohta on terve suur teooria . </s> <s> Tõenäoliselt on nad oma põhiolemuselt ratsionalistlikud , nad on loogilised , kuigi see võib meile üle mõistuse käia . " </s> </p>
<p> <s> " Mina seda ei usu . </s> <s> Ma arvan , et meil tuleb valmis olla kõige halvemaks , ja ainus võimalus võõrastele selgeks teha vaid seda , et nad meile halba teevad , on relvajõud ... " </s> <s> Trevor heitis pilgu kellale . </s> <s> " Tegelikult on mul üsna kiire . </s> <s> Teeme nii , et ma astun homme su poolt läbi , siis räägime . </s> <s> Okay ? " </s> </p>
<p> <s> " Mhh ... </s> <s> Olgu , head õhtut . " </s> </p>
<p> <s> Noormees asetas toru hargile ja mõtles hetke , heitis siis peast välja kogu rutiinihulga , asjad , mida teha oleks vaja , ja muigas , püüdes kujutleda eelseisvat õhtut . </s> <s> Aega ei olnud enam üldse . </s> </p>
<p> <s> *** </s> </p>
<p> <s> Nemad neljakesi olid selles peatuses ainsad mahatulijad . </s> <s> Bussi uksed plaksatasid kinni ja ta punastest tuledest valgustatud ahter roomas üle madala kingu minema . </s> <s> Puhus külm tuul , mis ajas mööda tühja maanteed kuiva teralist lund . </s> <s> Sünkmust taevas rippus madalal , ainult õhukese lumega kaetud lagedamad alad valendasid kergelt . </s> </p>
<p> <s> " Vastik külm . " </s> <s> Ingrid tõmbas jope kaeluse koomale . </s> <s> Trevor tajus tema hääles kerget kõhedust . </s> </p>
<p> <s> " Pole midagi , " kuulutas Rein joviaalselt . </s> <s> " Varsti läheb olemine soojaks , te ise ka ei saa aru kui ruttu . " </s> </p>
<p> <s> " Esialgu aga ootab meid suvila , kus on enam-vähem sama külm kui väljas , " urises Trevor . </s> <s> " Oled sa kindel , et seal elektrit on ? </s> <s> Ei ühtki tulukest , ma siin vaatan . " </s> </p>
<p> <s> " Siin lihtsalt pole kedagi , sa peaksid teadma . </s> <s> Elektrit on ... kui tuul pole vahepeal traate maha ajanud , " teatas ta muretult . </s> </p>
<p> <s> " Läksime . " </s> </p>
<p> <s> Nad läksid paarsada meetrit mööda maanteed ja pöörasid siis vaevumärgatavale rajale metsa vahel . </s> <s> Siin oli veelgi pimedam , teed võis eristada vaid ähmase heledama koridorina . </s> <s> Maas olid kes teab kui vanad autojäljed ja igal sammul võis libiseda või komistada . </s> <s> Rein läks ees , üks kott käes , teine õlale heidetud , tüdrukud , käed taskus ja pea õlgade vahele tõmmatud , tema järel . </s> <s> Trevor tuli viimasena , püüdes eesminejate kogemustele tuginedes parimat teed leida . </s> <s> Nende sammude kõma külmunud maapinnal oli ainus heli . </s> <s> Keegi ei lausunud sõnagi . </s> <s> Lõpuks avanes eespool väike lagendik , olid näha maja ähmased piirjooned . </s> </p>
<p> <s> Rein asetas kotid lumisele pingile ukse kõrval ja otsis võtme . </s> <s> Lukk krigises ja suvila avanes nende ees tumeda koopana . </s> <s> Rein ise astus üsna kindlalt pimedusse , kostis kolinat , kirumist , siis kääksatas veel mingi uks , sammud kaugenesid kusagil ruumis ja vaikisid . </s> <s> Kümnekonna sekundi pärast kostis vaikne plõksatus ja tagapool süttis elektrivalgus , see heitis kõrgel asetsevatest akendest pisut kaldus kollakaid jugasid ümbrusele ja lagendik nagu sulgus nende ümbes . </s> <s> Tajutavaks maailmaks jäi vaid valgustatud ala . </s> <s> Rein tuli ettepoole tagasi ja pani ka siin igal pool tuled põlema . </s> </p>
<p> <s> " Astuge edasi ja tundke end nagu kodus . " </s> <s> Ta tõstis kotid sisse ja takseeris teisi . </s> <s> " Mis te siin seisate nagu puuhobused ? </s> <s> Tulge sisse ja pange uks kinni . " </s> </p>
<p> <s> " Ei näe erinevust , " Trevor lükkas plikad enda ees sisse ja juhtis kaminaruumi , kuhu Rein oli varustuse maha pannud . </s> <s> Ta hakkas makki töökorda seadma , sellal kui tüdrukud ringi vahtisid ja majaga tutvusid . </s> <s> Rein kadus välja , oli kuulda , kuidas ta läheb katusel korstna juurde , siis tuli ta sisse tagasi , keeras siibri lahti ja pani kaminas valmispandud puudele tule alla . </s> </p>
<p> <s> " Liikuge-liikuge , siis ei ole nii külm . </s> <s> Ouhh ! " </s> <s> Viimast ütles ta selle peale , kui kamin talle pahvaka suitsu näkku saatis . </s> <s> Trevor sai makist jagu , see hakkas tööle . </s> </p>
<p> <s> " Treux , too puid . " </s> </p>
<p> <s> " Väljast või ? " </s> </p>
<p> <s> " Võid seest võtta , need on kuivemad . " </s> </p>
<p> <s> Trevor läks kaminaruumist tagasi verandale , mille kaudu nad olid sisse tulnud . </s> <s> Paremale jäi välisuks , vasakult pääses saunaruumidesse ja garaazhi , seal oligi talvine puudevaru . </s> <s> Puid sülle ladudes vaatas mees seal ringi — talvel polnud see kõige hubasem paik , sest sauna ei kasutatud ja kõik kohad olid koli täis . </s> <s> Suvel oli siin koroonalaud üleval , läbi garaazhi pääses saunast basseni — mjaa . </s> <s> Trevor püüdis hinnata , palju sellelaadseid pidusid nad siin olid pidanud — tükki nelikümmend vähemalt . </s> <s> Ta läks puusületäie all vaarudes tagasi , viskas need kamina kõrvale maha ja läks uute järele , et pärast poleks tüli . </s> <s> Kui ta sellega valmis sai , olid teised joped maha ajanud ja askeldasid köögis . </s> <s> Trevor kohendas tuld ja vaatas üle teise toa , mis jäi köögi taha , lülitas seal sisse elektriradiaatori . </s> <s> Kaks neid tube siin oligi , üks , või kaminaruum oli selline , et mahutas suuremagi seltskonna , selle sopp pöördus ümber korstnajala , seal edasi korstna taga oli köök ja sealt pääseski teise tuppa . </s> <s> Kuna sellel mingit ahju polnud , oli magamine seal talvel võrdlemisi külm üritus — teinekordki eelistas kogu seltskond end magama seada kaminaruumi nurga- ja muidu diivanitel , selle asemel , et omaette elamist nautida . </s> </p>
<p> <s> Nüüd viska Trevor ka lõpuks jope varna ja vaatas , mida teised teevad . </s> <s> Tüdrukud olid osutunud üle ootuste asjalikeks , kui nad kord juba liikuma olid hakanud , Reinul jäi neile vaid töö kätte näidata . </s> <s> Kutt loopis paroole ja noris nendega — right style , nagu ta selle kohta ise tavatses öelda . </s> <s> Alguse sunnitud momendist oldi ilmselt üle , sest plikad andsid vastu . </s> </p>
<p> <s> Trevor vaatas köögis ringi ja märkas arendamata töölõiku — ta otsis paraja kannu , pühkis selle lapiga üle ja valas sinna shampuse ja vanalinna segamini . </s> <s> Maitses ise ja saatis kannu ringi . </s> <s> Ta silmitses Ingridit kõrvalt , kui see võileibu vorpis teha . </s> <s> Plika nagu kompu , pole viga , mõtles ta endamisi . </s> <s> Huvitav , kuidas ta IQ-ga lood on ? </s> <s> Loodetavasti mitte , nagu kahetsusväärselt tihti , välimusega pöördvõrdeline . </s> <s> Teisest , Kairest oli tal juba selge pilt . </s> <s> Kena väike blond nähvits , kes kuskil paigal ei püsi , armsa olemisega ja parajalt vaimukas . </s> <s> Kust kurat see Rein pidevalt sihukesi välja traalib ? </s> <s> Trevor tundis seda tüüpi plikasid . </s> <s> Nad leidsid ruttu heade eeldustega mehe ja abiellusid , kus siis kõik , mis neis köitvat oli , kiiresti mandus . </s> <s> Aga nad ei tahtnudki tegelikult muud , kui auväärseks matrooniks saada , ja Trevor liigitas nad lootusetute juhtumite hulka . </s> </p>
<p> <s> Praegu jageles see Kaire seal Reinuga võileibade garneeringu asjus , sest viimane soovitas kindlasti absurdseid asju . </s> </p>
<p> <s> " Kohvivesi keeb , " teatas Ingrid . </s> </p>
<p> <s> " No näed siis . " </s> <s> Trevor hakkas kohvi otsima . </s> </p>
<p> <s> " Kas poleks mõtet ta välja lülitada ? " tüdruk piilus kannu poole . </s> </p>
<p> <s> " Mis ta'ga ikka juhtub ... </s> <s> Kohv on loomulikult kõige all . " </s> </p>
<p> <s> Trevor tõstis kiiresti spiraali kannust veeämbrisse ja puistas pakist kohvi kannu , vaatas , kehitas õlgu ja puistas veel . </s> <s> Kehitas uuesti õlgu , segas , mõtles , vangutas pead , viskas näpuotsatäie soola ja lõi kaane peale . </s> <s> Ta vaatas korraks Ingridi poole , kes muiates ta tegevust jälgis . </s> </p>
<p> <s> " Rein , palju sa harilikult kohvi paned ? " </s> </p>
<p> <s> " Nii . </s> <s> Ja palju sa panid ? " </s> <s> Rein pöördus ta poole , teda lauanoaga sihtides . </s> </p>
<p> <s> " Bona fida . " </s> </p>
<p> <s> Rein revideeris kohvipakki . </s> <s> " Esimese katse kohta päris tubli . " </s> </p>
<p> <s> Just sel momendil lõppes kassett . </s> </p>
<p> <s> " Treux , kus kann on ? " </s> </p>
<p> <s> " Ilma ei saa minna kassetti vahetama ? </s> <s> Minu käes . " </s> <s> Ta ulatas nõutava . </s> <s> Rein vahetas kasseti ja tuulas seal midagi . </s> </p>
<p> <s> " Kus kruvikas on ? " </s> </p>
<p> <s> " Minu taskus . " </s> </p>
<p> <s> " Mida kuradit ta sinu taskus teeb ? " </s> <s> Rein ilmus uksele . </s> </p>
<p> <s> " Omnia mea mecum porto . " </s> </p>
<p> <s> Rein sättis helipea õigeks ja tuli tagasi . </s> </p>
<p> <s> " Küll ma oleksin sellele tänulik , kes ütleks mulle , kuidas seda " , ta osutas kruvikeerajaga Trevorile , " ladinakeelsete paroolide loopimisest võõrutada . " </s> </p>
<p> <s> " See on väga lihtne , " arvas Ingrid . </s> <s> " Tuleb iga ta parooli peale õhata " Eheu , bassa latinitas " . " </s> </p>
<p> <s> " Vaat' , mida plika loeb — Jumalaema kirikut . " </s> <s> Trevor naeris . </s> </p>
<p> <s> " Miks siis ? " </s> </p>
<p> <s> " No kus mujalt sa selle leidsid ? </s> <s> Muide , hääldus polnud päris õige . " </s> </p>
<p> <s> " No nüüd said kaks parajat kokku , " segas Kaire vahele . </s> <s> " Hääldama hakkate mõni teine kord . </s> <s> Seniks anna need võileivad siia . " </s> </p>
<p> <s> Trevor kasutas juhust ja lasi jalga , otsustades edaspidi ettevaatlikum olla . </s> </p>
<p> <s> " Rein , kus kohvitassid on ? " </s> </p>
<p> <s> " Sealsamas , kus taldrikud-noad-kahvlid . " </s> </p>
<p> <s> " Ja kus on taldrikud-noad-kahvlid ? " </s> </p>
<p> <s> Rein ohkas ja hakkas toa poole liikuma . </s> </p>
<p> <s> " Oota , kas sul midagi kandikutaolist ka on ? " küsis Kaire kähku . </s> </p>
<p> <s> Rein tardus , üks jalg õhus : " Mul on midagi kandikutaolist . " </s> </p>
<p> <s> " Leia . " </s> </p>
<p> <s> " Võta ise . " </s> </p>
<p> <s> " Ja kus need on ? " </s> </p>
<p> <s> " Sealsamas , kus kohvitassid ! " </s> <s> Rein kadus välgukiirusel köögist . </s> </p>
<p> <s> " Mulle näib , et ta norib minuga , " kuulsid nad Kaire teeseldult solvunud häält . </s> </p>
<p> <s> Kui Rein kogu kupatusega kööki tagasi jõudis , ladusid plikad kandikud täis ja Kaire hakkas lauda katma . </s> <s> Rein kadus talle appi . </s> </p>
<p> <s> " Vala kohvi siia . " </s> <s> Trevor oli leidnud suure termose , mille sees nad harilikult kohvi hoidsid , ta andis selle Ingridile ja võttis ise suhkrutoosi ja ühe küpsisekausi , et neid lauale viia . </s> <s> Ümber nurga pöördudes ta peatus hetkeks . </s> </p>
<p> <s> " Vara veel , enne katke laud ära . </s> <s> Musimaratoni on hiljem aega küll pidada . " </s> </p>
<p> <s> Ta läks veel kööki , Ingrid oli kohvi termosesse valanud ja loputas kannu . </s> </p>
<p> <s> " Äh , ära näe vaeva , ega see viimaseks täieks jää . " </s> <s> Trevor võttis kannu , kus kokteil oli olnud , ja keeras selle teistpidi . </s> </p>
<p> <s> " Õudsed joodikud . </s> <s> Eks ma's teen uue . </s> <s> Ja lähme teiste juurde . " </s> <s> Ta libistas käe tüdruku pihale , see keeras end lahti , pritsides oma märjalt käelt talle vett näkku . </s> </p>
<p> <s> " Vara veel . " </s> <s> Tüdruk naeris . </s> </p>
<p> <s> " No oota . " </s> <s> Trevor suundus verandale , kus nende joodavavaru seisis . </s> </p>
<p> <s> " Fine ! " pomises ta kiiresti pudeleid avades . </s> <s> Uuesti kaminaruumi astudes väristas ta õlgu — võrreldes verandaga oli seal ja köögis juba mõnusalt soe . </s> <s> Kaire asetas salvrätikuid kohale , Rein õiendas midagi peadpidi kapis . </s> </p>
<p> <s> " Kahju , et sa täna viinereid ei saanud , " viskas ta üle õla Trevorile . </s> <s> See asetas kannu lauale . </s> </p>
<p> <s> " Ingrid on ikka veel seal ? " </s> <s> Ta suundus neist mööda köögi poole . </s> </p>
<p> <s> *** </s> </p>
<p> <s> Ja siis see algas . </s> <s> Valgus kustus ja makk tegi oma tavapärase " ouuu " . </s> <s> Sellele hetkele hiljem tagasi mõeldes võis Trevor vanduda , et tal ei olnud vähimatki õnnetuseaimust . </s> <s> Vastupidi , näis , et asi läheb lõbusamaks . </s> <s> Kamina nõrgas valguses , millega silm kohe ei harjunud , viskus Rein diivanile . </s> </p>
<p> <s> " Siin on kuradi käsi mängus ! " pahvatas ta sünge lõbususega . </s> <s> Trevor suundus edasi köögi poole , et sealt pimedast Ingrid üles otsida . </s> <s> Ta astus veel kaks sammu ja siis sundis teda peatuma heli , mille sarnast ta mitte kunagi kuulnud ei olnud . </s> <s> See oli mühin , sumin , mingi kumisev sahin , täis ebainimlikku ähvardavat jõudu . </s> <s> See kestis vähem kui sekundi ja kiiremini , kui inimene suudaks reageerida , valgusid köögilaest umbes kolmemeetrises ringis alla tulenõelad . </s> <s> Need moodustasid silindrilise udukardina , katus selle ringi seest lendles tükkidena kõrgusesse , kadus , hajus . </s> <s> Mööda kõrgusse suunduvat tunnelit langes alla kiiresti tugevnev ereroheline valgus . </s> <s> Ingrid seisis enam-vähem tuleringi keskel , ta karjatas . </s> <s> Selles tontlikus valguses nägi Trevor ta silmis kirjeldamatut hirmu . </s> </p>
<p> <s> " Miks ta seal seisab , miks ta ei liigu ? " mingi painavalt pika sekundi vaatas ta abitult seisvat tüdrukut . </s> <s> Sellistel hetkedel tegutseb aju kiiresti , kuigi enamik mõtteid teadvusse ei jõua . </s> <s> Trevor pani tähele , et tulekardin et teinud midagi esemetele , mis olid ta teel laest allpool . </s> <s> Ta ei mõelnud sel hetkel ohule , ta sööstis edasi . </s> </p>
<p> <s> Metsik põletav kuumus tabas teda ringi läbimisel , ta põrkas nagu vastu vahtkummist seina , hing jäi kinni ja südant läbistas valu , ent ta oli läbi . </s> <s> Ja seespool tundis ta järsku hirmu . </s> <s> See oli tarretav , nüristav , tappev hirm , mis paneb ennast kägarasse tõmbama ja pead põlvedele surudes uluma . </s> <s> Trevoril oli võitmatu tahtmine vajuda põrandale pisikeseks ja märkamatuks . </s> <s> Ta langes põlvili . </s> </p>
<p> <s> Ise seda teadvustamata märkas mees valguse eripära — see oli rahutu ja hüplev , kuigi näis staatiline , see sädeles ja väsitas silmi , koosnedes nagu miljonitest kiiresti teisenevatest helendavatest punktikestest . </s> </p>
<p> <s> " Laserivalgus , " mõtles ta , ja sel hetkel teadvus nagu kahestus . </s> <s> Ühele poole jäi see keev mäslev hirm , loomalik abitus , selle kohal aga väreles külm loogiline mõistus , mis tegutses omasoodu . </s> <s> Ja see teadvus püüdis uuesti liikuma panna keha , mida loomaliku poole röökiv abitus blokeeris . </s> <s> Trevor pingutas tahet ja aeglaselt , sentimeeterhaaval suutis ta pea kuklasse ajada , ta vaatas üles . </s> <s> Mööda udutoru langes alla mingi sädelev vaim , mis näis koosnevat vaid ererohelisest kiirgusest , näha oli kolm elutut musta silma ja väänlevad sädelevad kombitsad . </s> <s> Kummaline monstrum langes Ingridile peale . </s> <s> Tüdruk avas suu , et karjatada või õhku ahmida , helkivad kombitsad , igaüks oma paar meetrit pikk , olid laiali sirutunud nagu ämbliku jalad , nende otsas olid paarikümnesentimeetrised süstlanõela meenutavad teravikud , mille lõpetas viiesentimeetrine kettakujuline kaelus . </s> <s> Nüüd tungisid need nõelad tüdruku kehasse . </s> <s> Ingridi käed tõusid , nagu püüaks ta end veel kaitsta , siis lõtvus ta keha , põlved nõtkusid , pea vajus rinnale , ta jäi rippuma neile nõeltele , kogu konstruktsioon nõksatas alapoole . </s> <s> Trevor tegi meeletu pingutuse , ta kuklast käis läbi valuhoog , selgroog surises , ent ta tõusis . </s> <s> Vatist sõrmedega haaras ta puulõhkumiskirve , mis juhuslikult ringi sees oli ja virutas selle otse rohelisse helki . </s> <s> Tal vedas , et kirves pääses ta ikka veel mitte täiesti kuuletuvast käest — sähvatas pimestav , ergavvalge leek , Trevorit tabas kuuma tuha ja pisikeste sulametallipiiskade pilv . </s> <s> Helklev leegikardin — vahepeal oli ta võtnud kera kuju , millest tuhm udutoru üles suundus — lõi hetkeks lainetama ja koos selle pilvega paiskus Trevor tagasi , ta kukkus seina äärde mitu meetrit köögist eemal . </s> <s> Rohelises valguses kummardusid ta kohale Kaire ja Reinu ehmunud ja nõutud näod . </s> <s> Trevor püüdis end oiates jalule ajada . </s> <s> Instinktiivselt tõstetud käed olid silmi kaitsnud , ent igal pool mujal paljal nahal kipitasid põletushaavad , ta juuksed ja kulmud olid kergelt kõrbenud . </s> <s> Rein ja Kaire aitasid ta püsti . </s> <s> Trevor lükkas nad eemale ja lähenes uuesti leegikardinale . </s> <s> See helendas nüüd vähem ja oli selgem , ent murdis kristallina tugevasti valgust . </s> <s> Ikka veel pimestavat valgust kiirgav hoomamatu kogu rippus meetri kõrgusel Ingridi põrandal lebava keha kohal . </s> <s> Kellegi käsi puudutas ta rannet . </s> </p>
<p> <s> " Mis see on ? </s> <s> Mis see ometi on ? " küsis Kaire värisev hääl . </s> </p>
<p> <s> " Ei tea ... " </s> </p>
<p> <s> Nagu mingi värdjalik ämblik vappus too rohelise valguse allikas õhus . </s> <s> Veel üks kombits pöördus , võnkus nagu kõheldes , tungis siis tüdruku kehasse . </s> <s> Monstrum püüdis tüdrukut üles tõsta , korraks läkski see tal korda , valgus tuhmus sekundiks ja ta kukkus tagasi , Trevor jõudis märgata enam-vähem kerakujulist tuuma , mis näis koosnevat peeglitest ja läätsedest ... ja valgusest . </s> <s> Trevor lähenes leegikardinale veelgi . </s> <s> Kaire sõrmed pigistasid ta rannet . </s> </p>
<p> <s> " Ära mine ... " </s> </p>
<p> <s> Kannatamatult , tagasi vaatamata raputas Trevor käe lahti . </s> </p>
<p> <s> " See on vampiir ! " pistis Rein järsku kisama . </s> <s> " Ta imeb verd ! </s> <s> Ta tapab meid kõiki ! " </s> <s> Ta tormas välja . </s> </p>
<p> <s> " Põgenege ! " </s> <s> Kostis mütsatus , pominat , siis uus karjatus . </s> <s> " Ma ei pääse välja ! </s> <s> Ooohh ! " </s> </p>
<p> <s> Trevoril polnud aega mõelda ta sõnade tähenduse üle , sest just siis tõusis undamine ja vibratsioon . </s> <s> Prahvatas pilbastuva puu ja purunevate kivide kirjeldamatu helikaos . </s> <s> Suvila vappus . </s> <s> Seni vertikaalselt üles suundunud tunnel hakkas pöörduma , lennutades laiali kõik , mis teele jäi . </s> <s> Ta muutis korduvalt suunda ja Trevor nägi , et ta on seitse-kaheksa meetrit pikk , lõppedes hallikasvalge seinaga , mis kumerdus sfäärina igale poole , niipalju , kui seda august näha oli . </s> <s> Ta näis olevat kontsentriline tolle leegikardinaga . </s> <s> Kivid ja puu , mille tunnel allapoole liikudes minema lennutas , nagu lennutab sädemeid kiiresti pöörlev käiaketas , põrkasid sellelt seinalt sissepoole tagasi , lõhkudes aknaid ja põõsaid . </s> <s> Tunnel raius maja tagaseina laia ava ja peatus siis rõhtsalt , ning kaikuva raksatusega istus talle peale pimedus , määramatu sünkmust pilv eimiskit , mille leekkardinaga kokkupuutuva osa kohal rippus poolviltu rohekasmustalt kirendav kuusnurk . </s> <s> Kõike moonutav ebaloomulik valgus pulseeris , mööda tunnelit lendlesid udutordid , tunnel ise virvendas , udutordid põrkusid ämblikutaoliselt monstrumilt ja mõned neist läbistasid leegikardina ning plahvatasid valjude raksatustega seintega kokku põrkudes . </s> <s> Levis terav osoonilõhn ja kõrbenud kuumus . </s> <s> Monstrum rappus ning tõmbles , püüdes tolle kuusnurga poole roomata . </s> </p>
<p> <s> " Mu suvila ! " kostis Reinu ahastav hüüd . </s> </p>
<p> <s> Trevor võpatas , ta taipas , et oli kõike seda vahtinud nagu hüpnotiseeritu , Reinu hääl äratas ta . </s> <s> Too oli uuesti tuppa tulnud ja vaatas nüüd käsi risti surudes seda hävingut . </s> <s> Iga hetk võis mõni udutort otse nende suunas põrkuda . </s> <s> Kaire oli vastu seina liibunud ja vahtis ikka veel pärani silmi otse valgusesse . </s> <s> Trevor rabas tal käest kinni ja vedas ta otsese nähtavuse alast , mida valgus teravalt piiritles , välja , lükkas ta diivanile istuma . </s> </p>
<p> <s> " Rahu , kurat ! " karjus ta Reinule , kes oli uuesti elustunud , tormanud akna juurde ja kiskunud selle lahti , veristades sõrmi ja lõhkudes ühe ruudu . </s> <s> Rein ei teinud kuulmagi , vaid hüppas välja . </s> </p>
<p> <s> " Siin ka ! </s> <s> Sein ... </s> <s> Sein ... " kuulis Trevor ta häält , õudusest täidetud häält . </s> <s> " Ümberringi ... " </s> </p>
<p> <s> " Rahu , mees ! " karjus Trevor veelkord , ta jälgis valgust ja nüüd hakkas see jälle muutuma . </s> <s> Valgustunnel jagunes kaheks , üks neist jäi sinna , kus oli , teine , väiksema läbimõõduga ja tuhmim , hakkas pöörduma nagu kella sekundiosuti , aga vastupäeva ja paar korda aeglasemalt . </s> <s> Tunnelite lõikejoonel mänglesid vikerkaared , ta pöördus ümber sellesama mõttelise keskpunkti , kus oli too ämblik . </s> <s> Ta oli ebareaalne , nagu kuuma õhu virvendus , ent samas teravalt piiritletud , ja ta ei lõhkunud oma teel midagi . </s> </p>
<p> <s> Trevor oli just jõudnud akna juurde ja taipas välja vaadates , mida Rein mõtles , kui ütles , et välja ei saa . </s> <s> Hall sein , mida Trevor oli näinud tunneli lõhutud august , ümbritses suvilat igast küljest , moodustades 15-20-meetrise läbimõõduga poolkera . </s> <s> Rohelise valguse helgist oli kõik valge nagu päeval . </s> <s> Trevor meenutas seinalt põrkuvaid kive — jah , välja siit ei saa . </s> <s> Ta heitis pilgu tagasi . </s> <s> Pulseerides ja aeg-ajalt katkedes liikus toru edasi , nagu otsides midagi , kord kõrgemale tõustes , kord madalamale laskudes pöördus ta . </s> <s> Seinad naksusid , kui ta neist üle libises , kõik mis oli metallist , paiskus ta sihis tsentrist eemale . </s> </p>
<p> <s> " Rein , ettevaatust ! </s> <s> Ära valgustunneli teele jää ! " hüüdis Trevor igaks juhuks . </s> <s> Kiir paiskas ümber väikese kapikese , jõudis diivanini , selle nurgas vaatas Kaire apaatselt tunneli lähenemist , kiskus end vaid kössi . </s> <s> Trevor haaras ta õlast ja tiris ta eemale . </s> <s> Rein ronis läbi akna sisse tagasi . </s> <s> Ta oli lumine , ta püksid olid määrdunud ja lõhki . </s> </p>
<p> <s> " Ta tapab meid kõiki , hävitab , " soigus ta . </s> <s> Tunnel libises üle laua ja paiskas vastu seina kõik lusikad , noad , kahvlid ja soolatoosi , need tõukasid lennates maha ka muid asju . </s> <s> Raksatusega kadus läbi akna kaminal seisnud raske tinakann , shashlõkivarraste-ahjuroobi komplekt paiskus mürinal nurka . </s> <s> Rein karjatas kähedalt ja tormas verandale , sealt edasi garaazhi . </s> <s> Trevor taganes aegamööda Kairel käest kinni hoides . </s> <s> Kiir tõusis jälle , kuni oli meetri kõrgusel põrandast , hakkas jälle laskuma . </s> </p>
<p> <s> " Alt läbi , " ütles Trevor . </s> <s> Ta paiskas Kaire põrandale , veeretas end alt läbi ja lausa lohistas tüdruku järele . </s> <s> Nad tõusid . </s> <s> Rein oli sel ajal esikusse tormanud , nüüd jõudis ta uksele . </s> </p>
<p> <s> " Alt ... " tahtis Trevor öelda , kuid sõnad jäid talle kurku kinni , sest Rein sööstis otse murduvasse valgusesse . </s> <s> Tunnel lahvatas erevalges valguses , kõigepealt hajus köögisein , nüüd oli see vaid üks kõrvetav leek , hetkeks nägi Trevor seinale söestuvat inimese siluetti , siis hajus ka välissein ja aknaid tabas nagu rahesabin , oli tunda kärsahaisu . </s> <s> Kellarihm torkis , kõiki esemeid ruumis kattis helesinine koroonalahendus . </s> <s> Kiir nõrgenes kiiresti , kollapseerus järsku ja kadus . </s> </p>
<p> <s> Alles nüüd jõudis Trevori teadvusse , et Kaire karjub ja rabeleb , alateadlikult oli ta sõrmed tüdruku käsivarre ümber nii tugevasti kinni pigistanud , et see kuhugi ei pääsenud . </s> </p>
<p> <s> " Rahu nüüd . </s> <s> Rahu , tüdruk . " </s> <s> Ta raputas teist õlgadest , Kaire nuuksatas ja jäi vait . </s> <s> Trevor vaatas kiiresti ringi , siis pani tüdruku jälle diivanile istuma , kummardus lähemale , vaatas talle teravalt otsa . </s> </p>
<p> <s> " Istu siin ja ole tasa , ära mingil juhul kuhugi torma . </s> <s> Kui midagi märkad , ütle mulle . </s> <s> Selge ? " </s> </p>
<p> <s> Tüdruk noogutas kiiresti , talle pärani meeletute silmadega otsa vaadates . </s> <s> Trevor oli paari kiire sammuga köögiukse juures . </s> <s> Seal oli kõik samamoodi , ainult liikumatu . </s> <s> Ingridi keha lamas põrandal ja monstrum tõmbles vaikselt . </s> <s> Ainult udu ei olnud ja tahapoole suunduv tunnel põles ühtlaselt . </s> <s> Midagi ei juhtunud . </s> <s> Mees silmitses seda mõned minutid seal seistes ja vajus siis sisemiselt kokku . </s> <s> Ta lõtvus , põletushaavade kipitus andis end tunda , selg ja küünarnukid olid valusad . </s> <s> Hirm , mida ta oli tundnud tuleringi sees — see oli talle sisendatud , oli selge — oli tolle arusaamatu teadvuse kahestamise shokiga talle teene teinud . </s> <s> Viimaste sündmuste kiirus ja tegutsemist nõudev otsene oht ei jätnud talle sekunditki mõtlemisaega , ta oli teinud , mida pidi tegema , nagu automaat . </s> <s> Ent nüüd , kui stseen järsku paigale tardus , hakkas teadvusse jõudma sõprade hukkumise vapustus ja kogu olukorra võigas ebaloomulikkus . </s> <s> Emotsioonid valgusid pinnale , ta laskus sinnasamasse diivanile , mille nurgas Kaire istus , ja peitis näo kätesse . </s> <s> Ta tahtis minema siit ! </s> </p>
<p> <s> Tükk aega ei suutnud ta midagi teha ega mõelda . </s> <s> Mitu korda pidi ta endalt küsima , kas see pole unenägu . </s> <s> Värinad raputasid teda , ent see oli lõpuks marrastuste ja põletuste kipitus , mis ajas ta leevendust otsima . </s> <s> Ta teadis , kus kapinurgas Reinul esmaabivahendid olid , ning kriimustusi ja põletusi puhastades-määrides- plaasterdades suutis ta lõpuks ennast ka pisut koguda . </s> </p>
<p> <s> Ta vaatas ringi , silmad peatusid Kairel . </s> <s> Tüdruku pilk püsis ainiti temal . </s> </p>
<p> <s> Vaeseke on hulluks minemas , mõtles Trevor ja sundis end muigama . </s> <s> Tulemus oli kindlasti hale grimass , konstateeris ta ise . </s> </p>
<p> <s> " Ole siin , Kaire . </s> <s> Kui midagi juhtub , hüüa . </s> <s> Ent näib , et jäi pidama , ole rahulik . </s> <s> Ma vaatan pisut ringi . " </s> </p>
<p> <s> Trevor uuris ümbrust sünge näoga . </s> <s> Päriselt oli tal tahtmine ulguda . </s> <s> Suvila oli nagu lahinguväli . </s> <s> Nii esi- kui tagaküljel haigutasid suured augud , kõik kohad olid täis hallilt sfäärilt põrkunud kõrbenud välimusega materjale , lisaks veel segadus , mida oli teinud pöörduv tunnel . </s> <s> Trevor tundis suitsulõhna , oli üsna palav vaatamata sellele , et maja oli puru . </s> <s> Mõned sekundid mõelnud , mees taipas — ruum oli ju suletud . </s> <s> Tollest kuplist ei läinud läbi kivid ja küllap ta pidas ka sooja . </s> <s> Trevor kustutas kamina , siis käis läbi kõik ruumid . </s> <s> Ta uuris maja ka väljast , niipalju kui sai . </s> <s> Lumi sulas , kupli tipu lähedal oli suitsu tihedamalt . </s> <s> Suvila tagakülje kohal hõljus õhus suur pilv määramatut , süsimusta pimedust , Trevor ronis isegi katusele , et sellest ülevaadet saada , sel oli enam-vähem kaksikkumera ketta kuju . </s> <s> Trevor ei söandanud talle läheneda , ta kaalus hetke käes kivikest , ent otsustas seda igaks juhuks mitte ärritada . </s> <s> Selle asemel uuris ta kuplit . </s> <s> Kivike põrkas sellelt tagasi nagu seinalt . </s> <s> Lühikese kõhkluse järel asetas mees käe selle vastu , tunnet ei olnud mingisugust . </s> <s> Pettunult ronis ta tuppa tagasi , nüüd oli vaja rahuneda ja mõelda . </s> </p>
<p> <s> Ta peas oli fantastiline puder , ta pidi pingutama , et reaalsuse pinnale jääda . </s> <s> Ta võttis kohvitassi , otsis aknaaluse diivani tagant lusika , maitses , kohvi oli jahtunud . </s> <s> Ta tõusis , viskas selle lahtisest aknast välja , valas termosest uut . </s> <s> Osa kohvi läks maha , sest ta käed värisesid hullusti . </s> </p>
<p> <s> Rahu nüüd ! käskis ta ennast ja unustas selle samas . </s> <s> Ingrid oli valanud kohvi siia termosesse . </s> <s> Ingrid ... </s> <s> Kui ilus ta oli ... </s> <s> Nüüd lamab ta siin , tapetud käsitamatu ja mõistetamatu jõu poolt . </s> <s> Enam ei vaata keegi imetlusega ta habrast kuju , ei otsi ta siniste silmade pilku , enam ei lükka see õrn käsi laubalt musti kiharaid ... </s> <s> Jäta , käskis mees end veelkord . </s> <s> Rein oli hea sõber ja tast ei jäänud järele muud kui kõrbehais . </s> <s> Ja ta ise oli lõksus . </s> </p>
<p> <s> Kaire liigutas ennast . </s> <s> Trevor vaatas korraks ta poole , tegi siis teise tassi tühjaks , valas sinna kohvi ja surus tüdrukule pihku . </s> </p>
<p> <s> " Joo . " </s> </p>
<p> <s> Tüdruk täitis käsu . </s> <s> Trevor ise võttis ühe võileiva , ent pani selle kohe lauale tagasi — suutäis käis ringi , vaevaga neelas ta selle alla . </s> <s> Kaire asetas tassi lauale . </s> <s> See igale inimesele ülimalt tuttav heli pani mehe arusaamatuses ringi vaatama . </s> <s> Siin nad istuvad ja joovad kohvi . </s> <s> Kui tugev on harjumuse jõud ! </s> <s> Isegi kõige võimatumas situatsioonis järgib inimene väljakujunenud tavasid . </s> <s> Absurdne ... </s> </p>
<p> <s> Kaire nihkus talle lähemale . </s> </p>
<p> <s> " Miks me ära ei lähe ? " </s> </p>
<p> <s> " Ei saa . </s> <s> Sa nägid seda halli seina ? </s> <s> See ei lase midagi läbi . " </s> </p>
<p> <s> " Mis meiega juhtub ? " </s> </p>
<p> <s> " Ma ei tea . " </s> <s> Siis vaatas ta tüdruku poole . </s> <s> " Ainuke , mida me teha saame , on mitte paanikasse sattuda . </s> <s> Kuidagi peab see ju ometi lõppema . </s> <s> Peegelväli nõuab tohutult energiat ... " </s> <s> Ta takerdus , taibates , mida oli öelnud — mitte millegagi põhjendatud stamp ulmekirjandusest . </s> </p>
<p> <s> " Mis see on ? " küsis Kaire jälle . </s> </p>
<p> <s> " Ma tõesti ei tea . " </s> <s> Trevor kehitas õlgu . </s> <s> " Igatahes üleloomulikesse asjadesse ma ei usu . </s> <s> Maailmas on lihtsalt palju , millest meie mõistus üle ei käi , ja väikestele inimestele sellest ei räägita . " </s> </p>
<p> <s> " Juhtub seda tihti ? " </s> </p>
<p> <s> " Oh persse ... </s> <s> Kust mina tean ? </s> <s> Ma käitusin lihtsalt nii , nagu oli ainus võimalus . </s> <s> Tuleb lihtsalt mõistus vaba hoida , olla sisemiselt valmis tegutsema teistsuguse loogika tasandil . </s> <s> Lihtsalt ... </s> <s> Need on tõesti väga elementaarsed asjad . </s> <s> Ent meil sisendatakse inimestele , et midagi ebatavalist juhtuda ei saa , see on üks komponent vaimsest kastreerimisest ... </s> <s> Küll me sellest supist välja tuleme . " </s> <s> Ise ta seda ei uskunud . </s> </p>
<p> <s> " Kui hirmus see kõik on ... " </s> <s> Tüdruk liibus ta vastu . </s> <s> Muus olukorras oleks selline lapselik zhest Trevorit lõbustanud , nüüd pani ta vaid käe teise õlgadele ja mõtles omi mõtteid edasi , aeg-ajalt automaatselt kohvi rüübates . </s> </p>
<p> <s> Kui ta mingi määramatu aja pärast sirutas käe termose järele , märkas ta , et detailid ei ole enam eristatavad . </s> <s> Hetkega muutus ta taas erksaks . </s> </p>
<p> <s> " Ole siin , " ütles ta Kairele ja astus köögiukse juurde . </s> <s> Valgus oli tõepoolest nõrgenenud , nüüd võis juba vaadata selle allikat , mis sarnanes paljutahulise kristalliga . </s> <s> Kümne-viieteistsekundiliste vahedega ta veel jõnksatas , üldiselt püsis vagusi napilt Ingridi kehast kõrgemal . </s> <s> Leekkera oli vaevumärgatav . </s> <s> Trevor sirutas käe , ent lõi kõhklema . </s> <s> Alguses oli ta korra sellest läbi käinud , kuid ta ei tahtnud riskida . </s> <s> Ta muigas , läks tuppa tagasi , võttis sealt esimese kättejuhtunud sobiva eseme ( see oli küünlajalg ) ja sidus nöörijupi otsa . </s> <s> Ta kõigutas seda vastu helendust , see põrkus tagasi nagu vastu elastset kummit põrgates . </s> <s> Trevor sirutas käe ja puudutas kera , ta tundis kuumust . </s> <s> Ta surus tugevamini , käsi läks läbi , vaid käsivarres välja kohal oli tunda pitsitust . </s> <s> Ta tõmbas käe kiiresti tagasi . </s> <s> Kristall hakkas taas allapoole vajuma . </s> <s> Tõke lõi uduseks , temas tekkisid valgust murdvad rebendid . </s> <s> Kera lagunes üksikuteks laikudeks , mis kokku tõmbusid , jäid vaid kristallini ulatuvad valkjad tulbad , need tõmbusid kokku , hajusid . </s> <s> Kristall ise kukkus Ingridi keha kõrvale põrandale . </s> <s> Küünlajalga enda ees hõljutades hiilis mees lähemale , kummardus tüdruku surnukeha kohale . </s> <s> Üks kombits liigatas ja pööras nõela ta poole , Trevor hüppas välkkiirelt tagasi , kombits lõtvus . </s> <s> Ta kuulis selja tagant ohet — Kaire seisis ukseavas . </s> </p>
<p> <s> " Ära tule lähemale , " hoiatas Trevor igaks juhuks , ise külg ees rohekasmusta kuusnurga poole liikudes . </s> <s> See oli samasugune kui kristall , ta ei kiiranud , ta oli läbipaistev ja ei olnud ka . </s> <s> Kui Trevor oli tast meetri kaugusel , hajus see järsku keskelt äärte suunas , vabastades umbes pooleteisemeetrise ava , millest võis vaadata tolle musta pilve sisemusse . </s> <s> Ent silm eristas vaid valkjatest valgustorudest ebamääraseid struktuure . </s> </p>
<p> <s> Trevor uuris vaatepilti mõnda aega , katsus siis luugiäärt ja sealt algavat tuhmilt helkivat põrandat oma improviseeritud indikaatoriga . </s> <s> Midagi ei juhtunud . </s> <s> Ta ronis sisse . </s> </p>
<p> <s> " Kuhu sa lähed ? " kostis Kaire ärev hääl . </s> </p>
<p> <s> " Ma vaatan siin ringi , ära karda . " </s> <s> Trevor vaatas tagasi , Kaire oli üsna luugi juurde tulnud . </s> <s> " Tundub , et kaotada ei ole meil midagi . " </s> <s> Talle tundus , et ta hakkas midagi taipama . </s> </p>
<p> <s> Pimeduses ei näinud tüdruk vist muud kui ta siluetti . </s> </p>
<p> <s> " Ära jäta mind siia üksi . " </s> </p>
<p> <s> " Siis tule siia . " </s> </p>
<p> <s> Tüdruk uuris pimedust . </s> </p>
<p> <s> " Ma ei julge . " </s> <s> Ta hingas kiiresti , nagu oiates . </s> </p>
<p> <s> Trevor oli oma mõtetega ametis . </s> </p>
<p> <s> " Kuule , on kaks võimalust — kas sa jääd sinna või tuled siia , mina lähen , " vastas ta kannatamatult . </s> </p>
<p> <s> Tüdruku huuled võbisesid , ta kõhkles , astus siis luugi juurde , mees aitas ta üles . </s> </p>
<p> <s> " See ei viigi kuhugi , " lausus tüdruk , kui silmad pimedusega harjusid . </s> </p>
<p> <s> " Sa mõtlesid , et see on suurem või ? " </s> </p>
<p> <s> Tüdruk noogutas kiiresti . </s> <s> Nad seisid vast meetri kaugusel luugist ja Trevor püüdis ruumis mingit ülevaadet saada . </s> <s> Helendav põrand läks rajana edasi , hargnes , siin-seal hõljusid õhus erivärvilised kujundid ja mustrid . </s> <s> Üks mustrilint algas luugi juurest ja lõppes valkjalt helendava rombiga nende lähedal . </s> <s> Ta lasi Kaire käe lahti , astus sammu edasi ja peatus . </s> <s> Ülevaate saamiseks oli liiga pime , ainus reaalne asi oli kuusnurgast paistev köök , seegi tontlikus rohelises helenduses . </s> <s> Mingid ebamäärased udukogud , kummalised vormid — ainus pidepunkt oli , et ruum ei saa olla suurem , kui too pimedusepilv väljast , seega umbes kaheksa meetrit läbimõõdus . </s> </p>
<p> <s> " Siia tuleb mingi tõrvik kaasa võtta , " pomises Trevor tüdruku poole tagasi vaadates . </s> <s> " Ära rajalt kõrvale astu . " </s> </p>
<p> <s> Enne kui mees taipas , mida teine teeb , ja teda takistada jõudis , oli Kaire sirutanud käe ja puudutanud toda helendavat rombi . </s> <s> Ei juhtunud muud , kui süttis terav valge valgus . </s> </p>
<p> <s> Ja selles valguses nägid nad hulluksajavat pilti . </s> <s> Väändunud valgete udutorude taustal hõljus ruumis , esimesel pilgul kaootiliselt , umbes kaks tosinat inimest , kelle nägudel oli surma õudus . </s> <s> Kaire kisendas , pöördus , kisendas edasi , nüüd juba täiesti enesekontrolli kaotanult , üritas vist ummisjalu väljapääsu poole põgeneda , ent arvestas valesti , õigemini ei arvestanud üldse , kaotas tasakaalu ja enne kui Trevor taipas , mis toimub , kukkus ühte neist udupundardest . </s> <s> Ta ülakeha kadus hetkeks pea täielikult uttu , kostis vihin ja nagu klaasi krigin , siis toru jonksatas , paisates udust välja jäänud poole eemale . </s> </p>
<p> <s> " Kaire ... " sositasid Trevori veretud huuled . </s> <s> Ka nüüd , kui see viimane õnnetus teistele otsa sadas , ei teinud ta rumalusi . </s> <s> Ent seal seistes ja tüdruku veel tõmblevaid jalgu ning poolekslõigatud kehast voolavat verd vaadates tundis ta , et midagi läks ka tema sees pöördumatult katki . </s> <s> Millelgi ei olnud enam mõtet . </s> <s> Ta elutahe andis alla , üks raske pisar veeres liikumatule näole . </s> </p>
<p> <s> Ta silmitses inimkujusid . </s> <s> See oli kirev galerii , seal oli inimesi mõlemast soost ja kõigist rassidest ja õige kummalistes rõivastes . </s> <s> Ühe neegri paljal ülakehal nägi ta sentimeetrijämedusi musti auke , ka kõigi teiste rõivastel olid need olemas . </s> <s> Ta pilk jäi peatuma ühel poisikesel , kes võis olla kaheteistaastane , tal tekkis kummaline déjá vu tunne . </s> <s> Ta silmitses auke kuuel , üritades moejoone järgi arvata , mis ajastust see tragöödia oli ja siis meenus talle kunagi loetud seletamatu lugu Ühendriikide poisikesest Oliverist , kes kadus 1812. aasta jõuluööl . </s> <s> Ta olla läinud kaevule ja teised kuulnud ta kõrgusesse kaduvaid hüüdeid " appi , appi , nad võtsid mu kinni " . </s> <s> Ja ainsad , lõppevad jäljed puutumatul lumel olnud tema omad . </s> <s> Asjad asetusid oma kohale ja Trevor ägas . </s> </p>
<p> <s> " Kui põrgulikult sitane on kohtumine võõra tsivilisatisooniga ! " ta lausa karjus , ta ei hoolinud enam . </s> <s> " Ebatäiuslikud robotid , kes tapavad ja konserveerivad inimesi , nagu meie kogume herbaariumi . </s> <s> Kaua juba — paarsada , tuhat aastat ? </s> <s> Tullakse sellele järele või unustati see siia ? </s> <s> Kes võis esimene olla ... neist Hiina rõivastest ei tea , aga see seal on selgelt keskaeg ... </s> <s> Te ei saanud loodetavasti kunagi teada , mis juhtus , see käis liiga kähku . </s> <s> Ent nüüd on see risu rikkis ... </s> <s> Mõttetu surm , mõttetu meile kättesaamatu , aga ikkagi idiootlik tehnika . " </s> </p>
<p> <s> Ta tundis määratut väsimust , valu ja lootusetus olid ta tuimestanud . </s> <s> Ta tegi loiult oletusi , miks aparaat sinna pidama jäi . </s> <s> Ootab ta ikka veel , et robot saagi pardale toimetaks ? </s> <s> Eriti midagi mõtlemata ja tagajärgedest hoolimata libistas ta käe üle tolle mustri , lülitas paar korda valgust sisse-välja . </s> <s> Hakkas siis teisi mustrielemente torkima . </s> <s> Avastas , kuidas luuki sulgeda-avada . </s> <s> Järgmine lüliti pani ta muigama — nüüd nägi ta kogu ümbrust , nagu seisaks ta kergelt heledaval tahvlil kahe meetri kõrgusel suvila taga , ja ei musta pilve ega halli kuplit ei olekski . </s> <s> Pilved olid ikka tihedad ja madalal , ent pimedus ei olnud enam täielik , sest horisondi taga oleva päikese kauged kiired panid idakaare punakalt kumama . </s> </p>
<p> <s> Trevor silmitses seda kõike nagu hüvasti jättes . </s> <s> Mingit moodi andis ta endale aru , kui tasakaalust väljas ja endast ära ta oli , ent hulluse asemel võttis temas kuju must külm raev . </s> <s> Seda ei olnud vaja väljendada , see oli enesestmõistetav — kui ta vähegi saab , ta hävitab selle värdjaliku maavälise kolaka . </s> </p>
<p> <s> " Kas tõesti hakkab juba hommik tulema ? " </s> <s> Ta heitis pilgu oma elektronkellale , see ei näidanud midagi . </s> <s> Tõenäoliselt läks ta rikki siis , kui staatiline elekter kõik helendama pani . </s> </p>
<p> <s> Ta astus ruumi keskel torude vahel oleva puldi juurde , sest mingid tuled olid seal vilkuma hakanud . </s> <s> Leige erapooletu huviga jälgis ta , kuidas mingi riba , mis ilmselt aega tagasi luges , otsa sai . </s> <s> Seinad tuhmusid , seal , kus oli olnud püüdjarobot , sähvatas valge leek . </s> <s> Kui hetke pärast läbipaistvus taastus , polnud enam ei robotit ega suvilatki , isegi mets maja ümber põles . </s> </p>
<p> <s> Trevor isegi noogutas endamisi , kui kogu vaatepilt vajus algul aegamööda , siis üha kiiremini allapoole . </s> <s> Korraga ei näinud ta enam midagi , sest nad olid pilvedesse jõudnud . </s> <s> Siis , mõnikümmend sekundit hiljem , olid nad läbi . </s> <s> Päikeseketas tõusis kiiresti horisondist kõrgemale , tuhmhall pilvetasandik vajus allapoole . </s> </p>
<p> <s> " Ingrid , Rein , Kaire , Ingrid , Rein , Kaire ... " kordas Trevor nagu transis ja proovis puldil mitmesuguseid nuppe , ent mitte midagi tajutavat sellest ei juhtunud . </s> <s> Ta heitis pilgu ümbrusele , taevas hakkas mustaks tõmbuma . </s> <s> Maa kaugenes silmnähtavalt , hakkas allpool juba selgeid mõõtmeid omandama . </s> <s> Trevoril koitis arusaamine , et ta ei ole võimeline võõrast masinat juhtima . </s> <s> Ainus emotsioon oli kerge pettumus , kõige vähem tundis ta hirmu . </s> <s> Ta haaras küünlajala ja hakkas pulti huupi taguma . </s> <s> Helendavad pinnad prõksatasid ja kustusid , ta võttis ette mingid roosakad torud puldi kohal , need purunesid nagu klaas ja ootamatult kaotas kõik kaalu . </s> <s> Trevor klammerdus näppudega pulti , et mitte ära lennata , kukkumise tunne oli sisikonda pahupidi keerav . </s> <s> Ta tundis ainult kerget ebamugavust , kui laibad ruumis lahtipääsenuna ringi lendasid ja mõned teda riivasid , tal oli ikka veel kõik täiesti ükskõik . </s> <s> Tükk aega ei juhtunud midagi , millegi järgi ei olnud arvata , kus või kui kõrgel nad olid . </s> <s> Maa ja laotus pöörlesid aeglaselt ringi . </s> <s> Mees nihutas end pisut , üritas end käte-jalgadega kinni hoida , et puldile veel mõned hoobid anda . </s> <s> Siis tundis ta kerget õõtsumist , väga kergelt suruti teda vastu pulti . </s> <s> Varsti surve ühtlustus ja oli juba nii tugev , et ketas näis serva peal püsti seisvat ; surnukehad kukkusid matsatustega ette hunnikusse . </s> <s> Trevor purskas närviliselt naerma — taldrik kukkus abitult maa suunas tagasi ja õhutakistus tekitas selle jõu . </s> <s> Pilved tõusid neile vastu . </s> </p>
<p> <s> " Loodame , et see on kiire ... " jõudis ta veel mõelda , kui saabus pimedus . </s> </p>
<p> <s> [Stockholm , 1999 ] </s> </p>
<p> <s> Mees mu vastas tõmbas närviliselt suitsu ja läks kergelt longates akna alla . </s> <s> Ta pilk uitas öisel linnal , sellal kui ta tuhmi häälega rääkis . </s> </p>
<p> <s> " Mis ma pidin Rootsi immigratsioonivõimudele ütlema ? </s> <s> Selle loo rääkima või ? </s> <s> Lamasin kaks kuud aparaatide all , see andis mulle võimaluse end koguda ja nii sisemiselt kui välimiselt kokku lappida . </s> <s> Oli sügav nõukogude aeg , rootslased kedagi välja ei andnud , sest venelaste silmis olin ma riigireetur . </s> <s> Kui ma selle loo oleksin rääkinud , oleksin ehk hullu pähe tagasi saadetud ... </s> <s> Või mine tea ? </s> </p>
<p> <s> Hulluks peeti mind niigi . </s> <s> Seletasin , et ei tea midagi selle ... hõljuki konstruktsioonist , millega tulin . </s> <s> Ütlesin , et tulin üksi , aga seda peeti valeks , et kaitsta hukkunud kaaslaste perekondi — need väärakad kommunistid ju maksid kätte ka põgenenute lähedastele . </s> <s> Teesklesin mälukaotust ... </s> <s> Mingil viisil seda aktsepteeriti . </s> <s> Minu teada ei olnud Eesti meedias kogu asja kohta poolt sõnagi ... </s> <s> Kõige raskem oli Ingridi vanematega , nende silmis olin ... olen ma alati mõrvar ... </s> </p>
<p> <s> Kuidas pääsesin ? </s> <s> Ei tea . </s> <s> Ju seal oli mingi päästekapsel . </s> <s> Plahvatuse peale tuli Rootsi rannavalve välja ja leidis mu mingitel nimetutel kaljudel meres . </s> <s> Pealuumõrad , kuus ribi ja mõlema jala luud murdunud , kui ainult tõsisematest asjadest rääkida . " </s> </p>
<p> <s> Ta istus uuesti diivanile . </s> </p>
<p> <s> " Avalda see ... ulmejutuna . </s> <s> Niipalju aastaid on möödunud . </s> <s> Ma olen elus , aga pole sellest ööst kunagi üle saanud , ega ka saa . </s> <s> Ma ei ole seda kellelegi rääkinud . </s> <s> Ära ainult mu nime maini . </s> <s> Mul on siin perekond , sõbrad . </s> <s> Kaua suhtuti ka võimude poolt minusse suurte kahtlustega , nüüd ... </s> <s> Aeg parandab kõik haavad . " </s> <s> Ta muigas rõõmutult ja parandas end. </s> </p>
<p> <s> " Peaaegu kõik . " </s> </p></div1>
    </body>
  </text>
</TEI>
</teiCorpus>
</teiCorpus>
