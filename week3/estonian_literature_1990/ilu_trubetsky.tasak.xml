<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Inglid ja kangelased </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Inglid ja kangelased </head>
<p> <s> Mererand oli tühi . </s> <s> Ainult kolm kahtlustäratavt tüüpi lonkisid piki randa . </s> <s> Neil olid peas tülpinud näod , juuksed üle pea kammitud , jalas kitsad püksid ning teravaninalised jalavarjud . </s> <s> Esimesel oli seljas punane nailonsärk . </s> <s> Särgi kaeluses rippus kingapaelu meenutav kaelaside , mida kurgu alt kinnitas püroopidega ehitud vaskne lohepea . </s> <s> Teisel sepal , kolmikust kõige soliidsema välimusega , oli kollakas- </s> </p>
<p> <s> beež ülikond , mida meie päevil harva näha võib , ja peas kaabu . </s> <s> Kõik kolm panid suitsud ette . </s> </p>
<p> <s> " Mida teeme ? " küsis kaabu ja võttis oma mustad paksude klaasidega päikeseprillid eest- päike oli juba loojumas . </s> </p>
<p> <s> " Teeme suitsu , " ütles kolmas , üleni musta rõivastatud kuju , kelle mustad juuksed olid lehviga " hobusesappa " seotud ning kelle kaeluses helkis metalne surnupealuu . </s> </p>
<p> <s> " Peaks midagi tekitama , " ütles kaabu ja vaatas igatseval ilmel Pirita tulede suunas . </s> </p>
<p> <s> " Vaat see on mõte , " kiitis nailonsärgiga tüüp püksitaskust tikke otsides . </s> </p>
<p> <s> " Ma nukralt leban kuumal rannaliival </s> </p>
<p> <s> ja ümisen üht ammutuntud viisi . </s> </p>
<p> <s> Siis tõusen üles , vaatan kuhu sammud viivad </s> </p>
<p> <s> ja juba lendan linnutiivul naiste paradiisi . " </s> </p>
<p> <s> deklameeris patsiga tüüp , kui nad hakkasid lähenema vastavale lõigule Pirita rannal . </s> </p>
<p> <s> " Kurat , kas jälle peame kuivama ? " läks Olaf ( nailonsärgiga tüüp ) närvi , kui ta oli lasknud mündi õlleautomaati ja asjatult märjukest ootama jäi . </s> <s> Paar hästisihitud lööki viisid mehe tasakaalu tagasi ning nad sammusid edasi . </s> </p>
<p> <s> " Huligaanid ! " pistis kisama mingi koristaja-vanamutt , kes oli matsatuste peale kohale jooksnud ja märganud kergelt lömmis õlleautomaati . </s> <s> " Kaabakad ! </s> <s> Mis see automaat teile tegi ! </s> <s> Kõik peab ikka ära lõhkuma , tükkideks kiskuma ! " </s> </p>
<p> <s> " Sa püia rohkem omaette olla ! " soovitas Olaf mutikesest möödudes ja nipsutas enda koni minema . </s> </p>
<p> <s> " Ei maksa skandaali teha , neiu , " asus parlamentääri ossa kaabu ja pakkus eakale daamile juhuslikult taskust leitud iirist . </s> </p>
<p> <s> " No mis see nüüd on ? </s> <s> Mina teie almust ei vaja , mina teenin ise endale ausalt toiduraha ! " ärritus vanamutt . </s> </p>
<p> <s> Jättes vanaeide kägisema tänapäeva allakäinud noorusest , siirdusid härrad kangelased Rannahoone poole , mõttega kusagil hagu anda . </s> <s> Videvik hakkas juba kätte jõudma ning enam polnud nii lämmatavalt palav nagu keskpäeval . </s> </p>
<p> <s> " Kas lähme uurime elu või ? " küsis Kaaren ( patsiga tüüp ) pilku restole suunates . </s> <s> Korraga jäi kõrtsi ette seisma takso , millest astusid välja kolm moemeest ja üks judy , kelle ainsaks kehakatteks oli kollane tiheda nööbireaga minikleidike . </s> </p>
<p> <s> " Vaata , Võlur , " Kaaren tonksas küünarnukiga kaabut , " see lind sobib meile ka , " osutas ta tüdrukule . </s> <s> Viimane süütas parajasti ühe sigareti otsast teist ning taganes oma tikk-kontsadel paar sammu , et mitte tasakaalu kaotada- ilmselt oli ta purjus . </s> </p>
<p> <s> " Kas noorhärrad ei arva , et tütarlapsel oleks meie seltskonnas huvitavam , kui teie seltsis ? " küsis Võlur ühe lögarites noormehe poole pöördudes . </s> </p>
<p> <s> " Excuse , meil pole aega , ärge segage . </s> <s> Lähme Piret ! " </s> <s> Viimane oli öeldud tüdrukule . </s> <s> Tundus , nagu poleks see öeldut kuulnudki . </s> <s> Ta seisis abitult keset parkimisplatsi ning vedas ahnelt suitsu . </s> <s> Paistis , nagu ootaks ta lihtsalt , mida temaga nüüd ette võetakse . </s> <s> Tema näoilme oli täiesti tühi ja lõtv . </s> </p>
<p> <s> " Kui mu kuulmine pole mind veel maha jätnud , siis ma arvan , et meist tahetakse lahti saada , " Seda öeldes äestas Kaaren jalaga mööda ühe moevenna lakutud molli , nii et too taganedes sillutisele lendas . </s> <s> Üks moemeestest tormas restosse , teine hüppas eemale ja haaras pihku kivi . </s> </p>
<p> <s> " See ei tähenda veel ... , et ta visata julgeb . </s> <s> " sõnas Võlur Olafile , kes otsis mida pihku haarata . </s> <s> Samal hetkel vuhises tast mööda , akendesse , lamoonekas , mis oli Võlurile suunatud . </s> <s> Restoranist jooksid välja veel neli moevennikest . </s> <s> Järsku avanesid takso parempoolsed uksed . </s> </p>
<p> <s> " Ronige peale ! " karjus valge nahkjopiga taksojuht , kes oli millegipärast Just . </s> <s> Oligi viimane aeg , sest kuskilt ilmusid juba mendid . </s> <s> Kaaren haaras libul , kes oli kaklust jabura näoga pealt vaadanud , käest ja tiris ta enda järel autosse . </s> <s> Oli kuulda kummide vilinat . </s> <s> Tüdruk istus tagaistmel Kaarna süles . </s> <s> Ta keha oli täiesti lõtv , välja arvatud vasak käsi , millega ta sigaretti hoidis . </s> </p>
<p> <s> " Ära suitseta autos , " ütles Just üle õla tüdrukule , " Täna sul vedas , täna on sul tegemist korralike elementidega . " </s> </p>
<p> <s> " Ma teen selle lõpuni , " pobises Piret , " On teil viina ? " </s> </p>
<p> <s> " Sa pudelist võtad ? " küsis Just , kui oli auto peatanud Metsakalmistu juures , ja õngitses istme alt pudeli " Lemmikut " . </s> <s> Piret haaras pudeli ja rüüpas mitu pikka sõõmu . </s> </p>
<p> <s> " Kust sa selle takso said ? " oli Olafil , kes ees istus , nüüd lõpuks mahti Justi käest küsida . </s> </p>
<p> <s> " Kuule , vedeles poe ees . </s> <s> Tulin just veini järelt ja mõtlesin , millega see laadung Alfonsi juurde transsida . </s> <s> Mootor käis ja sohver oli vist leelet tõmmanud . </s> <s> Aga see pole oluline . " </s> </p>
<p> <s> " Mehed , ma olen purjus , " naeris Piret totakalt ja pani pudeli endale jalgade vahele . </s> </p>
<p> <s> " Meil pole kuigi kasulik sellesse kärusse enam jääda , " teatas Just , kui Piret oli pudelist veel rüübanud . </s> <s> Auto keeras kalmistule . </s> </p>
<p> <s> " Millised toredad poisid ! " naeris Piret- ta oli tõesti juba päris purjus.Pudel oli peaaegu tühi , veidi oli veel põhja peale jäänud . </s> </p>
<p> <s> Just peatas masina Valdo Pandi haua juures ja nad väljusid . </s> <s> Surnuaial oli juba päris pime . </s> <s> Osadel haudadel põlesid küünlad . </s> <s> Oli ilus ja pisut õudne . </s> </p>
<p> <s> " Viige mind nüüd kuhugile ! " nurrus Piret . </s> <s> Tuikudes lähenes ta ühele hauaplaadile ja lõi pudeli vastu raudkivi puruks , kui nii õnnetult , et üks kild ta pihku suure haava lõikas . </s> <s> Piret vaatas lollakal pilgul verd , mis hauaplaadile tilkus . </s> <s> Veri täitis P-tähe , mis oli nagu ülejäänudki sügavalt kivisse raiutud . </s> </p>
<p> <s> " Poisid ! " piuksatas Piret ehmunult . </s> </p>
<p> <s> " Ilus , " nentis Kaaren kuidagi hajameelselt . </s> </p>
<p> <s> " Poisid , ma jooksen verest tühjaks ! " kiunus Piret ja hoidis kätt kehast kramplikult eemal . </s> <s> Üle tüdruku põskede voolasid pisarad . </s> <s> Paistis , et iga hetk võib ta hüsteeriasse sattuda . </s> <s> Justkui ärgates võttis Kaaren püksitaskust oma musta taskurätiku ning vaatas otsivalt maas ringi . </s> <s> Piret nuuksus kõrge peenikese häälega ja vajus haua kõrvale istuma . </s> <s> Järsku kostis kõrvu läheneva auto mürin . </s> </p>
<p> <s> " Mendid ! " hüiatas Olaf . </s> </p>
<p> <s> " Ole vait ! " sisistas Kaaren , " Otsige teelehti ! " </s> </p>
<p> <s> Just kükitas maha ja hakkas rohuliblesid uurima . </s> </p>
<p> <s> " Surnuaial sul mõned teelehed , " porises ta endamisi . </s> </p>
<p> <s> " Pole tarvis . </s> <s> Olge rahulikud , " sõnas Võlur . </s> <s> Ta oli Pireti juures ja tegi midagi arusaamatut . </s> <s> Veri hakkas kinni jääma . </s> </p>
<p> <s> " Anna nüüd oma tatikalts , " sõnas Võlur Kaarnale . </s> </p>
<p> <s> Kaaren ulatas talle taskurätiku . </s> <s> Võlur tõmbas selle ribadeks ning sidus Pireti haava kinni . </s> <s> Auto hääl eemaldus Motoklubi suunas . </s> <s> Kõik hingasid kergendatult . </s> <s> Kaaren tõstis Pireti püsti ning nad hakkasid mööda haudadevahelisi radu Võluri juhtimisel läbi kalmistu minema . </s> <s> Kaaren oli Piretil ümbert kinni võtnud ja sundis teda kiiremini kõndima . </s> </p>
<p> <s> " Tere , Kaaren , " kostis korraga ühe värske hauakääpa tagant . </s> <s> Kaaren võpatas ja pööras pea hääle suunas . </s> <s> Kostis kuuseokste raginat ja pärgade vahelt ronis mingi vanamehenäss lagedale . </s> </p>
<p> <s> " Ega sul ei juhtu kärakat kaasas olema ? " kähises vanamees mingi võõrapärase hääldusega , mis võis samahästi olla ka lihtsalt iseäralik kõneviis . </s> <s> Tema tumeda kübara alt , mille täpset värvust ei olnud pimeduse tõttu võimalik eristada , langesid salkus juuksed kulunud , kohati isegi räbaldunud põlvini mantlile , mis näis olevat sama karva , mis kübargi . </s> <s> Kaaren tundis vanamehe ära . </s> </p>
<p> <s> " Mis kärakat sa , sopakas , mult tahad . </s> <s> Võib-olla tahad veel midagi ? " </s> <s> Kaaren osutas uudishimulikult vanameest uurivale Piretile . </s> </p>
<p> <s> Võlur ja Just olid eespool seisma jäänud . </s> </p>
<p> <s> " Kes see on ? " küsis Olaf Kaarna kõrval peatudes . </s> </p>
<p> <s> " Lebra , " ütles Kaaren . </s> </p>
<p> <s> Vanamees pani käe rinnale ja kummardus . </s> </p>
<p> <s> " Võite mind edaspidi lihtsalt Krokuks kutsuda , aga ega mul midagi ka Lebra vasta põle , " sõnas ta ninaga tatti kurku tõmmates ja osavalt suunurgast välja sülitades . </s> </p>
<p> <s> " Kutsume sind Mökuks , " ütles Kaaren , patsutas vanameest hüvasti jätuks õlale ja asus minekule . </s> <s> Vanamees tegi Olafile silma : </s> </p>
<p> <s> " Lähete pidu panema ? " </s> </p>
<p> <s> Olaf noogutas . </s> </p>
<p> <s> " Õige värk . </s> <s> Pange aga pidu , nii et maa on must ! </s> <s> Mendid , raisad , sõitku sitale ! </s> <s> Õigus ? " </s> </p>
<p> <s> Olaf noogutas veelkord ja ulatas vanamehele hüvastijätuks käe : </s> </p>
<p> <s> " Sa ole ise ka tugev ! </s> <s> Vaata , varsti tuleb talv , siis katsu endale uus ulualune muretseda ! " </s> </p>
<p> <s> Vanamees lõi käega ja ütles midagi roppu Brežnevi aadressil . </s> <s> Olaf jooksis teistele järgi . </s> <s> Nad ronisid mäest alla ja hakkasid mööda asfaltteed Motoklubi poole minema . </s> <s> Seljatagant , männimetsaga kaetud kõrgendikult , kostis vanamehe rõvedat vandumist . </s> </p>
<p> <s> Stinger ei saanud lugemist jätkata , sest keegi koputas uksele . </s> <s> Tasa , vaikselt , nagu vaim . </s> <s> Stinger virutas pudeli vastu ust . </s> <s> See avanes ja seal ei olnud keegi muu , kui Walter , teme ammune sõber ja joomahunt . </s> </p>
<p> <s> " Šeff , siin ma olen . </s> <s> Millal me algame ? " </s> </p>
<p> <s> " Otsekohe . </s> <s> Kogu operatsioon tuleb läbi viia kiirkorras ja laitmatult . </s> <s> Vaheta riided . " </s> </p>
<p> <s> Walter hakkas musta kummiülikonda selga ajama . </s> </p>
<p> <s> " Raadiojaam on siin , " sõnas Stinger . </s> </p>
<p> <s> Walter heitis pilgu nurka . </s> <s> Peale elegantse lameda kohvri , mille sees oli raadiojaam , seisis seal veel paar kasti dünamiiti ja terve hulk Ameerika päritoluga kuulipildujaid . </s> <s> Linte oli hunnikute viisi . </s> </p>
<p> <s> " Komm mit ! " kõlas rusutult Stingeri hääl . </s> </p>
<p> <s> Nad läksid läbi vahekäigu , mille laes põlesid stalakdioodid , lüüsikambrisse . </s> <s> Ja sealt algas lõpmatus . </s> <s> Järsku nägi Walter ebamääraselt enda ees maakera . </s> <s> See oli sinine ja valev . </s> </p>
<p> <s> Öö oli sume ja soe . </s> <s> Piret kobas veidi oma kleiditaskutes , mis vedeles Kabelikivil kusagil käeulatuses , ja süütas viimase alles jäänud " Zolotoje Runo " . </s> <s> Tikk valgustas tema ümaraid valgeid roosade rinnanibudega tisse . </s> </p>
<p> <s> " Peaks teised üles otsima , " ütles Kaaren Piretile , kes tardunud pilgul taevatähti vaatas . </s> </p>
<p> <s> " Ma ei tea , " vastas Piret . </s> </p>
<p> <s> Eemalt kostis vaikset mootorrattamürinat . </s> </p>
<p> <s> " Just , " ütles Kaaren ja tõusis kuulatades istukile . </s> <s> Mürin muutus valjemaks ning juba vilkus võsa vahel läheneva mootorratta esilatern . </s> <s> Hetke pärast olid Kaaren ja Piret eredas valgusvihus . </s> <s> Piret ei püüdnudki ennast millegiga katta . </s> </p>
<p> <s> " Mis sul asja oli ? " küsis Kaaren käega silmi varjates . </s> </p>
<p> <s> " Tulin vaatama , mida te teete . " </s> </p>
<p> <s> " Korraldasime onaneerimisvõistluse . " </s> </p>
<p> <s> " No ja kumb võitis ? " </s> <s> Just oli laterna ära kustutanud . </s> <s> Pimedas helendas tema valge nahktagi . </s> </p>
<p> <s> " Loll , " tähendas Piret ja tõusis püsti . </s> <s> Mõne hetke seisis ta alasti tähtede valgel ning võttis siis kummardudes kivilt oma kleidi . </s> </p>
<p> <s> " Hea küll , tõmbame siit minema , ! " ütles Just , " Kutid on kõik Alfonsi juures , panevad veini . " </s> </p>
<p> <s> " Ma lähen ujuma , " ütles Piret mööda Kabelikivi laugjat külge alla laskudes , " Kui tahate võite ka tulla . " </s> </p>
<p> <s> " Eks vaata ise , Kaaren , " hoiatas Just , " Kas lähed sinna solberdama või tuled Alfonsi juurde . " </s> </p>
<p> <s> Kaaren vaatas kõhklevalt Justi ja seejärel Piretit . </s> </p>
<p> <s> " Ei , ma lähen ujuma . </s> <s> Praegu on suvi , peab ujuma , " </s> </p>
<p> <s> " Praegu on suvi , peab jooma . " </s> <s> parandas Just , tõmbas oma valge " astronaudi " uuest pähe ja lõi sikli käima . </s> <s> Mootorratas nõksatas ja liikus lärmiga kohalt . </s> <s> Kaaren vajutas enda musta " astronaudi " samuti pähe , lõi enda sikli samuti käima ning istus sadulasse . </s> </p>
<p> <s> " Istu taha , " ütles ta Piretile . </s> <s> " Sul on ju käsi katki , " meenus Kaarnale , kui Piret oli alasti sadulasse istunud . </s> </p>
<p> <s> " Ei ole , " vastas Piret . </s> </p>
<p> <s> " Kuidas ei ole ? " </s> </p>
<p> <s> Piret näitas oma kätt . </s> <s> Haav oli kinni kasvanud . </s> </p>
<p> <s> " Imelik , " ütles Kaaren . </s> </p>
<p> <s> " Võlur puhus peale , " </s> </p>
<p> <s> " Mismoodi , puhus peale ? " </s> </p>
<p> <s> " Noh , lihtsalt puhus ja ma tundsin , kuidas haav kinni kasvab . " </s> </p>
<p> <s> " Selge . " </s> <s> Rohkem Kaaren selle kohta ei küsinud . </s> <s> Ta pani käigu sisse ja lasi siduri lahti . </s> <s> Mootorratas liikus sujuvaltkohalt , põrises mööda kitsast jonklikku jalgrada , sõitis kohinal läbi madala oja ning pööras vasakule . </s> <s> Nüüd kihutasid nad juba mööda pimedat muuli- Kaaren ja alasti tüdruk , juuksed tuule käes lehvimas . </s> <s> Ees haigutas mustendav udune meri . </s> <s> Paremal , kaugel üle muuli kõrvalt algava roostiku , kumasid Kallavere öised tuled . </s> <s> Enne muuli lõppu võttis Kaaren hoo maha ning pööras üle paekivilahmakate muulilt alla kõvale rannaliivale . </s> <s> Ta seiskas mootori , võttis kiivri peast ja ahmis kopsudesse soolast mereõhku , ühtlasi ka viimase pahvaka vingugaasi , mis summutist välja tossas . </s> <s> Merelained loksusid sikli esirattale . </s> <s> Piret ronis sadulast ja kõndis sõnatult vahustesse lainetesse . </s> <s> Kohisev , udusesse pimedusse hajuv meri tekitas Kaarnas pisut kõhedust . </s> <s> Ometi tekkis tal Piretit vaadates soov ujuma minna . </s> </p>
<p> <s> " Oota ! " hüüdis ta Piretile ja võttis pealuupannaldega kannibalisaapad jalast . </s> <s> Tüdruk seisis puusadeni vees ja valmistus ennast märjaks kastma . </s> </p>
<p> <s> Püksilukk jupsis , oli kõvasti tegemist selle lahtisaamisega . </s> <s> Kaaren jättis rõivad mootorrattasadulale . </s> <s> Kui ta vette astus , ujus Piret juba kaugel . </s> <s> Vesi oli võrdlemisi soe . </s> <s> Kaaren sumas vööni vette , lasi ühel suuremal lainel ennast märjaks kasta ning hakkas siis kiiresti Pireti poole ujuma . </s> <s> Seejuures märkas ta , et on patsipaela pähe unustanud , aga see polnud suurem õnnetus . </s> <s> Kui ta jalad põhja lasi , oli Piret temast umbes kaheteistkümne sülla kaugusel . </s> <s> Nüüd oli vesi rinnuni , ent varsti pidi jälle madalamaks minema . </s> <s> Merepõhi oli siin laineline . </s> <s> Neli-viis korda läks sügavamaks ja madalamaks , enne kui vesi üle pea ulatus . </s> </p>
<p> <s> Üle-pea vees oli külmem , kui kalda lähedal . </s> <s> Piret oli kuhugi silmist kadunud . </s> <s> Kaarnal hakkas juba kõhedaks minema , nii et enam kaugemale ta ei ujunud . </s> <s> Enne tagasi pööramist otsustas ta veel sügavust proovida , ent kohe puutusid jalad põhja . </s> <s> Kaaren tõusis püsti . </s> <s> Vesi ulatus siin ainult vööni . </s> <s> Kuid see polnud merepõhi . </s> <s> See oli mingi sile pind , nagu klaas või plastmass . </s> <s> Kaaren vaatas mässavates lainetes ringi- Piretit polnud kuskil näha . </s> <s> Kallas oli päris kaugel . </s> <s> Mootorratast ei suutnud ta pimedusest peaaegu eristada . </s> <s> Üle puudelatvade paistis punastes ja valgetes tuledes Telemast . </s> <s> Kaaren hakkas kobamisi kalda poole liikuma . </s> <s> Sile pind laskus kumeralt sügavamale . </s> <s> Lõpuks muutus kallak nii järsuks , et edasi polnud võimalik enam minna . </s> </p>
<p> <s> Kaaren sukeldus , et asja , millel ta seisis , lähemalt uurida . </s> <s> Allveelaev , mõtles Kaaren , kuigi ühtegi illuminaatorit , ega midagi selletaolist polnud ta avastanud . </s> <s> Õhk hakkas kopsudest juba lõppema ning Kaaren tõusis pinnale . </s> <s> Kui ta pea vee alt välja pistis , pimestas teda helepunane valgus . </s> <s> Temast ligikaudu kuue sülla kaugusel seisis vööni vees tütarlaps . </s> <s> Seda valgust kiirgas vanaaegne latern , mida ta käes hoidis . </s> </p>
<p> <s> " Kes sa oled , ilus tüdruk ? " küsis Kaaren . </s> </p>
<p> <s> Tüdruk ei lausunud selle peale musta ega valget , ainult latern tema käes kustus aegamisi . </s> <s> Kaaren sumas paar sammu tüdrukule lähemale . </s> <s> Kui latern kustus , oli ka tüdruk kadunud . </s> <s> Kaaren läks kohta , kus tüdruk oli seisnud , ning kompis siledat pinda enda jalge all . </s> <s> " On libu , " mõtles Kaaren . </s> <s> Nõutult hüppas ta lainetesse ning hakkas hoogsalt kalda poole ujuma . </s> <s> Ta jõudis päris ära väsida , enne kui jalad põhja ulatusid . </s> <s> Juba eemalt nägi Kaaren , et Piret istub mootorrattal . </s> </p>
<p> <s> " Mis punane valgus see oli ? " küsis Piret , kui Kaaren mootorratta juurde jõudis . </s> </p>
<p> <s> " Ma ei tea , " vastas Kaaren . </s> <s> " Ma nägin ise ka seda , aga ma ei tea kust see tuli . " </s> </p>
<p> <s> " Mis me nüüd teeme ? " küsis Piret , kui Kaaren oli ennast riidesse pannud . </s> </p>
<p> <s> " Lähme Alfonsi juurde , " ütles Kaaren oma patsi välja väänates , " Mine oota seal muuli peal , ma sõidan üles ja võtan su peale . " </s> </p>
<p> <s> Piret astus mootorrattalt maha ning jalutas muuli poole . </s> <s> Üle puudelatvade paistis punastes ja valgetes tuledes telemast . </s> <s> Kaaren tõmbas kiivri pähe ning lõi mootorratta käima . </s> <s> Segaste tunnetega sõitis ta muuli poole . </s> </p>
<p> <s> Tee oli tühi . </s> <s> Esilatern valgustas mootorratta alt läbi libisevat katkendlikku valget joont . </s> <s> Just möödus paremal suvilate vahel kasvavast männitukast . </s> <s> Tuul laperdas tema valge nahkjopi lahtisi hõlmu . </s> <s> Enne " Õunapuu " peatust , kust asfalttee täisnurkse pöörde linna poole tegi , võttis Just hoo maha . </s> <s> Linna poolt paistsid lähenevad autotuled . </s> <s> Just sõitis otse suvilatevahelisele kruusateele ning lisas kiirust . </s> </p>
<p> <s> Täiesti ootuspäraselt istus linna poolt tuleva auto roolis Manilast pärit ukrainlane Elpidio Potapov . </s> <s> Saatuse keerdkäikude tõttu sõitis ta nüüd oma sinise " Renault R8 Gordiniga " mööda Õunapuu puiesteed . </s> <s> Vasaku käega rooli hoides ja enda ees kulgevat teed jälgides jorises ta üht tagalogikeelset laulukest . </s> <s> Harilikult ei armastanud Potapov pimedas tuledega sõita , siin Naisteojal aga liikus palju mootorrattaid , nii et tuledeta sõitmine võinuks lõppeda avariiga . </s> <s> Vähimgi kriimustus uuel autol tähendanuks aga Potapovile midagi veel hullemat , kui Jaapani koonduslaager , kuhu teda sõja ajal mõneks ajaks komandeeriti . </s> <s> Näe , juba kihutaski üks graadepoiss risti üle tee , paremat kätt jäävale kruusateele . </s> <s> Nähtavasti Alfonsi juurde , kuhu Potapovgi teel oli . </s> <s> Alfons oli tema vana sõber , kes pidas siin Naisteojal salaurgast , kus motolõngused koos käisid . </s> <s> Alfons müüs neile veini ja tubakat ning üüris tube välja . </s> <s> Potapov mõtles eelseisvast kohtumisest Alfonsiga . </s> <s> Kell masina armatuurlaual näitas teist öötundi . </s> <s> Siin mööda suvilaaedadevahelisi pimedaid tänavaid ekseldes , meenus Potapovile üks episood . </s> <s> See oli Zamboangas 1946. , Filipiinide taassõltumatuks kuulutamise aastal . </s> </p>
<p> <s> Ööd . </s> <s> Zamboanga pilkased ööd . </s> <s> Tookord oli ta puhtjuhuslikult püstoli laeva unustanud , kui sadamakõrtsi kolama läks . </s> <s> Nad tulid neljakesi , nugadega . </s> <s> Potapov virutas ühele tooliga . </s> <s> See kukkus kuhugile . </s> <s> Teine viskas teda noaga . </s> <s> Potapov oli jõudnud õigel ajal pea kõrvale tõmmata . </s> <s> Kolmas ründaja sai metsiku jalahoobi kuhugile ribidesse , kuid siis tundis Potapov kaelas tuima tuiget ja vajus teadvust kaotades põrandale . </s> <s> Teda oli päästnud üks Ameerika leitnant , kes juhuslikult läheduses viibis . </s> <s> Lühidalt öeldes , see oligi toosama Alfons . </s> </p>
<p> <s> Kaaren lükkas kiivriklaasi üles . </s> <s> Juba eemalt kostis vaikset makimuusikat ning kandus ninna koldesuitsu lõhna , mis segunes aedade ääres kasvavatejasmiinipõõsaste aroomiga . </s> <s> Mootorratas veeres vabal käigul Alfonsi väravast sisse . </s> <s> Kaaren oleks pimedas äärepealt vastu terrassi äärde pargitud " Renault'd " sõitnud.Selge pilt , Potapov , käis tal peast läbi . </s> <s> Kes muu sihukese riistapuuga sõidab . </s> <s> Kaaren paigutas sikli sirelipõõsasse , kuna terrassi ääres polnud enam ruumi . </s> <s> Peale " Renault' " seisid seal Võluri , Olafi ja Justi mootorrattad . </s> <s> Rohkem kedagi ei olnud . </s> </p>
<p> <s> " Justi auto , " valetas Kaaren Piretile , terrassi ääres seisvale " Renault'le " osutades . </s> </p>
<p> <s> " Oo ! " tunnustas Piret Kaarna järel trepist üles minnes . </s> <s> Viimane avas tammepuust ukse ja nad olidki trahteris . </s> </p>
<p> <s> " Moens ! " pasundas Kaaren ning märkas alles siis , et kõrtsituba on peaaegu tühi . </s> <s> Ainult nurgalauas istus Alfons arvatavasti Potapoviga , kes oli seljaga tulijate poole . </s> <s> Laud oli koristamata ja leti peal sillerdas maha voolanud vein . </s> <s> Kumbki vanameestest Kaarna tervitusele ei reageerinud . </s> <s> Istusid laua ääres ja vaidlesid millegi üle . </s> <s> No mida on sellistel meestel vaielda , mõtles Kaaren . </s> </p>
<p> <s> " Sa , Alfons , vala meile veini parem , mitte ära tüüta seal ukrainlast oma kiburate jutukestega , " sõnas ta mõne aja pärast , kui vanamehed ikka veel temast välja polnud teinud . </s> </p>
<p> <s> " Oota , ma valan tattidele veini , " ütles Alfons Potapovile , seejärel Kaarnale : " Mis veini sa tahad ? " </s> </p>
<p> <s> " Kõigepealt ütle , kus sa tatte näed ? " küsis Kaaren . </s> </p>
<p> <s> " Teised on maja taga , kas sa sinna ei taha minna ? " küsis Alfons leti taha kummardudes . </s> </p>
<p> <s> " Jaa-jaa , minge maja taha ! " sekkus nüüd ka Potapov , end lauaääres pöörates . </s> <s> Ta oli endal vuntse püganud ja nägi üsna nooruslik välja . </s> <s> Piret hakkas naerma , kui tema lõusta nägi . </s> </p>
<p> <s> " Mida ma valan ? " kostis leti alt Alfonsi hääl . </s> </p>
<p> <s> " Eleuterokokki , kaks klaasi , " </s> </p>
<p> <s> Leti peale ilmus Alfonsi küsiv näolapp . </s> </p>
<p> <s> " Sabin , sabin , " ütles Kaaren , " Mis veini sa jood ? " küsis ta Piretilt . </s> </p>
<p> <s> Piret kissitas silmi ja uuris riiulil seisvaid pudeleid , mis meenutasid pakse tinasõdureid . </s> <s> Alfons oli nad pikkusejärjekorda paigutanud . </s> <s> Kõige taga seisis teenimatult " Napoleon " , paks ja lühike . </s> </p>
<p> <s> " " Agdami " ei olegi ! " sõnas Piret lõpuks pettunult . </s> </p>
<p> <s> " " Agdami " ei ole , " laiutas Alfonskahetsevalt käsi . </s> </p>
<p> <s> " Kuidas ei ole ? </s> <s> On küll , " kostis välisukse juurest . </s> </p>
<p> <s> Kõik neli vaatasid ukse poole , ka Potapov . </s> <s> Ukse juures seisis tumedas mantlis kogu . </s> <s> Napis valguses läikis tal paremas käes rohekas pudel . </s> </p>
<p> <s> " Lebra , " toibus Alfons kõige esimesena . </s> </p>
<p> <s> " Nii ta on , " sõnas Lebra ja astus pimedusest esile . </s> <s> Vilunud liigutusega eemaldas ta pudelilt korgi ning mulistas sisu endale kurku . </s> <s> Seejärel viskas ta tühja pudeli üle õla uksest välja , lasi rahuloleva röhatuse kuuldavale ning jäi ruumisolijaid väljakutsuval ilmel passima . </s> <s> Õuest oli kuulda , kuidas pudel vastu mingit plekk-asja ( Potapovi autot ) kõmathas . </s> <s> Kõik vaatasid kartlikult nurgalaua poole . </s> <s> Õhus oli tunda elektrit . </s> </p>
<p> <s> " Oleksid võinud meile ka jätta , " ütles Kaaren pudeli " Chauteau'ga " uksest välja minnes . </s> <s> Muie Lebra suunurgast oli kadunud . </s> </p>
<p> <s> Kui Kaaren ja Piretmajatagusele terrassile astusid , vedelesid Võlur , Olaf ja Just võbeleva koldetule valgel nähtavasti juba tundide eest tühjaks imetud peekrite taga ja kuulasid " Runaways'i " . </s> <s> Trahterist kostis ümberkukkuvate laudade kolinat . </s> <s> Kaarnat silmates kargasid nad kõik püsti ja tulid terve delegatsiooniga talle vastu , Võlur kõige ees . </s> </p>
<p> <s> " Kuradi venelane sa , Kaaren , oled , " alustas Võlur . </s> <s> Kaabu oli tal silmile tõmmatud ja sel hetkel sarnanes ta tegelasega mingist 50-ndate aastate gangsterifilmist . </s> </p>
<p> <s> " Tähendab , tuli välja , et täna on Han'i sünnipäev ja meil tuleb üsna kiiresti Merisallu sõita , kui me tahame enne hommikut kohale jõuda , " selgitas Olaf , viibates umbmääraselt selles suunas , kus pidi tema arvates Merisalu asuma . </s> <s> Kaaren vaatas näidatud suunas . </s> <s> Parajasti jooksid sealt Potapov ja Lebra mööda . </s> </p>
<p> <s> " No selge , " ütles Kaaren , " Aga ma pean enne Pireti koju viima . </s> <s> Ma lähen toon ülevalt enda tagi ära . " </s> </p>
<p> <s> Peagi täitus õu kõrvulukustava mootorimürinaga . </s> <s> Üksteise järel sõitsid mootorrattad väravast välja , öhe . </s> </p>
<p> <s> Kaaren oli juba tüdinud mööda pimedat maanteed kihutamast , kui Võlur lõpuks käega märku andis ning tema punane stopptuli süngete puude vahele keeras . </s> <s> Rockerid sõitsid üksteise järel mööda kitsast metsavaheteed , Võlur teistest oma 30 meetrit eespool . </s> <s> Lõpuks jäi Võluri mootorratas seisma . </s> <s> Esilaternad valgustasid kivist väravaposte , millel istusid kaks lõvikuju . </s> <s> Lõvidel olid üsna tülpinud näod peas , ilmselt oli neil posti otsas kükitamisest kõrini . </s> <s> Võlur avas väravad ja peagi avastasid nad ennast kõrge kivimaja eest . </s> <s> Mõned teise korruse aknad olid pärani ja akendest välja lehvivate kardinate tagant kumas hämar , pisut punakas valgus . </s> <s> Trepi ees seisis kuus mootorratast . </s> <s> Kui nad enda omad ka sinna kõrvale ajasid , oli neid täpselt kümme . </s> </p>
<p> <s> " Vaadake , et te ennast viisakalt üleval peate , " ütles Võlur ja koukis pintsakukäisest kimbu sinililli välja . </s> <s> Seejärel vajutasid kõik korraga helisignaali , mispeale õu täitus metsiku ebakõlalise huilgamisega . </s> <s> Ülevalt trepilt kostis sammumüdinat ja vaheuste paukumist . </s> <s> Hetke pärast seisis uksel Han- üleni valges , mustade sukkade ja punase peaga . </s> </p>
<p> <s> " Palju õnne sünnipäevaks ! " ütles Võlur mesimagusa häälega , ulatas sünnipäevalapsele helesinise pakikese ning torkas sinililled talle tisside vahele . </s> <s> Han tegi niksu ja rebis paki õhinal lahti . </s> <s> Seal sees oli Potapovi toodud player . </s> </p>
<p> <s> " Elagu vaba Eesti ! " tähendas Just ja surus sünnipäevalapsel kätt . </s> <s> Han patsutas vaimustusest poisse õlale , lasi Olafil ja Kaarnal ennast põsele suudelda ning juhatas külalised trepist üles . </s> <s> Majas oli õdusam , kui väljast arvata oleks võinud . </s> <s> Kõikjal oli tunda naisterahva hoolitsevat kätt . </s> </p>
<p> <s> " Han , ma armastan sind ! " sosistas Olaf , kui nad mööda pikka koridori elutoa poole sammusid . </s> <s> Koridori lõpus asetseva tualettpeegli ees istus tütarlaps ja minkis ennast . </s> <s> Peeglilaud kubises kõikvõimalikest kaunistusvahenditest . </s> </p>
<p> <s> " Saage tuttavaks ! " sõnas Han ja osutas peegli ees istuvale kahvatu jumega </s> </p>
<p> <s> tütarlapsele , kes endal vaikides huuli värvis , " See on minu sõbranna Zarah ... </s> <s> Zarah Leander . </s> <s> Ta sündis 1902. aastal Rootsis ja ta on ka ainuke , keda ma pole täna oma sünnipäevale kutsunud . " </s> </p>
<p> <s> Kaarnale tundus , et ta on seda tüdrukut juba kusagil näinud . </s> </p>
<p> <s> " See on Olaf . </s> <s> Võlur . </s> <s> Just . </s> <s> Kaaren , " tutvustas Han järgemööda poisse . </s> </p>
<p> <s> Tütarlaps heitis rockeritele põgusa pilgu , mis peatus pisut Kaarnal pisut kauem , ning vaatas siis uuesti peeglisse . </s> </p>
<p> <s> " Geniaalne , " sõnas Võlur sigaretti läites . </s> </p>
<p> <s> Elutoast kostis kellegi naerulaginat . </s> <s> Han lükkas ukse lahti ja nad astusid hämarasse elutuppa . </s> <s> Koldes põles praginal tuli . </s> <s> Suure ümmarguse laua ümber istus trobikond külalisi , kes rüüpasid veini ja tossutasid sigarette . </s> <s> Keset lauda seisis suur vahukooretort . </s> <s> Küünlad tordil polnud veel süüdatud . </s> </p>
<p> <s> " Jõudsime õigel ajal , " sõnas Võlur kaaslastele ja nad istusid laua äärde . </s> <s> Kaaren nõjatus mahagonipuust toolileenile ja kuulas mida ümberringi räägitakse . </s> <s> Tema vastas istus kõrge tulipunase kukeharjaga punk , keda rockerid Super-Villuks kutsusid . </s> <s> Seltskonnast ainsana oli ta söandanud endale veel lahti lõikamata torti tõsta . </s> <s> Nägu vahukoorene , seletas ta midagi vigases inglise keeles kahele roimarinäoga tüübile , kes erinevalt teistest kohalviibijatest tirisid ilma filtrita sigarette . </s> <s> Aeg-ajalt kolmik naeris üksmeelselt . </s> <s> Nagu selgus , olid mõrvarinägudega mehikeste nimed Bill ja George ja mõlemad olid pärit Edinburgh'ist . </s> <s> Nende kõrval istus Hotõnn , lilla haleysoenguga rocker . </s> <s> Kaaren tervitas teda peanoogutusega . </s> </p>
<p> <s> " Sina ja mina , me oleme ühte verd , " sosistas Hotõnn Kaarnale . </s> </p>
<p> <s> " Võib-olla tõesti , " ütles Kaaren tordi küljest pudenenud kirsse noppides . </s> </p>
<p> <s> " Kaaren , lõika tort lahti ! " ütles Han täpilistesse tassidesse kakaod valades . </s> <s> Kaaren tõusis püsti , võttis taskust oma nupuga noa ja hakkas torti lahti lõikama . </s> </p>
<p> <s> " Kuule , Lydia , vaata , võta sealt kummutist veel neli peekrit neile poistele ja vala need ka täis , " pöördus Han seejärel lillas kostüümis neiu poole , kes samal ajal peekritesse hõõgveini kallas . </s> </p>
<p> <s> Uksele ilmus Zarah , nagu Han teda oli tutvustanud . </s> <s> Kaaren saatis teda pilguga , kui ta üle parketi astus , laualt peekri võttis ning elegantselt suurde vanaaegsesse tugitooli heitis . </s> <s> Jälle ei tulnud Kaarnale meelde , kus ta tüdrukut näinud oli , kuid tundis selgelt , et see ei ole tavaline tüdruk . </s> <s> Vahest ei ajanudki Han lihtsalt lolli juttu , nagu Kaaren algul oli arvanud . </s> <s> Kaua ei lastud teda juurelda , sest juba müksas Just teda ribide vahele : </s> </p>
<p> <s> " Võta ka , mis sa uimerdad ! " </s> </p>
<p> <s> Alles nüüd märkas Kaaren , et tal on tort alles neljaks lõigatud . </s> <s> Kähku lõikas ta iga neljandiku veelkord kolmeks ja lakkus noa puhtaks . </s> <s> Tema ees laual seisis tumepunase märjukesega täidetud peeker . </s> <s> Hõõgvein , kuum ja usaldusväärne , lõhnas hõrgutavalt . </s> <s> Kaaren võttis peekri sõrmede vahele ning jõi selle ühe sõõmuga tühjaks . </s> </p>
<p> <s> " Päris hea rüübe , " ütles ta Võlurile ning kallas endale veel ühe . </s> <s> Peas hakkas sumisema . </s> <s> Ümberringi nosisid kõik isuga torti . </s> <s> Võlur ja George suundusid teineteist kutsuvalt viibates punase kaleviga kaetud kaardilaua juurde , mis oli vahepeal ühte elutoa nurka siginenud . </s> <s> Super-Villu lülitas sisse kõrvulukustava muusika . </s> <s> Olaf ja Just sööstsid korraga Hani juurde , kes ei suutnud aga kummagi kavaleri kasuks otsustada , mistõttu nad lõid tantsu kolmekesi . </s> <s> Kaaren puges laua tagant välja , võttis oma peekri ja läks Zarah juurde . </s> </p>
<p> <s> " Üks tants , mademoiselle ? " ütles ta Zarah'kõrvale tugitooli maandudes . </s> </p>
<p> <s> " Tänan , monsieur , ma ei tantsi , " vastas Zarah laisalt , " Jätke lori ja pakkuge üks sigarett . " </s> </p>
<p> <s> Kaaren pakkus talle suitsu , rüüpas veel ühe lonksu veini ja heitis pilgu üle toa . </s> <s> Muusika mürtsus . </s> <s> Võlur , George ja Bill tagusid panuseid piiramata pokkerit . </s> <s> Han kepsutas Justiga rock'n'rolli tantsida . </s> <s> Lydia koristas lauda . </s> <s> Tassid , lusikad ja Olafid keerlesid nagu kärbsed ta ümber . </s> <s> Ükski nõu ei püsinud paigal- Kaaren sai plehkupaneval veinikannul hädavaevu sabast kinni ja kallas enda püksid täis . </s> <s> See oli viga . </s> <s> Neiu solvus ja läks minema . </s> <s> Siis astus Kaarna juurde Han ja palus teda tantsima . </s> <s> Hetke pärast oli Kaaren kindlalt veendunud , et peab oma saatuse siduma üksnes Hani- ja ei kellegi teisega . </s> <s> Hanil olid imekaunid silmad , jumalikud pehmed käed ning ta lõhnas nii meeliköitvalt . </s> <s> Kõik oli kõige paremas korras . </s> <s> Kastidest kostis Noddy Holderi ( " Slade'i " laulja ) käredat häält . </s> </p>
<p> <s> " We were miles out to sea </s> </p>
<p> <s> Did we float you and me </s> </p>
<p> <s> Maybe one day we'll go back for more </s> </p>
<p> <s> We were miles from the bay </s> </p>
<p> <s> Did we float I should say </s> </p>
<p> <s> Maybe next time we'll leave from the shore ... " </s> </p>
<p> <s> Siis aga lõi Kaarnal pea äkki selgeks ning ta avastas , et viibib koos Haniga aknakardina taga . </s> <s> Tema käsi ole Hani pihal , Han oli oma pea tema õlale nõjatanud ning lausus : </s> </p>
<p> <s> " Vaata ometi , kui kaunis vaade ! " </s> </p>
<p> <s> Kaaren jäi nürimeelselt lahtisest aknast avanevat vaadet vahtima . </s> <s> Vaatel polnud muide tõepoolest midagi viga . </s> <s> Hani aed oli päris pime ja põlised puud sahisesid süngelt . </s> </p>
<p> <s> " Kisub sügise poole , " tähendas Kaaren . </s> <s> Äkki märkas ta all Zarah't , kes kiiresti värava poole lippas . </s> <s> Kaaren pidas aru , kuidas saaks endal marki täis tegemata käe Hani pihalt ära võtta . </s> <s> Õnneks löödi kardinad kärinal lahti ja nende ette kerkis Hotõnn . </s> <s> Kaarna poole vaatamata tegi ta kohmakalt kraapjalga ja lausus kähedalt : </s> </p>
<p> <s> " Permettez vous ... " </s> </p>
<p> <s> " Palun , mu poiss , " kostis Han võluvalt naeratades , kinkis Kaarnale veel ühe pimestava naeratuse ning hõljus Hotõnni embuses üle põranda eemale . </s> <s> Mängurite kolmnurk nurgas tagus endiselt kaarte . </s> <s> Olaf ja Lydia olid kuhugile kadunud . </s> <s> Holder röökis nüüd poole vaiksemalt , Han ja Hotõnn demonstreerisid tähelepanuväärset meisterlikkust . </s> <s> Kaaren läks neist ettevaatlikult mööda , sammus läbi tühja koridori , läks trepist alla halli , sealt välistrepile ja jooksis kõigest väest lõvikujudega värava poole . </s> <s> Zarah't polnud loomulikult enam näha . </s> <s> Kaaren jooksis mööda pimedat metsateed , mida mööda nad Hani juurde olid sõitnud . </s> <s> Kui ta asfaltteele jõudis nägi ta Zarah' heledat kuju paarkümmend sülda linna pool puude vahele kaduvat . </s> <s> Kaaren lidus üle tee tüdrukule järgi . </s> <s> Kõrgete puude tihedad võrad tegid metsaaluse veelgi pimedamaks . </s> <s> Ebaühtlaselt allamäge minev jalgrada oli üksnes aimatav . </s> <s> Varsti jõudis Kaaren valge kruusaga sillutatud jalgteele . </s> <s> Mõne aja pärast istus Zarah teeäärsele pingile ja raputas kinga tühjaks . </s> <s> Siis pidi Kaaren peatuma , et mitte tüdrukule vahele jääda . </s> <s> Eemal kohises meri . </s> <s> Tundus , nagu oleks see siinsamas , kuigi sinna oli veel tükk maad . </s> <s> Pikkamööda läks mets madalamaks ning puude vahelt hakkas paistma öine taevas . </s> <s> Tüdruk oli juba metsast välja jõudnud ning kadus rannaäärsest kõrkjate vahele . </s> <s> Kui Kaaren läbi kõrkjariba rannaliivale jõudis , jooksis Zarah juba piki veepiiri kaugemal kalda ääres mustendavate rannakivide poole . </s> <s> Kaaren tõmbus kõrkjate vahele tagasi . </s> <s> Tüdruk hakkas kivilt kivile hüpates kaldast eemalduma . </s> <s> Lõpuks kargas ta koos riietega vette ning hakkas kaugemal juba hõredamalt paiknevate kivide vahel edasi kahlama . </s> <s> Nüüd tuli Kaarnale meelde , kus ta Zarah't näinud oli . </s> <s> Tema oligi see punase lambiga viirastus , keda ta õhtul Naisteojal ujumas käies meres näinud oli . </s> <s> Nüüd oli ta juba silmist kadunud . </s> </p>
<p> <s> Kaaren oli teda justkui oodanud , nii et ta ei üllatunudki , kui lainetavale veepinnale kerkis ujumismask . </s> <s> Kaaren oli siin kivide vahel istunud ööläbi . </s> <s> Vastu hommikut oli ta juba täiesti kindel , et KEEGI PEAB TULEMA . </s> <s> Nüüd oli juba näha ka must kummiülikond ja hapnikuballoonid . </s> <s> Mehel oli käes mingi kohver . </s> <s> Ta sumpas kaldale ja suundus kõrkjate vahele . </s> <s> Kaarnal polnud vähimatki kavatsust takistada tumedaid isikuid oma tumedaid plaane läbiviimast , kes nad siis ka polnuks- Kaaren ei olnud oma maa patrioot- kuid uudishimu sundis teda tundmatule järgnema . </s> <s> Kummiülikonna oli mees kõrkjatesse peitnud ja kõndis nüüd hämaras metsas nagu härrasmees , ruuduline suveülikond seljas ning kohver käes . </s> <s> Hoidudes endistviisi jälitatava vaatevälja sattumast , juhul kui see peaks tagasi vaatama , lisas Kaaren sammu . </s> <s> Tundmatu oli samuti sammu lisanud ning vahemaa nende vahel suurt ei vähenenud . </s> <s> Korraga mees peatus ning suunas pilgu ees kerkivale kõrgendikule . </s> <s> Arvatavasti teda oodati- mäeveerul põles lõke . </s> <s> Jahedas hämaruses istusid lõkke ääres kaks tekidesse mässitud kuju . </s> <s> Mees hakkas mäkke tõusma.Üks lõkke ääres istujatest tõusis püsti ja vaatas hämaras suvehommikus ringi . </s> <s> Nähtavasti oli ta kuulnud mäest üles rühkivaid samme . </s> <s> Lõke heitis valgust üle pea heidetud teki alt välja paistvale näole . </s> <s> " Sa sade ! " käis Kaarnal peast läbi . </s> <s> Seesama suur kongus nina , see raskepärane , ent ümar lõug , see lai , justkui põlastavaks muigeks kõverdunud suu , mille ülahuult ääristas mustade vurrude kitsas triip , ning need keskelt kokku kasvanud mustad puhmaskulmud , mille all välkuvates silmades võis ühe hetke jooksul vahelduda trots pilke , rõõm viha ja kalkus kaastundega , kuid millest samal ajal polnud võimalik midagi välja lugeda , olid Kaarnale juba vägagi hästi tuttavad . </s> <s> Jah , see oli Elpidio Potapov- Kaaren tundis ta kohe ära . </s> <s> Niisiis polnud tema tumeda kübaraga kaaslaseski raske ära tunda joodikut ja päevavarast Lebra , kelle õige nimi oli Chrétien Le Brun . </s> <s> Kui Kaaren nüüd järele mõtles , siis oli see prantsusepärane nimi ka kõik , mis ta sellest vanamehest teadis . </s> </p>
<p> <s> Tundmatu oli ennast mäest üles ukerdanud ning lähenes nüüd tekkidesse mässitud meestele . </s> </p>
<p> <s> " Guten Morgen , " viskas ta tervituseks , mispeale Lebra end ümber keerates teda huviga seirama hakkas . </s> </p>
<p> <s> " Guten Morgen , Walter ! " vastas Potapov ning võttis tulija käest kohvri . </s> <s> " Kas jälgi ei jäänud ? " küsis ta pisut kõheldes . </s> </p>
<p> <s> " Kõik on O.K. , " vastas Walter , kes oli juba lõkke äärde istunud ja näkitses pisut kõrbenud karpkala kallal . </s> <s> Potapov avas kohvri . </s> <s> Seda täitis läikiv värviliste nuppude ja tuledega seadis , mis valgust saades õrnalt piiksuma ja tulesid vilgutama hakkas . </s> <s> Kaaren oli mäest üles roninud , põõsaste vahel vanameeste rummikastil istet võtnud ning vahtis üksisilmi teiselpool põõsast lebavat veidrat seadist . </s> <s> Lebra , kes sellest kummalisest seadisest eriti ei huvitunud , alustas juttu naistest ja sexist . </s> <s> Walterile istus see teema imehästi- hea meelega kuulas ta kõiki neid nilbusi , mida Lebra oma poolenisti hambutust suust välja ajas . </s> </p>
<p> <s> " Noh , mis edasi sai ? " küsis Walter , kui Lebra oli katkestanud oma jutu selle koha peal , kui ta ühe korteri ukse taha oli sittunud . </s> </p>
<p> <s> " Ah , edasi ei saanud enam midagi , " äigas Lebra käega . </s> </p>
<p> <s> " Kuidas ei saanud ? " imestas Walter . </s> </p>
<p> <s> " Noh , sellepärast ei saanud , et korterivaldaja , kes ukse peale tuli ja sita sisse astus , läks näost sini-lilla-roheliseks ja röögatas , nii et mul jäi kõht kinni . </s> <s> Siiamaani on mul seedehäired ... " </s> </p>
<p> <s> Walter hakkas naerma . </s> <s> Lebra plärises veel midagi , kuid Kaaren sellele tähelepanu ei pööranud , ei jälitanud ta ju tundmatut selleks , et siin Lebra armuseiklusi kuulata . </s> </p>
<p> <s> " Peremees , kas sul ei juhtu kusagil rummi olema ? " küsis Walter korraga Potapovilt . </s> <s> Ukrainlane oli just lõpetanud juhendi lugemise ja ütles Lebrale , et see pudeli rummi lahti teeks . </s> <s> Kuid Kaaren oli Lebrast kärmem . </s> <s> Ta võttis pudeli , keeras korgi pealt ning astus pimedusest esile . </s> <s> Potapov võttis talle ulatatud pudeli vastu ning pööras end Kaarna poole . </s> <s> Tema punetav nägu oli korraga lubivalge . </s> </p>
<p> <s> " Moens , " ütles Kaaren . </s> </p>
<p> <s> Keegi ei vastanud . </s> <s> Seadis piuksus pahaendeliselt oma koha peal , justkui aimates midagi kahtlast . </s> <s> Järgmisel silmapilgul oligi Potapov kohal . </s> <s> Kaaren tundis ainult , kuidas ta käed vastu maad nätsatasid . </s> <s> Ta taipas , et on pigisse jäänud . </s> <s> Abitus vihas kraapas ta käega maad ning virutas Potapovile peotäie mulda näkku . </s> </p>
<p> <s> " Prrrhh ... " puristas Potapov summutatult . </s> <s> Ta turtsus ja sülitas ning näis , et hea meelega oleks ta taevani möiranud , aga küllap ei tahtnud ta hommikurahu häirida rohkem kui hädavajalik . </s> <s> Kära paisus siiski suureks . </s> <s> Seadis lõi põrgulärmi ning oli mingit musta tossu välja ajama hakanud . </s> <s> Lebra karjus midagi prantsuse keeles . </s> <s> Potapov , hoides ühe käega raudses haardes Kaarna kukalt ning pigistades teisega suud kinni , tiris teda nüüd armutult keset põõsaid seisva järelvanker-suvila poole , mille kõrval seisis sinine " Renault " . </s> </p>
<p> <s> " Niimoodi , nüüd meie ajame väikest juttu , " lausus Potapov ning läkitas Kaarna ägeda müksuga pea ees järelvankrisse . </s> <s> Seal istus juba Just , näost üsna kaame . </s> <s> Kaarnat silmates katsus ta püsti karata lavatsilt , kus Alfons teda kinni hoidis . </s> <s> Kaarna vankrisse läkitanud , tõmbas Potapov taskust pussnoa , millega ta vankriseinale , valgele plekile , kriipsu tõmbas . </s> <s> Kriips sattus mitte juhuslikult teise , täpselt samasuguse kriipsu kõrvale . </s> <s> Seejärel tõmbas ta vankriukse kinni , nii et hilinemisega kohale tormanud Lebra pidi leppima ainult vankriukse tagumisega . </s> </p>
<p> <s> " Seda sa , Kaaren , veel kahetsed , kuradi agent , raisk ! " karjus ta täiest kõrist ning prõmmis oma paistes rusikatega vastu vankri lukustatud plekkust . </s> </p>
<p> <s> Walter oli vahepeal ringi luusides leidnud põõsastest rummikasti . </s> <s> Haigutades ja ilmset igavust tundes lasi ta kõrvetaval vedelikul kõrist alla voolata . </s> <s> Kogu konspiratsioonist polnud enam jälgegi järel . </s> <s> Idast hakkas taevas juba punetama . </s> <s> Väsimusest ja joodud rummist jäi ta vaikselt tukkuma . </s> </p>
<p> <s> Samal ajal pidas Potapov vahele jäänud Kaarnale ja Justile epistlit . </s> </p>
<p> <s> " Heakene küll , ütleme , et te ei teinud seda meelega . </s> <s> Aga see on ju ikkagi vastik , mis te teete , on ju nii ? </s> <s> Näiteks meie sõber , vapper võitleja ja üllas mereröövel Walter on kindlasti maruvihane . </s> <s> Saate aru , selle raadiojaama , mille abil saab tähelaevaga otse sidet pidada , selle tõi ta meile kah suure palumise peale , lihtsalt heast südamest ja hea raha eest ... " rääkis Potapov natuke endast välja minnes . </s> <s> Samas kohtas ta Alfonsi hoiatavat pilku ning taibates , et on suhteliselt lühikese aja jooksul enam-vähem kõik välja pläterdanud , hakkas ta suures vihas ilmsüütut trahteripidajat sõimama : </s> </p>
<p> <s> " Värdjas mees oled , Alfons , " karjus ta vastikul kurguhäälel , " Oma lolluse pärast jäid leitnandi pagunitest ilma . </s> <s> Mitte kedagi ei saa sa selles süüdistada , et sulle Manila vanglas kolm aastat järjest persse nussiti . </s> <s> " Rohkem ta karjuda ei jõudnud , Alfonsi võimas rusikas lajatas talle piki silmnägu . </s> </p>
<p> <s> " Ärga jamage , lähme vaatame parem , mis Lebra seal väljas kokku on keeranud ja joome veits rummi , " katsus Just juhtimist oma kätte haarata . </s> </p>
<p> <s> " Kuhugi ei lähe , Just ! " ütles Potapov põske hõõrudes ja vehkis hoiatavalt sõrmega , " Siin on su uus kodu . </s> <s> Oled siin kuni meie operatsiooni lõpuni . " </s> <s> Seejärel avas ta ukse ja hüüdis lõkke ääres istuvate kambameeste poole : " Rummi ! " </s> </p>
<p> <s> " Rummi . </s> <s> Tissi oleks sulle sitale vaja ! " salvas Kaaren . </s> </p>
<p> <s> Potapov läks jälle näost valgeks . </s> <s> Kui talle veri uuesti näkku imbus , hakkas ta aeglaselt Kaarna poole tulema . </s> <s> Enne , kui ta midagi ütelda või teha jõudis , kergitas Just ennast lavatsilt ning lõi talle rusikaga otsaette . </s> <s> Tekkis rüselus . </s> <s> Miski vuhises läbi õhu ja purustas laes rippuva elektripirni . </s> <s> Kostis plätse ja Potapovi maruvihaseid võitlushüüde . </s> <s> Äkki hoovas vankrisse koidupuna . </s> <s> Avatus uksest vahtis sisse Super-Villu . </s> <s> Kohe sai ta Potapovilt jalaga ning kadus vaateväljast . </s> </p>
<p> <s> " Potapov ! " manitses Alfons . </s> </p>
<p> <s> " Häh , " tõmbas Potapov ukse kinni , " Õieti tegin , " selgitas ta ülejäänutele , " vaadake , kui palju meid siin on ! </s> <s> Üks , kaks , kolm ... " </s> <s> Uks läks uuesti lahti . </s> <s> Seekord seisis seal Võlur . </s> <s> Käes oli tal Walteri salapärane kohver . </s> </p>
<p> <s> " Lähme linna , tüübid ! " ütles ta Justile ja Kaarnale , " Hanil on meist juba villand . </s> <s> Eriti neist šotlastest . </s> <s> Aa , õige , " meenus talle Potapovi pilku kohates , mis oli tema käes olevale kohvrile suunatud , " Kohtume täna öösel Alfonsi juures . " </s> </p>
<p> <s> " Äääk , " kägises Potapov käsi välja sirutades . </s> <s> Kaaren ja Just astusid uksest välja . </s> </p>
<p> <s> " Moens , " tähendas Just Potapovile , kes soolasambana siklile istuvat Võlurit jõllitas , ja lõi ukse kinni . </s> </p>
<p> <s> Võlur tõstis oma kollakasbeeži " astronaudi " klaasi üles . </s> <s> Temast mõnikümmend meetrit eespool pimeduses valendas kiri : " TALLINN " . </s> <s> See oli pealinna piiri tähistav tahvel , mis kuidagi kodusena teepervellasus . </s> <s> Tahvli ülemisel äärel istus öökull . </s> <s> Ümberringi mattus kõik valkjasse vingugaasi ja mootorimürinasse . </s> <s> Kostis seiskuvate mootorite turtseid . </s> <s> Võlur võttis kiivri peast , asetas selle oma mootorratta bensiinipaagile ning süütas sigareti . </s> <s> Temast esiratta võrra eespool istus Kaaren oma musta äramaalitud sikli otsas ja vahtis tahapoole . </s> <s> Suunurgas tolknes tal äranätsutatud " Romeo &amp; Juliet " . </s> <s> Ükshaaval kustuvate esilaternate valguses läikis tema must nahkjopp , mille käise peal , nagu ka kõikidel ülejäänud mootorratturitel , ilutses anarhiamärk , mille kohal seisis poolkaares kiri : " ROCKERS " ning vastavalt all : " UNIVERSUM " . </s> <s> Eraldusmärk mis moemeeste hulgas kerget meeltesegadust tekitas . </s> </p>
<p> <s> " Tallinn ! " karjus Kaaren ja sülitas sigarijunni maanteele . </s> <s> Seljataga vallandus üldine naerulagin . </s> </p>
<p> <s> " ENSV pealinn ja Harju rajooni halduskeskus , " täiendas Just . </s> </p>
<p> <s> " Õudne tark , peaks mainima , " ütles Han , kelle porgandivärvi mootorratas seisis Võlurist pisut tagapool . </s> </p>
<p> <s> " Hei , tüübid , mulle tuli vahepeal meelde , et täna on " Auriku " klubis kontsert , " ütles Olaf sigaretti süüdates , " Minu arust ei tohiks see veel lõppenud olla . " </s> </p>
<p> <s> " Siis sõidame sinna , " ütles Võlur ja hakkas enda mootorratast uuesti käima lööma . </s> <s> " Fuck technics , " lausus ta , kui sikkel esimese korraga millegipärast käima ei läinud . </s> </p>
<p> <s> " Nojah , rohkem mustakunstimeeste asi , " ülbitses Kaaren ning andis gaasi . </s> <s> Tema järel startisid teepeenralt ülajäänud mootorrattad , mis hõivasid peagi mõlemad pärisuunarajad . </s> <s> Mõne aja pärast hakkasid ühtlase kiirusega üle pea lendama tilgakujulised tänavavalgustid . </s> <s> Nad olid jõudnud äärelinna eramajade piirkonda . </s> <s> Varsti tuligi tänav , kus asus " Auriku " klubi . </s> <s> Vahepeal oli linnas vihma sadanud ning vastu tulevate autode tuled peegeldusid märjal sõiduteel . </s> </p>
<p> <s> Klubi ümber sebis kari plikajõngatseid , kes kõik uksel seisvat piletikontrolli mõnitasid . </s> <s> Lakkamatult paukusid saabuvate autode uksed , teised jälle sööstsid paigalt , olles koormatud paraja auru all olevate noorukitega . </s> </p>
<p> <s> Võlur läks sissekäigu juurde ja ulatas kontrolörile viielise . </s> </p>
<p> <s> " Raha paneb rattad käima , " ütles viimane tunnustavalt ning tuli ukse eest ära . </s> <s> Plikajõngatsid vaatasid kadedate nägudega , kuidas Võlur , Kaaren , Just , Han ja Olaf üksteise järel uksest sisse marssisid . </s> <s> Üks plikadest tegi meeleheitliku katse uksest sisse hiilida , kuid sai kontrolörilt jalaga ning vajus oiates tänavasillutisele . </s> <s> Ülejäänud purskasid oma kaaslase äpardust nähes laginal naerma . </s> </p>
<p> <s> Seespoolt kostis teadustaja püüdlikku jutukõminat . </s> <s> Ka tubakasuitsune eeskoda oli tulvil käratsevaid murdeealisi . </s> </p>
<p> <s> " Tere , poisid ! " hüüdis Võlur uljalt pintsakunööpe valla päästes . </s> <s> Nende juurde astus kõhukas , roosade pekiste kätega heavymees ja pakkus veini . </s> <s> Keegi kustutas eeskojas tule , saalist kostis trummipõrinat . </s> </p>
<p> <s> " Mu nimi on Haldur , " selgitas heavymees . </s> <s> Hämaras meenutas ta karvast karujõmmi . </s> </p>
<p> <s> " Haldur ? " küsis Just , " Anna andeks , esimest korda kuulen . " </s> </p>
<p> <s> " Ma tean , " sõnas heavymees nukralt , " Sellepärast ma ütlesingi . </s> <s> Ma olen lihtsalt väga üksik ja soovin teiega tutvuda . </s> <s> Olete toredad poisid . " </s> <s> Karvendav mehike vaatas tänulikult , kuidas pudeli sisu rockeritel kõrist alla voolas . </s> <s> Järsku ta võpatas ja pööras oma karvast pead tahapoole vaatama . </s> <s> Keegi oli talle jalaga persse pannud . </s> <s> Lööjaks osutus kontrolör . </s> </p>
<p> <s> " Kuule , pekinägu , " hüüdis ta tigedalt , " sina kustutasid tule ära või ? " </s> </p>
<p> <s> " Kuule , kassiir , " sisistas Han , " sina lõid teda jalaga või ? " </s> </p>
<p> <s> " Ei löönud , " kogeles kontrolör Hani metsistunud pilku kohates . </s> </p>
<p> <s> " Vale ! " kisendas Haldur hüsteeriliselt . </s> </p>
<p> <s> " Läts ! " käis rusikas vastu kontrolöri ehmunud larfi . </s> <s> Han oli endaga rahul . </s> <s> Kontrolör lamas põrandal . </s> </p>
<p> <s> Rockerid astusid rutates saaliukse suunas . </s> <s> Han tiris ka Halduri kaasa </s> </p>
<p> <s> " Meil pole siin sekeldusi vaja , " rääkis ta Haldurile , " see loll võib mendid kutsuda . " </s> <s> Nad kadusid pimedasse saali tungleva rahvamurru sisse ning jäid kuskil saali keskosas ühte veidi hõredamasse kohta seisma . </s> <s> Parajasti esines enda silmis palki mitte nägev heavy-ansambel . </s> <s> Pikajuukseline maakaolemisega solist väänles püüdlikult sinakas prožektorivalguses . </s> </p>
<p> <s> " Heavy tuleb , heavy tapab , " targutas kaasa tulnud paks ja õngitses taskust järjekordse veinipudeli välja . </s> </p>
<p> <s> " Ei tapa , rohkem nülib , " ütles Kaaren pakutud pudelit vastu võttes . </s> <s> Paks Haldur ise nähtavasti ei tahtnudki veini . </s> <s> Kui talle pudel ulatati , raputas ta eitavalt pead . </s> </p>
<p> <s> " Surm ! " vingus heavylaulja loo lõppedes ja põgenes vilekoori saatel lavalt . </s> <s> Silmapilk kadusid ka seni mornilt siniste lavakardinate ääres seisnud kitarristid . </s> </p>
<p> <s> Kohe , kui lavale astus järgmine esineja , oli selge , et tegemist on vana rock'n'rolli tähega . </s> <s> Rockerid trügisid lava ette . </s> <s> Tagantpoolt rõhus rahvas peale ja nad nägid suurt vaeva , et koos püsida . </s> <s> Helgiheitjad vilkusid . </s> <s> Lärm paisus nii suureks , et võimatu oli omavahel juttu rääkida . </s> </p>
<p> <s> " Klõks-klõks-klõks-klõks , " kostis valjuhääldajatest otsekui lahenduseks trummipulkade avasignaal ja sume särtspillide mürin täitis saali . </s> <s> Peagi ühines nendega ka viiul , mis mõjus salapäraselt ja vanaaegselt . </s> <s> Viiulit mängis neiu , kusjuures ülejäänud orkestrandid olid noormehed . </s> <s> Hajameelse ilmega rock-staar võttis jalandilt mikrofoni ning hakkas madala ükskõikse häälega laulma . </s> <s> Rahvas hakkas helide rütmis kaasa hüppama , kuni üksteise vastu põrkumine muutus hulgaliseks hüplevaks tantsuks . </s> <s> Tantsu nimi oli pogo . </s> <s> Pogo kehastas suurlinna rahvamurdu , ülerahvastunud ühiskonda . </s> </p>
<p> <s> Orkestri etteaste lõppes sellega , et laulja ahmis kopsud õhku täis , lasi kuuldavale mõttete kõrge noodi ning kukkus . </s> <s> Keegi pealtvaatajatest valas talle aeglaselt pudeli õlut näkku . </s> </p>
<p> <s> Nad jätsid mootorrattad veidi enne Alfonsi maja asuvale suvilakrundile . </s> </p>
<p> <s> " Konspiratsioo , " tähendas Võlur salapäraselt ja käskis teistel endale järgneda . </s> <s> Kohver Võluri käes surises vaikselt . </s> <s> Nad kahlasid läbi vihmamärja sireliheki ja liikusid hanereas Alfonsi maja akna juurde , kus põles tuli . </s> <s> Kardinad olid ette tõmmatud , kui keskel haigutas kitsas pilu . </s> </p>
<p> <s> " Hoia kohvrit ! " ütles Võlur Olafile , võttis aknalauast kinni , astus alusmüürile ning upitas end kardinate vahelt sisse vaatama . </s> <s> Midagi muud peale ribakese toapõrandast ja otse akna all oleva voodijalutsi polnud näha . </s> <s> Teki alt paistsid kellegi katkistes nailonsokkides jalad . </s> <s> Arvatavasti kuulusid need Lebrale . </s> <s> Läbi kardinate paistsid kahe lauaääres istuva mehe siluetid . </s> </p>
<p> <s> " Kogu bande on koos , " sosistas Võlur ja surus kõrva vastu aknaruutu . </s> <s> Kõik oli vaikne , ainult üks laua ääres istujatest trummeldas sõrmedega vastu lauda . </s> <s> Võlur jõnksatas peaga trummeldamise rütmis . </s> </p>
<p> <s> " Metal , " kihistas paks Haldur , kuid jäi kohe vait , kui Justilt kerge obaduse sai . </s> </p>
<p> <s> " Ilmaasjata võtsime su kaasa , " sisistas Kaaren talle rusikat näidates . </s> </p>
<p> <s> " Tss , " tegi Võlur . </s> <s> Seespoolt kostis matsutamist j alõpuks Walteri metalne hääl : </s> </p>
<p> <s> " Kell on juba kaks . </s> <s> Mida kuradit me ootame siin mingite poisikeste pärast . " </s> <s> Kardinad võpatasid . </s> <s> Arvatavasti viskas rääkija midagi vastu neid . </s> </p>
<p> <s> " Nemad ei ole sugugi nii poisikesed , " kostis Potapovi kärisev bariton , " Aga see Võlur , see kaabuga keigar , see on üks iseäranis peenike vend . " </s> </p>
<p> <s> Võlur võttis tunnustussõnad silmapilgutamata vastu . </s> </p>
<p> <s> " Mõne koha pealt on ta muidugi igavene turakas , " seletas Potapov edasi , " Praegalt istub kuskil mätta otsas ja arvab , et on mirmus tark ja keerab meie raadiojaama persse ja me ei saagi minu poole Filipiinidele lennata , ega kuu peale samuti mitte . " </s> </p>
<p> <s> " Regulusele , " parandas Walter . </s> </p>
<p> <s> " Mis ta ütles ? " sosistas Kaaren . </s> </p>
<p> <s> " Praegu lähme kõik sisse , " jättis Võlur Kaarna küsimusele vastamata ja libistas pilgu üle kaaslaste . </s> <s> " Mis sa , paks , tuled ka kosmosesse või ? " küsis ta nina urgitsevalt Haldurit . </s> </p>
<p> <s> " Tulen ! " vastas Haldur . </s> </p>
<p> <s> " Lähme , " sõnas Võlur ja läkas ees majatagusele terrassile . </s> <s> " Sa , Olaf , jää esialgu kohvriga siia , " ütles ta ning lõi jalaga ukse lahti . </s> <s> Vanamehed laua ääres võpatasid ja pöörasid ennast tema poole vaatama . </s> <s> Voodi peal seisis tikksirgelt Lebra ja pungitas ehmunult silmi . </s> </p>
<p> <s> " Kus kohver on ? " küsis Potapov peaaegu anuvalt . </s> <s> Lebra vajus ohates voodile . </s> </p>
<p> <s> " Jaa , muidugi , kus on kohver ? " toetas ta maharahunenult Potapovit . </s> </p>
<p> <s> " Kohver ? </s> <s> Mis kohver ? " küsis Võlur . </s> <s> Nähtavasti oli tal tahtmine vanamehi lollitada . </s> </p>
<p> <s> " Raadiojaam ! " kisendas Potapov ja peitis pea käte vahele . </s> </p>
<p> <s> " Aa , raadiojaam . </s> <s> See on ühes kohas , kavalasti ära peidetud . " </s> </p>
<p> <s> " Too kohver kohe ära , iga minut on kallis ! </s> <s> Võtame su kaasa kosmasesse ! </s> <s> Saad rikkaks ! </s> <s> Ära aja meid närvi ! </s> <s> Ole täitsa poiss ! </s> <s> Sa oled meie sõber ! " hakkasid Alfons , Potapov ja Lebra talle läbisegi seletama . </s> <s> Nad patsutasid teda sõbralikult õlale ja proovisid naeratada . </s> <s> Ainult Walter istus ükskõikselt laua ääres ja imes " Zolotoje Runod " . </s> </p>
<p> <s> " Olaf ! " hüüdis Võlur , " Anna neile kohver ! 2 </s> </p>
<p> <s> Olaf tuli uksest sisse ning asetas kohvri vanameeste ette lauale . </s> <s> Otsemaid sööstis Potapov kohvri juurde . </s> <s> Kostis kohvrilukkude klõgin ning raadiojaam ilmus nähtavale . </s> <s> Õhinal toppis Potapov endale kõrvaklapid pähe ja hakkas klahve klõbistama . </s> <s> Seadisest kostis piiksumist ja mingi rohelin epirnike hakkas vilkuma . </s> <s> Potapovi nägu lõi särama ning ta pilgutas Võlurile silma . </s> <s> Seejärel jäi ta kuulatama . </s> <s> Kõrvaklappidest kuuldus pirinat . </s> </p>
<p> <s> " Šeff ! " kisendas Potapov seadisel olevasse mikrofoni . </s> <s> Kõrvaklappidest vastati midagi ja Potapov rahunes . </s> </p>
<p> <s> " Ma enam ei karju , " vabandas ta pead mikrofonist eemale tõstes ja pühkis selle tatist puhtaks . </s> <s> " Lennake kohale , ootame teid Alfonsi maja taga . </s> <s> Meid on nüüd kokku ... " </s> <s> Potapov vaatas toasolijaid , " üks , kaks , kolm ... kümme , kümme tervet ja tugevat meest . </s> <s> " lõpetas ta lause . </s> </p>
<p> <s> " ... tervet ja tugevat meest . " </s> <s> kordas Haldur masinlikult . </s> </p>
<p> <s> " Üheksa , " parandas Han . </s> </p>
<p> <s> " Ah jaa , üks on naine , " ütles Potapov mikrofoni . </s> <s> Seejärel võttis ta kõrvaklapid peast nin gpani kohvri kinni . </s> <s> " Nüüd oleks tarvilik , et keegi mees katusele valvama läheks , " ütles ta Võlurile otsa vaadates . </s> </p>
<p> <s> " See kraami kandma ei pea , " selgitas Alfons . </s> </p>
<p> <s> " Ma võin minna , " mõmises Haldur . </s> </p>
<p> <s> " Sind on all vaja , " ütles Võlur . </s> </p>
<p> <s> " Läheb Olav , " ütles Potapov . </s> </p>
<p> <s> " Olaf , " parandas Olaf ja läks pööningutrepist üles . </s> </p>
<p> <s> " Ülejäänud minu järel ! " kamandas Potapov ning haaras maast mingi kasti , " Võtke kõik , mida mina käsin , ja viige maja taha . </s> <s> Kõik , kõik , kõik võtke . </s> <s> Enam me siia tagasi kunagi ei tule , " arvas ta , " Käime ainult mu kodukohast Filipiinidelt läbi ja põrutame avarusse . </s> <s> Arusaadav ? " </s> </p>
<p> <s> Edasi läks sagimiseks . </s> <s> Kõik haarasid igasugu kola , enamasti väärtesemeid , ja kandsid neid terrassile . </s> </p>
<p> <s> " Puupead , " mõnitas Walter , " Misasja te ahnitsete . </s> <s> Seal , kuhu me läheme , on kõik olemas . </s> <s> Võtke jooki . </s> <s> Jooki seal võibolla on vähe . </s> <s> Või on lahja . " </s> </p>
<p> <s> " Selge , " vastas Haldur , kes parajasti külmutuskappi tühjendas . </s> <s> Aga mitte maja taha , vaid endal näost alla . </s> <s> Alfons istus ikka veel käsipõsakil laua taga ning vaatas osavõtmatult , kuidas tema elamist laiali kanti . </s> <s> Lõpuks tõusis ta laua äärest püsti ning hakkas ise vägesi juhatama . </s> </p>
<p> <s> " Ärge , kurat , lõhkuge , kõike saab ju korralikult teha . </s> <s> Paksmagu , miks sa külmkapi ukse lahti jätsid ? </s> <s> Toakraami ärge nihutage , las olla paigal . </s> <s> Saabastega ärge voodi peal trampige ja kui aeda lähete , siis marjapõõsad jätke rahule . </s> <s> See siin on ikkagi minu maja ja kui tullakse mind siit otsima , siis ma ei taha , et must nõme mulje jääb . " </s> </p>
<p> <s> Just jättis ebatarvilike esemete prügikasti loopimise ja Haldur matsutamise . </s> </p>
<p> <s> " Tuleb ! " kostis ülevalt Olafi hääl . </s> <s> Kaaren , kes terrassi ääres seisis ja öisesse taevalaotusesse vahtis , ei märganud seda enne , kui see juba peaaegu räästa kõrgusel oli- niivõrd ühte värvi oli ta pimeda taevaga . </s> <s> Tähelaev laskus hääletult allapoole , kuni jäi terassipõrandaga ühele kõrgusele õhku rippuma . </s> <s> Kaaren vedas sõrmega üle tähelaeva klaassileda pinna nin gtaipas samas , et see ongi see allveelaev , mida ta eelmisel õhtul meres näinud oli . </s> <s> Otsekui ta mõtte kinnituseks ilmus tähelaeva seina taha Zarah Leander . </s> <s> Tüdruk naeratas Kaarnale ja kadus . </s> <s> Keegi peale Kaarna , kes tähelaevale kõige lähemal seisis , ja Olafi katusel , tähelaeva ei näinud . </s> <s> Kõik vahtisid otsivalt ringi ja küsisid : </s> </p>
<p> <s> " Kus ? </s> <s> Kus ? </s> <s> Kuskohas ? " </s> </p>
<p> <s> Alles siis , kui Kaaren vastu tähelaeva seina koputas , hakkasid nad laeva piirjooni aimama . </s> <s> Pealegi tuli kuu pilve tagant välja , mispeale tähelaev kergelt helendama hakkas . </s> </p>
<p> <s> " Šeff ! " kriiskas Potapov ja tagus rusikatega vastu tähelaeva seina , " Tee uks lahti ! " </s> </p>
<p> <s> Seestpoolt kostsid lohisevad sammud . </s> </p>
<p> <s> " Kes seal on ? " uuris kellegi unine hääl . </s> </p>
<p> <s> " See olen mina , Elpidio . </s> <s> Tee kähku lahti ! " </s> </p>
<p> <s> Oli kuulda pahurat jorinat ja kriiksudes avanes sein . </s> <s> Nende ees , sumedalt valgustatud vahekäigus , seisis hommikumantlis ja toatuhvlites mees . </s> <s> Juuksed olid tal segamini ja nina all turritasid tähtsalt hitlerivuntsid . </s> </p>
<p> <s> " Mis tahad ? " küsis mees , püüdes kramplikult oma vasakut silma avada . </s> </p>
<p> <s> " Mis tahan ! " ägestus Potapov , " Sa , Stinger , oled debiilne ! " </s> </p>
<p> <s> Stingeriks hüütu rapsas tüdinult käega ja kadus susse lohistades tähelaeva sisemusse . </s> </p>
<p> <s> " Tavai , viime kodinad laeva ! " käsutas Potapov . </s> </p>
<p> <s> Kaaren tahtis kolde kõrvalt kasti " Lapponiat " võtta , kuid lasi selle kohe lahti , et uurida tähelaeva sissepääsule ilmunud kummalist olevust . </s> <s> See oli kõhn nõtke ebamäärast sugu tüüp . </s> </p>
<p> <s> " Mis vahid ! " kostis olevus vastiku kiunuva häälega , ilmselt kõva Reguluse aktsendiga . </s> <s> Tal oli tõmmu näolapp , mida poolest saadik varjasid suured piimjast ainesest prillid , pahmakas valgeid sassis juukseid ja kohev elektrisinine sall . </s> </p>
<p> <s> " Mis su nimi on ? " küsis Kaaren kompse tassivatele kaaslastele jalgu jäädes . </s> </p>
<p> <s> " Spaelgäu , " vastas tulnukas . </s> <s> Rääkides liikus tal pea ülemine pool , lõug seisis paigal . </s> <s> Kaaren nägi suurt vaeva , et mitte maerma pursata . </s> <s> Tulnukal seevastu paistis taktitunne puuduvat . </s> <s> Jälginud veidike kraami laadivaid mehi , purskas ta kriiskava häälega naerma . </s> <s> Ilmselt polnud ta kunagi nii palju maakaid ühekorraga näinud . </s> </p>
<p> <s> " Mendid ! " kostis korraga katuselt . </s> </p>
<p> <s> Õnneks oli kogu varandus juba laevas ning kõik pühkisid Alfonsi korraldusel luudadega terrassi puhtaks . </s> </p>
<p> <s> " Kuhu ma luua panen ? " hüüdis Just . </s> </p>
<p> <s> " Kõik võtke kaasa ! " röökis Potapov . </s> <s> Katusel tümpsusid Olafi sammud . </s> <s> Ühe hüppega oli ta all ja tormas teiste järel tähelaeva . </s> <s> Juba pööras kollane sinise triibuga masin majanurga tagant välja . </s> <s> Olaf nägi kriiksudes sulguvast uksest , kuidas tähelaev Alfonsi maja kohale kerkis ning majakatus kiiresti kaugele maha jäi . </s> </p>
<p> <s> Miilitsakapten Smirnov väljus ettevaatlikult autost ning jäi uudishimulikult taevasst vahtima . </s> <s> Paistis kuu ja tumeda taeva taustal sätendasid üksikud tähed . </s> </p>
<p> <s> Potapov istus higist leemendades vahekäigus ühel rummikastil , kust ta oli üh epudeli välja õngitsenud ja nüüd seda lonkshaaval tühjendas . </s> <s> Teised kolistasid mööda tähelaeva ringi ja hõikusid Stingerit . </s> <s> Stinger aga ei suvatsenud vastata . </s> <s> Lõpuks leidsid nad ühest pimedast toast mingi suure vilkuva seadise ja selle tagant ka Stingeri . </s> <s> Ta istus suures nahkses lamamistoolis , näksis biskviite ja vaatas televiisorist üht erootilise sisuga filmi . </s> </p>
<p> <s> " Tiirleme praegu Skandinaaviamaade kohal , " ütles ta sissetulijatele , " Ma vaatan selle pornoka lõpuni , siis kütame Filipiinidele . " </s> <s> Kõik võtsid sohval istet ja süvenesid filmijälgimisse , mida segasid Reguluse-tüübi järjepidevad naerupursked . </s> <s> Mõne aja pärast sisenes juhtimisruumi Potapov . </s> <s> Ta oli endal vahekäigus nina täis võtnud ja asus kohe , kui Stingerit märkas , tem akallal norima . </s> </p>
<p> <s> " Stinger-kringel , kolakat tahad ? " sõnas ta üleolevalt Stingeri pakist biskviite võttes . </s> <s> Varsti tõmbas ta taskust pussnoa ja hakkas sellega televiisorile enda nimetähti sisse lõikama . </s> </p>
<p> <s> " Lõpeta ! " manitses Stinger . </s> </p>
<p> <s> " Hä-hä-hä , " naeris Potapov ja keeras televiisori teisele kanalile . </s> <s> Seal laulis parajasti Ella Fitzgerald üht igavat viisi . </s> <s> Nüüd hakkasid kõik Potapovi kallal õiendama . </s> </p>
<p> <s> " Pane kohe tagasi ! </s> <s> Kuradi mees ! </s> <s> Mis s ajamad ! " karjusid nad läbisegi . </s> </p>
<p> <s> " Kui sa telekat kohe tagasi ei keera , siis me su Filipiinidele jätame , " ähvardas Stinger . </s> <s> Telerit Potapov küll õigele kanalile ei keeranud , kuid juhtimisruumist läks ta õnneks minema . </s> <s> Lebra keeras pildi tagasi ja kõik vaatasid ülekannet edasi . </s> <s> Vahekäigust kostis kolinat ja Potapovi naeru . </s> <s> Televiisoris riietas ennast naisterahvas lahti . </s> <s> Kõik krõbistasid Halduri kaasa võetud sihvkasi ja neelasid pilguga kaunitari . </s> <s> Kui naine püksteni jõudis , oli Potapov jälle platsis ja keeras televiisori hoopis kinni . </s> </p>
<p> <s> " Koosolek ! " kisendas ta , " Algab laeva ülemnõukogu spetsiaalne eriotstarbeline koosolek ! </s> <s> Palun valida koosoleku protokollija ... " </s> <s> Rohkem ta seletada ei jõudnud , maruvihane Lebra kargas sohvlt ja lõi ta ümber . </s> <s> Kui Lebra televiisori sisse lülitas , oli naisterahvas ekraanilt kadunud , näidati hoopis mingeid reklaame . </s> <s> Tuba täitis pahameelepomin . </s> <s> Potapov tõusis püsti ja hakkas pilguga süüdlast otsima . </s> </p>
<p> <s> " Nagunii sina , Stinger , " ütles ta ning viskas Stingeri küpsisepaki vastu põrandat . </s> <s> Spaelgäu kriiskas naerda . </s> </p>
<p> <s> " Mida sa hirnud , väljamõeldis ! " ägestus Potapov , " Tavai , kõik seina äärde ritta ! " </s> <s> Selle käsklusega ei saavutanud ta muud , kui et Kaaren tal käed seljataha väänas ning ta vahekäiku viis . </s> <s> Nüüd oli seal pime . </s> <s> Laes rippuvad ämblikke meenutavad valgustid olid kustunud . </s> <s> Äkki tundis Kaaren , kuidas keegi teda õrnalt , kuid vastupandamatult käsivarrest tiris . </s> <s> Ta vaatas üle õla . </s> <s> Juhtimisruumist hoovavas hämaras valguses seisis Zarah . </s> <s> Kaaren lasi Potapovi lahti , mispeale see kohe juhtimisruumi tagasi läks . </s> <s> Silmadega tüdruku pilku otsides astus Kaaren Zarah'le lähemale . </s> <s> Tüdrukust hoovas kannikese lõhna . kaaren võttis tal õlgade ümbert kinni ja tundis tüdruku kehasoojust . </s> </p>
<p> <s> " Miks sa mind niimoodi vaatad ? " küsis tüdruk . </s> <s> Siis ilmus keegi ukse peale ning tüdruk rebis ennast lahti . </s> <s> " Nurga tagant läheb trepp üles . </s> <s> Paremalt esimene uks , " sosistas ta Kaarnale ja kadus pimedusse . kaaren vaatas ukse poole , kuid seal ei seisnud enam kedagi . </s> <s> Ta hakkas seinte äärde kuhjatud pampude ja pakkekastide vahel edasi liikuma kuni jõudis nurgani . </s> <s> Kusagilt ülevalt kumas väga nõrka rohekat valgust . </s> <s> Kaaren silmas treppi ning hiilis sealt vaikselt üles , nagu lapsepõlves , kui ta mõnikord pööningul kirstudes tuhnimas oli käinud , ähmi täis , et keegi ta avastab . </s> <s> Kaarjate uste kohal hõõgusid jaaniussidena rohelised tulukesed . </s> <s> Juhtimisruumist kostev lärm kajas nüüd summutatult ja kuidagi ebatõelisena tähelaevas valitsevas vaikuses . </s> <s> Kaaren katsus nimetatud ust . </s> <s> See andis järgi . </s> <s> Ta leidis ennast väikesest pimedast kambrist , mille üks sein oli läbipaistev . </s> <s> Nagu kuutõbine läks ta sängist mööda ja seisis liikumatult läbipaistva seina juurde . </s> <s> See oli suurepärane vaade . </s> <s> Peaaegu kuni hahetava silmapiirini laius nende all tuledesäras mingi hiigellinn , võib-olla Stockholm . </s> </p>
<p> <s> " Siin tähelaevas olen ma kogu aeg ennast üksikuna tundnud . </s> <s> Alates eilsest mõtlen ma kogu aeg ainult sinust . </s> <s> Ja nüüd oled sa korraga siin , minu käe ulatuses . " </s> <s> Tüdruk tiris ta seina juurest ära ning tõmbas sulgvaiba voodilt kõrvale . </s> <s> Tema riided kahisesid . </s> <s> Kaaren tegi kõik nagu poolunes . </s> <s> Masinlikult kooris ta ennast lahti ning alles siis kui avamata ununenud saaparihm tema kärsitust peatas , hakkas ta süda kiiremini lööma . </s> </p>
<p> <s> Kui Kaaren juhtimisruumi astus , märkas ta üllatusega , et seltskond on täielikult vahetunud . </s> <s> Välja arvatus Stinger , kes endiselt lamamistoolis pikutas , ja Potapov . </s> <s> Seinal oleva umbes süllase läbimõõduga ekraani juures seisid Piret , Super-Villu , George , Bill . kõik uudistasid ekraanilt paistvat lõunamaist rannikut , mille kohta Potapov aeg-ajalt selgitavaid märkusi tegi . </s> <s> Lopsakate palmide all seisid vaiade otsas pärismaalaste hütid . </s> <s> Arvatavasti oli tähelaev vahepeal Filipiinideni jõudnud . </s> </p>
<p> <s> " Möödume Zamboangast , " seletas Potapov . </s> <s> Otse kalda ääres laius kuni mõnekorruselistest heledatest majadest linn , mis peegeldus siledal veepinnal . </s> <s> Sadamasilla ääres seisid paar laeva . </s> <s> Päikesetõusul libisesid saarte varjust peegelsiledale merele filipiini kalurite kirevate purjedega piroogid . </s> <s> Kaaren polnud kunagi näinud nii vaikset merd . </s> <s> Roheka vee peegelpinda ei häirinud mingi liikumine . </s> <s> Puudus väikseimgi virvendus , laugeimgi laine . </s> <s> Sogasevõitu vees kihas elu . </s> <s> Õhus oli lendkalu nagu liblikaid . </s> <s> Ekraani ees mänglesid pääsuvaalad . </s> <s> Kaaren märkas kilpkonna . </s> </p>
<p> <s> " Hai ! " kiljatas Piret ja osutas veepinnal kiiresti edasiliikuvale varjule , mis musta uimega vett lõhestas . </s> </p>
<p> <s> " Tühiasi , " tähendas Potapov ja näitas teistele oma vasakul käel irvitavat vaksapikkust armi , " Sain selle omal ajal ühel hästi palaval päeval , kui tahtsin end veidike jahutada . </s> <s> Õnneks oli mul tookord pussnuga kaasas . " </s> <s> Potapov tõmbas pluusivarruka alla ja käsutas seejärel juhtimispuldi juures igavlevat Stingerit : </s> </p>
<p> <s> " Nüüd sõidame Manilasse , aga paraja kiirusega , et jõuaks ringi vaadata . </s> <s> Tahan , et nad näeksid neid paiku , kus meie omal ajalmerd kündsime . " </s> <s> Nad libisesid kiiresti liikumatu veepinna kohal . </s> <s> Potapov kommenteeris peaaegu igat kajakat . </s> <s> Korraga käskis Potapov tähelaeva seisma jätta . </s> <s> Stinger pööras ennast uniselt toolis ja tõmbas mingit kangi . </s> <s> Ekraanil laius ääretu peegelsile meri . </s> </p>
<p> <s> " Kuskil siin pidasime me hirmsa lahingu reisipraami " Lourdes " meeskonnaga , " rääkis Potapov , " See olgu teile niisama möödaminnes teadmiseks , et teil tekiks umbkaudne ettekujutus , kui võimsad mereröövlid me Stingeri ja Alfonsiga oleme olnud ja kui paljudes kohtades me lahingut oleme löönud . " </s> </p>
<p> <s> Kuulajad noogutasid päid . </s> <s> Meri jäi seljataha ning nüüd liuglesid nad juba üle mägiste saarte . </s> </p>
<p> <s> " Kohal , " tähendas järsku Stirger . </s> <s> Nende ees laius ääretu , ebakorrapäraseks kvartaliteks jagunenud pruunikas hoonetemass , millest taevasinise lindikesena eraldus mingi jõgi . </s> </p>
<p> <s> " Noh , mis te selle peale kostate ? " küsis Potapov nina püsti ajades , " Siin , Manilas , möödus minu , Elpidio Potapovi , lapsepõlv . </s> <s> Linnas , kus elab 10 miljonit inimest ja 250 miljonit hiirt . </s> </p>
<p> <s> " Hiirt ? " kiljatas Piret ja astus kaks sammu ekraanist eemale . </s> </p>
<p> <s> " Jaa siin on väga palju hiiri , " ütles Potapov . </s> </p>
<p> <s> " Kuhu ma kün apargin ? " küsis Stinger juhtimispuldi juurest . </s> </p>
<p> <s> " Kuhugi linna lähedale ranna äärde , niimoodi , et te saaksite vahepeal ujumas käia , kui ma linnas ära käin , " ütles Potapov . </s> </p>
<p> <s> Kohe ilmus ekraanile liivarand , murdu täis inimesi , kes kõik ehmunult üles vahtisid . </s> <s> Ilmselt olid nad märganud tähelaeva ilmumist . </s> </p>
<p> <s> " Mida sa teed ! " karjus Potapov endamisi itsitavale Stingerile , " Kähku kuhugi kõrvalisemasse kohta ! " </s> </p>
<p> <s> Nüüd oli rand inimestest tühi , ainult üks koer klähvis arglikult ülespoole . </s> <s> Juhtimisruumi uksele ilmusid Just , Olaf ja Võlur . </s> <s> Nende tagant piilus Han . </s> <s> Stinger vajutas mingeid nupukesi ja tõmbas kangi . </s> </p>
<p> <s> " Esimene peatus : Luzoni saar , võite päikest võtma minna , kui tahate , " ütles ta laisalt ja lasi kangi endisesse asendisse tagasi . </s> </p>
<p> <s> " Laske mind välja ! " ähkis Potapov õõnsa häälega . </s> <s> Ta trügis rockerite vahelt läbi ja kiirustas mööda vahekäiku väljapääsu poole , kust hoovas eredat päikesevalgust . </s> <s> Varsti seisid nad kõik pikki palmijõlgatseid täis täksitud kuumal rannaliival . </s> <s> Tõsi . </s> <s> Lebra seisis ukseavas ja kissitas silmi . </s> </p>
<p> <s> " Ilge pea-valu , " ütles ta kogu selle asja peale ja kadus tähelaeva sisemusse tagasi . </s> </p>
<p> <s> " Ma lähen käin nüüd ära , " ütles Potapov , " teie aga olge siin ja oodake . " </s> </p>
<p> <s> Kohe läks hirmsaks vaidlemiseks , kõik avaldasid Potapovi vastu protesti- keegi ei tahtnud terveks päevaks mereranda vedelema jääda . </s> <s> Lõpuks õnnestus Potapovil neil eselgeks teha , kui ohtlik on Manilas niisama jalutada ja kui kergelt võib endale kuuli keresse saada . </s> </p>
<p> <s> " Ega see pol eteil Tallinn , kus te võite niisama mööda linna tolgendada ja midagi ei juhtu , " rääkis Potapov , " Siin on igal ühel püstol taskus . </s> <s> Mis te arvate , et kui mõni teist surnuks kõmmutatakse , hakkab keegi teid taga leinama või ? </s> <s> Mitte üks koer ei haugu ... " </s> </p>
<p> <s> " Mina ja Võlur tuleme kaasa , " ütles Kaaren , plõksutas lahti oma nupuga noa ja peegeldas selle helkiva teraga Potapovile päikest silma . </s> </p>
<p> <s> " Me otsustasime endale igaks juhuks revolvrid osta , " selgitas Võlur . </s> </p>
<p> <s> " Heakene küll , aga vaadake , et te mind segama ei hakka , " nõustus Potapov ning sammus ees palmide vahele . </s> <s> Nad läksid läbi palmisalu ning jõudsid peagi maanteele välja . </s> <s> Mööda maanteed astus nende poole suurte kõverate sarvedega pühvel , kahe suure rattaga vanker järgi logisemas . </s> <s> Potapov hõikas midagi pühvli seljas idtuvale tõmmule õlgkübaraga talumehele ning mõne hetke pärast istusid nad juba pühvlirakendil . </s> </p>
<p> <s> " Sellega me kaugele ei jõua , " ütles Kaaren mõne aja pärast , kadedusega mööda vuhisevaid välismaa autosid vaadates . </s> <s> Ta hüppas vankrilt maha ning peatas ühe kireva , vanaaegse tõlla laadis kirjuks värvitud , lipukeste , vanikute ja isegi aisakelladega ehitud jeep'i . </s> <s> Potapov ulatas pühvlimehele mingi paberraha ning nad ronisid autosse . </s> <s> Selgus , et see oli takso . </s> <s> Tahavaatepeegli küljes rippuva värvika Kristuse pendeldades tõmbas jeep kohalt . </s> </p>
<p> <s> " Kõigepealt lähme ühte vanasse sadamakõrtsi , kus mina omalajal käisin , " seletas Potapov . </s> <s> Nad sõitsid mööda palmidega ääristatud merekallast , kuni jõudsid Manila sadamapiirkonda . </s> <s> Palmide vahelt paistsid sadamasildade ääres seisvad laevad . </s> <s> Lõpuks peatusid nad ühe tillukese lauajuppidest ja plekitükkidest kuidagiviisi kokkuklopsitud osmiku juures , millel ilutses raskestiloetav silt . </s> <s> Potapov andis taksojuhile mõned rahatähed ning palus teda nähtavasti oodata . </s> <s> Kõrtsi ukseava ette riputatud kirju riidetükk lükati kõrvale , lävele ilmus mustaverd keskealine naine ning palus neil sisse astuda . </s> <s> Nad sattusid päikesevalgusest hämarasse akendeta ruumi , millest suurema osa võttis end alla värvimata puust laud , kummalgi pool kaks pinki . </s> <s> Seinal- Neitsi Maarja vilets luitunud reproduktsioon , nurgas puur , mille katusel kükitas turris sulgedega must kukk , ketike jala ümber . </s> </p>
<p> <s> " Võitluskukk , " seletas Potapov . </s> <s> Endale tellis ta vänget ja odavat Manil arummi , Kaarnale ja Võlurile aga " San-Migueli " õlut , mis oli üldiselt suurepärane jook . </s> <s> Perenaine vestis Potapoviga juttu ja naeratas aina . </s> <s> Kukk tõstis ajuti pead ja raputas tiibu , justkui oleks tahtnud ka midagi vahele öelda , ent jäi taas tukkuma . </s> </p>
<p> <s> " Nüüd näita , kus relvapood asub , " ütles Kaaren Potapovile , kui nad olid Võluriga oma õlled ära joonud . </s> </p>
<p> <s> " Ei , mina ei liigu siit kuhugi , " ütles Potapov ja pilgutas Kaarnale silma , " Aga ma ütlen taksojuhile , et ta teid kohale viiks ja anna teile veidike taskuraha kaasa . " </s> <s> Ta kukutas lauale aukartustäratava paki peesosid , mille Võlur endale pintsakutaskusse torkas . </s> <s> Kui nad välj aläksid , seletas Potapov juba midagi taksojuhiga , talle ükshaaval kokkukägardatud peesosid rinnataskusse torgate . </s> </p>
<p> <s> " Plekkisin taksojuhi kinni , et ta teid relvaärisse viiks ja mööda linna ringi sõidutaks . </s> <s> Aga vaadake , et te õhtuks laevas tagasi olete , muidu jääte maha , " hoiatas Potapov sõrme vibutades . </s> </p>
<p> <s> " Sa vaata , et s aise õhtuks tagasi oled , " hüüdis Kaaren kõrtsiurkasse kaduvale mereröövlile ja hüppas Võluri järel juba liikuvasse jeepi . </s> <s> Nad möödusid avarast kaheharuliste postide otsas rippuvate kerakujuliste valgustitega ääristatud väljakust , millel seisis suur ausammas . </s> </p>
<p> <s> " José Rizal , " ütles taksojuht . </s> </p>
<p> <s> " Kes see on ? " küsis Kaaren Võlurilt . </s> </p>
<p> <s> " Rahvuskangelane . " </s> </p>
<p> <s> " Kus tead ? " </s> </p>
<p> <s> " Ta ise ütles seda mulle . " </s> </p>
<p> <s> Osavalt liiklussaginas laveerides sõitsid nad mööda kirevat kärarikast linna . </s> </p>
<p> <s> Relvakaupluses seisis leti taga elegantne daam . </s> <s> Klaaskappides lebasid sametpadjandil reas igasugu tulirelvad , pisimõõtmelisest pärlmuttriga ilustatud brauningust ( mõeldud daamidele käekotis kandmiseks ) kuni suurekaliibriliste käsikuulipildujateni nagu Stirneri toanurgas . </s> <s> Kui Kaaren vitriinide imetlemise lõpetas , passitas Võlur juba leti ees asjatundlikult padruneid uhiuude revolvrisse . </s> </p>
<p> <s> " Where do we go to ? " küsis taksojuht soravas inglise keeles , kui Võlur ja Kaaren jälle jeepi ronisid . </s> </p>
<p> <s> " Peaks kuskile sööma minema , " ütles Kaaren , " Ma pole juba Hani sünnipäevast saati mitte midagi söönud . " </s> </p>
<p> <s> " To some better dining-rooms , " ütles Võlur taksojuhile ning jälle õõtsusid nad mööda autoderohkeid tänavaid . </s> <s> Kaaren luges igasuguseid majade küljes kirendavaid kirju : " " The Passionate Strangers " , " Prudential Bank . </s> <s> Trust Company " ... " </s> <s> Panga juures seisis kinnine soomustatud veoauto , ringis ümber kümmekond edvitavates mundrites meest , jalad harkis ja automaadid laskevalmis . </s> </p>
<p> <s> " Seal autos on raha , " ütles Võlur . </s> <s> Majad tänavate ääres muutusid järjest uhkemateks . </s> <s> Lõpuks peatus jeep ühe hoone ees , millel ilutses lühike sõna : " Sulo " . </s> <s> Vestibüülis tervitas neid tahvel kirjaga : " Palume tulirelvad riietehoidu ära anda , et mitte kiusatusse viia ennast ja teisi külastajaid . " </s> <s> Võlur ja Kaaren andsid jätsid oma revolvrid riietehoidu ja siirdusid salongi . </s> <s> Peenelt sisustatud poolpimedas saalis tantsisid hispaanialike rütmide saatel kirevas rõivastuses tõmmud neiud , kes poistel veel siis silme ees virvendasid , kui nad pärast kaunitaride seltsis veedetud õhtut , imeliselt lõhnavatest lilledest keed kaelas , jeepilt maha astusid ja läbi pimeda palmisalu mereranda läksid . </s> </p>
<p> <s> Öösel saabus Potapov . </s> <s> Ujumisest ja muudest asjadest väsinud rockerid istusid parasjagu juhtimisruumis ja vaatasid televiisorit . </s> <s> Vahekäigust kostis , kuidas Potapov Lebra ja Alfonsiga midagi rääkis . </s> <s> Lõpuks tulid nad juhtimisruumi . </s> <s> Potapov nägi üsna kena välja . </s> <s> Seljas oli tal pagunite , hõbeakselbantide , sädelevate pannalde ja muu sõjaväelise edevuse tunnustega sinine elegantne munder . </s> <s> Nähtavasti oli ka tema vahepeal relvakauplusest läbi astunud , sest ühel puusal rippus tal mürakas kolt , teisel puss , tagataskust punnitas brauning , kaelas aga rippus parabellum . </s> </p>
<p> <s> " Nüüd algab ärasõit ! " ütles Potapov pidulikult ning jäi justkui aplausi oodates ruumisolijaid vaatama . </s> <s> " Kus Walter ja Reguluse-mehike on ? </s> <s> Ja kus on Zarah ? " küsis ta hetke pärast . </s> </p>
<p> <s> " Kuskil laevas , " sõnas Stinger ükskõikselt . </s> </p>
<p> <s> " On see kindel ? " </s> </p>
<p> <s> " Fakt . " </s> </p>
<p> <s> " Siis hakkame minema . " </s> </p>
<p> <s> " Minugi poolest , " ütles Stinger ning lükkas kangi põhja . </s> <s> Põranda alt kostis vaikset undamist . </s> <s> Stinger vajutas ühele nupule ja senial olevale suurele ekraanile ilmus kiiresti eemalduv Maa . </s> <s> See oli üpris kõhe vaatepilt . </s> <s> Varsti polnud sinist kera enam üldse näha . </s> <s> Ruumis tekkis hetkeks vaikus . </s> <s> Kõik mõtlesid vist midagi . </s> <s> Ainult Lebra mulistas " San-Migueli " õlut kõrist alla ja popsis sigaretti . </s> </p>
<p> <s> " Jaa-jaa , " hakkas ta mõne aja pärast arutama , " head õlut oskavad ainult meil Eestis teha . </s> <s> See siin ... " </s> <s> Ta vaatas põlastavalt plekkpurki , " Sellel on mingi kreveti maitse juures , meenutab rohkem kalapuljongit , kui õlut . " </s> </p>
<p> <s> " Kui ei meeldi , ära joo , " salvas Potapov . </s> </p>
<p> <s> " Ei noh , ega ma paha pärast . </s> <s> Ma saan aru küll , et Manilas elades jõid iga päev seda solki , aga ma lihtsalt tahan öelda , et Saku Õlletehas on väärt firma , see Miguel aga on logapeed ja ei tea õlle tegemisest tuhkagi . " </s> <s> Lebra lõpetas oma jutu ja viskas tühja purgi vastu põrandat . </s> <s> Uut avades rääkis ta juba teistel ainetel . </s> </p>
<p> <s> " Ei tea millal me sinna Reemusele jõuame . </s> <s> Tea , kas nädalaga saab hakkama . " </s> </p>
<p> <s> " Ei tea jah , " mõnitas Potapov . </s> </p>
<p> <s> Lebra pöördus Võluri ja teiste kuttide poole . </s> </p>
<p> <s> " Noh poisid , kuda sõit meeldib ? " päris ta isalikus toonis . </s> <s> Suunurka oli tal ohatis tekkinud . </s> </p>
<p> <s> " Mõnus , et sina kaasa tulid , " ütles Kaaren . </s> </p>
<p> <s> " Muidugi mõnus , " noogutas Lebra ja pakkus Kaarnale õlut . </s> <s> Stinger vajutas õhupuhasti sisse . </s> <s> Oli tunda kerget tuulepuhangut . </s> <s> Ekraanil paistsid tähed . </s> </p>
<p> <s> " Päris kiiresti kütame , " arutas Just ekraani jälgides . </s> <s> Tähtkujud olid Maalt vaadatuna hoopis teistsugused , kui praegu . </s> <s> " Huvitav , mis süsteemiga see laev sõidab ? " päris ta Reguluse-tüübilt , kes Halduriga juttu ajas . </s> </p>
<p> <s> " Ma ei viitsi teile seletada , " lõi Spaelgäu käega , " Pealegi ei saaks te nagunii pihta . " </s> </p>
<p> <s> " Sa ei saaks nagunii pihta , " toetas Lebra Spaelgäud , " Sa ole parem õnnelik , et teid üldse kaasa võtsime . " </s> </p>
<p> <s> " Sa , Lebra , ära mölise ! </s> <s> Ütle parem , miks sul selline prantsusepärane nimi on- Le Brun . " </s> </p>
<p> <s> " Ma olen Prantsusmaalt pärit , " vabandas Lebra . </s> </p>
<p> <s> " Prantsusmaalt ? " </s> </p>
<p> <s> " Just nimelt . </s> <s> Le Havre'ist . </s> <s> Alles hiljem sattusin Inglismaale ja läksin lennuväkke . " </s> </p>
<p> <s> " See mind ei huvita , " ütles Just , " Ma tahtsin lihtsalt teada , miks sul nii kentsakas nimi on . " </s> </p>
<p> <s> Lebra jahvatas ikkagi edasi : </s> </p>
<p> <s> " Inglismaale läksin sellepärast , et sõdida . </s> <s> Panin esimest hulgas Jaapani peale . </s> <s> Pommitasime neid kilisi , nii et aitas . " </s> <s> Lebra lasi laia naeru ning jõi " San-Migueli " õllepurgi tilgatumaks . </s> <s> " Ühel hästi tobedal päeval võtsid need kuradi pilusilmad mu kinni . </s> <s> Olin ihuüksinda mingi riisipõllu ääres ja jõin šoti viskit . </s> <s> See käis meie varustuse hulka . </s> <s> Lennuk seisis veidi eemal maanteel . " </s> <s> Lebra kortsus moll muutus nukraks . </s> <s> " Mind viidi Filipiinidele koonduslaagrisse . </s> <s> Muide seal ma Potapoviga tuttavaks saingi . </s> <s> Oli teine üsna hädine seal . " </s> </p>
<p> <s> " Ise olid hädine , " segas Potapov vahele . </s> <s> Lebral oli hea meel , et keegi ta juttu oli kuulanud . </s> </p>
<p> <s> " Potapov , " pöördus ta oma endise koonduslaagrikaaslase poole , " mäletad neid aegu ? " </s> </p>
<p> <s> " Jaa-jaa . " </s> </p>
<p> <s> " Siis mäletad , kuidas me sõpradeks saime ? " </s> </p>
<p> <s> " Ei mäleta . " </s> </p>
<p> <s> " Kuidas ei mäleta ? " solvus Lebra . </s> </p>
<p> <s> " Kuule , mismoodi te Eestisse sattusite ? " sekkus jutuajamisse Han . </s> <s> Tema oli ainuke , kes Lebra juttu viitsis kuulata . </s> <s> Ülejäänud kolistasid mööda tähelaeva või vaatasid Billi ja George'i kaasa toodud pornokaid . </s> </p>
<p> <s> " Eestisse sattusime hiljem , " rääkis Lebra , " Potapov , kes oli laagris kriminaalkurjategijate hulgas , kui kardetav mereröövel ja salakaubavedaja , lasti peale sõda suures segaduses vabadusse ja me läksime tema endisele laevale " Santa Veronica " . " </s> </p>
<p> <s> " Liiga palju pläterdad , " salvas Potapov . </s> </p>
<p> <s> " Põhiliselt tegelesime kaubalaevade puistamisega Filipiinide lähedal , " rääkis Lebra märkusele tähelepanu pööramata edasi , " Lõpuks jäime omadega igatpidi vahele . </s> <s> Ja kui poleks seda tähelaeva , istuksime praegu kõik kinni . " </s> </p>
<p> <s> " Ma küsisin , kuidas te Eestisse sattusite , " segas Han jälle vahele . </s> </p>
<p> <s> " Oota , las ma räägin . </s> <s> Ühesõnaga , selle tähelaevaga põgenesimegi Eestisse ja valisime enda peatuspaigaks Tallinna . </s> <s> Eestisse põgenesime sellepärast , et seal ei ole politseid . </s> <s> Mendid on , aga need püiavad ainult tänavapealt punkareid ja sellega ei saa ka hästi hakkama . </s> <s> Aga Tallinna läksime sellepärast , et Potapov , kui vana mereröövel , ei saa ilma soolase mereõhuta elada . </s> <s> Olete tähele pannud , et ta tolgendab õhtuti mererannas ja nutab ? " </s> </p>
<p> <s> " Ei ole , " vastas Han . </s> </p>
<p> <s> " Minul on see mereõhk pohhui , " rääkis Lebra edasi , " kuigi ma olen ise ka La Manche'i väina ääres sündinud . </s> <s> Minul on tähtis , et juua saab . </s> <s> Ja juua saab Eestis kõvasti . </s> <s> Stinger aga , kes oli meie laeva kapten , temal on põhiline , et pulli saab . </s> <s> Selle Reemusele lendamise mõtles ka tema välja . " </s> </p>
<p> <s> " See on väga hea , et ta selle välja mõtles , " arvas Han . </s> </p>
<p> <s> Stinger tõusis lamamistoolilt ja läks ekraani juurde . </s> <s> Endiselt paistis sealt lõputu must maailmaruum . </s> <s> Olles veidi tähti uurinud , teatas Stinger : </s> </p>
<p> <s> " Muide , varsti jõuame kohale . " </s> </p>
<p> <s> " Kuulsite ! " rõõmustas Lydia , " Varsti oleme kohal , Regulusel ! " </s> </p>
<p> <s> " Hurraa ! " hõiskas Haldur , " Varsti jõuame Regulusele ! " </s> </p>
<p> <s> Ruumis läks hirmsaks vadistamiseks . </s> <s> Alguses vahtisid kõik huviga ekraani , aga kuna seal mingit planeeti paistma ei hakanud , tüdinesid nad sellest . </s> <s> Lebra ajas kõik alles jäänud terved õllepurgid ühte suurde kotti , tõmbas sellele sõlme peale ja lohistas vahekäiku . </s> </p>
<p> <s> " Vaadake , " ütles Walter ja osutas ekraanile . </s> <s> Ekraani keskel särav täht muutus järjest heledamaks , kuni hakkas silmnähtavalt suurenema.Stinger kummardus juhtimispuldi juurde ja hakkas kiiresti nuppudele vajutama . </s> </p>
<p> <s> " Praegult oleks mööda pand , " seletas ta ärevalt , kangi aeglaselt enda poole tõmmates . </s> <s> Ekraani vasakusse nurka ilmus mingi taevakeha , mis vastavalt kangitõmbamisele järk-järgult keskelepoole ja lähemale ujus . </s> </p>
<p> <s> " Regulus , " sosistas Potapov . </s> <s> Pilvede vahelt hakkasid juba paistma pruunikate maailmajagude piirjooned . </s> <s> Kera paisus hiigelsuureks ning varjas peagi kogu ekraani . </s> <s> Nad suubusid tihedaisse pilvekämpudesse ja kihutasid üha sügavamale hämarasse uttu . </s> <s> Järsku udu hajud- ilmselt olid nad pilvedest läbi sõitnud- ja nende ees laius võõra taevakeha hämar maastik . </s> <s> Nad kihutasid üle süngete mäeahelike , salapäraste tasandike ja igatsuslike järvesilmade . </s> </p>
<p> <s> " Kus me maandume ? " küsis Stinger Spaelgäu poole vaadates . </s> </p>
<p> <s> " Maandume siinsamas , " lõi kõnetatu käega , " muidu jõuame ühe linna kohale ning siis saadakse meie saabumisest teada . </s> <s> Aga seda pole ju vaja ? </s> <s> Teeme parem ühe väikese jalutuskäigu sügisesse metsa . " </s> </p>
<p> <s> " Sa ütlesid sügisesse ? " küsis Stinger kangi tõmmates . </s> <s> Kujutis ekraanil peatus . </s> </p>
<p> <s> " Ütlesin või ? " imestas Spaelgäu . </s> <s> Tähelaev hakkas nagu lift allapoole laskuma . </s> </p>
<p> <s> " Stinger , " ütles Lebra , " " Santa Veronicat " mäletad ? " </s> </p>
<p> <s> Stinger talle ei vastanud , hoopis vajutas ühele nupule , mispeale kujutis ekraanil kustus . </s> </p>
<p> <s> " Paistab , et film on läbi , " ütles Võlur . </s> <s> Kõik ajasid ennast sohvalt püsti ning läksid läbi vahekäigu väjapääsu poole . </s> <s> Juba õhust oli tunda , et nad viibivad võõral taevakehal . </s> </p>
<p> <s> " Heavy metal ! " sosistas Haldur uksepeal silmi kissitades . </s> </p>
<p> <s> " Mis see siia puutub ? " päris Piret imestunult . </s> </p>
<p> <s> " See on ... </s> <s> Ma lihtsalt ei oska oma tundeid väljendada , " vabandas Haldur . </s> <s> Nende ees laius hiigelsuurt tiiki meenutav järv , mille liikumatu veepind peegeldas taevas lasuvaid rünkpilvi ja taamal laiuvat udust mäeahelikku . </s> <s> Järve laugjatelt kallastelt algas lopsakate rohupuhmastega kaetud hämar tasandik , mida hõredalt katsid viirastuslikud okastega palme meenutavad puud , mille jässakaid tüvesid katsid korrapäraselt mitmevärvilised õiesilmad . </s> <s> Kaaren nimetas need puud mõttes palmlehikutaks . </s> </p>
<p> <s> Lebra ja Super-Villu olid juba välja läinud ja uudistasid mingit rotisuurust loomakest , kes neile kartmatult vastu oli tulnud . </s> </p>
<p> <s> " Siin on mingi kuradi soo , " ütles Lebra ümbrust uurides . </s> </p>
<p> <s> Õige pea olid vajalikud asjad tähelaevast väljas , telgidki üle slöödud ja punakalt loitvatel lõketel podisesid katlad . </s> <s> Kaaren istus järvekaldal mahalangenud puutüvel ja vaatas mõtlikult tasandiku kohale kerkinud rohelist taevakeha . </s> <s> Nüüd oli juba palju hämaram . </s> <s> Mööda maad rulluv paks udu oli vallutanud kogu ümbruse . </s> <s> Õhk oli niiskeks muutunud ja tungis läbi riiete . </s> </p>
<p> <s> " Peab vist puid tooma , " ütles Kaaren , keda niiskus esimesena segama hakkas . </s> <s> Ta tõusis püsti ning jalutas maapinda katva udu seest kerkivate palmlehikute vahel edasi . </s> <s> Paar ronti , mis ta suure otsimise peale leidis , õigemini , mis talle jala alla sattusid , olid vettinud . </s> <s> Korraga märkas Kaaren , et ta seisab maanteel . </s> <s> Jah , see oli tõesti maantee . </s> <s> Laia tumeda ribana kadus ta mõlemale poole palmlehikute vahel hõljuvasse uttu . </s> <s> Kaaren kükitas maha ja katsus sõrmega sillutist . </s> <s> See tundus olevat maavaik , ainult täiuslikult sile . </s> <s> Oleks praegu mootorratas , teeks väikese ringi , mõtles Kaaren kahetsusega . </s> <s> Korraga tahtis ta tagasi Maavalda , mootorrattaga sõitma . </s> <s> Ta õngitses oma nahkjopi põuetaskust kortsunud " Zolotoje Runo " paki ning võttis sealt ühe sigareti . </s> <s> Tikke ei olnud . </s> <s> Kaaren vaatas ringi , kelle käest tuld küsida . </s> <s> Tähelaeva ukse juures seisis Võlur ja uuris igast kandist ühte Alfonsi juurest kaasa võetud luuda . </s> <s> Huvitav , mis ta selle luuaga teeb , mõtles Kaaren tähelaeva poole kahlates . </s> <s> Nüüd oli Võlur luua endal jalgade vahelt läbi torganud ja ... tõusis sellega õhku ! </s> <s> Kaaren jäi seisma . </s> <s> Võlur lendas luua seljas ringi ümber tähelaeva ning laskus siis sujuvalt Kaarna ette maha . </s> </p>
<p> <s> " Noh , kuidas on ? " küsis ta luuda jalgade vahelt ära võttes . </s> </p>
<p> <s> " Ega sul tikke ei juhtu olema ? " küsis Kaaren esimese ehmatusega . </s> </p>
<p> <s> Võlur ulatas talle tavalisest tikutoosist pisut väiksema must läikiva karbikese , mis tundus rauast olevat . </s> <s> Kaaren tegi selle lahti ja võttis sealt ühe musta terava otsaga tiku . </s> <s> Ka see tundus rauast olevat . </s> <s> Ta kraapsas seda vastu toosi serva , ei juhtunud midagi . </s> </p>
<p> <s> " Oi , ma andsin sulle vale toosi , " ütles Võlur Kaarna tegevust märgates . </s> </p>
<p> <s> " Mis asjad need on ? " küsis Kaaren must tikku uurides . </s> </p>
<p> <s> " Need pinnud muudavad tahte liikumapanevaks jõuks , " selgitas Võlur ning süütas Kaarna suunurgas pendeldava sigareti , " Torkasin ühe luuavarre sisse ja näe , vaata , et parem veel , kui mootorratas . " </s> </p>
<p> <s> " Kust sa need said ? " küsis Kaaren Võlurile karbikest tagasi andes . </s> <s> Kõik rockerid olid nende ümber kogunenud . </s> <s> Ilmselt olid nemadki näinud , kuidas Võlur luua seljas ümber tähelaeva sõitis . </s> </p>
<p> <s> " Minge võtke endale luuad ! " ütles Võlur pöidlaga üle õla osutades . </s> </p>
<p> <s> Peagi olid kõik endale luuad välja valinud ning nüüd oli järvekallas nagu Blocksbergi mägi Walpurgi ööl . </s> <s> Kõik seisid lõkketulede punakas valguses luuad käes ümber Kaarn aja Võluri , kes ükshaaval luuavartesse musti pinde vajutasid . </s> <s> Kui Kaaren viimast luuda omanikule tagastas , seisis tema ees Potapov . </s> <s> Mereröövel naeratas ja istus rõõmsalt luua selga . </s> </p>
<p> <s> " Nüüd istuge kõik luudadele ja soovige , et te õhku tõuseksite . </s> <s> Aga mitte kõvasti , vaid mõttes , " õpetas Võlur . </s> <s> " Lendamise ajal hoidke luudadest kõvasti kinni ! " jõudis ta veel lisada , kui Lebra juba mantlihõlmade lehvides ja ühe käega kaabut kinni hoides pimedasse taevasse vihises . </s> <s> Järgmine oli Piret . </s> <s> Kaaren nägi kuidas luud ta ilusate jalgade vahele soonis . </s> <s> Vaevalt jõudis Kaarengi õhku tõusmisele mõelda , kui luud ta juba maast lahti kergitas . </s> <s> Luuast kramplikult kinni hoides tõusis ta palmlehikute sõnajalataoliste latvade kohale . </s> <s> Nagu kaarnaparv kihutasid rockerid salapärase tasandiku kohal , mis kiiresti nende alt läbi libises . </s> <s> Enamus lendas madalal palmlehikute kohal , kuid mõned , nagu näiteks Lebra ja Potapov , olid väga kõrge lennuga . </s> <s> Peagi jäi lõkketulede punakas kuma kaugele seljataha , kuni kadus sootuks silmist . </s> <s> Kaaren märkas , et palmlehikud kasvasid järjest tihedamalt . </s> <s> Üha sagedamini eksis nende sekka hiigelsuuri küpresse meenutavaid okaspuid ning varsti liuglesid na djuba sünge ürgmetsa kohal . </s> <s> Et mitte ära eksida , lendasid nad maanteega rööbiti , otse silmapiiri kohal rippuva rohelise kuu poole . </s> <s> Kaaren tõdes , et luua liikumine allub täielikult tahtele . </s> <s> Piisas ainult väikesest mõttevälgatusest , kui luud juba tõusis või laskus , kiirust juurde või maha võttis . </s> </p>
<p> <s> Korraga märkas Kaaren , et silmapiiri varjavast uduloorist ujub välja mingi suurlinna siluett . </s> </p>
<p> <s> " Tallinn pole enam kaugel , " viskas Võlur kesisevõitu nalja ning kukkus otsekui karistuseks pea alaspidi kihutava luua külge rippuma . </s> <s> Kaarnal vajus süda saapasäärde . </s> <s> Esimene mõte oli , et Võluril on luud rikki läinud . </s> <s> Kuid siis tõusis Võlur teiselt poolt jälle sujuvalt üles ja hakkas niimoodi luuavarre ümber keerlema . </s> <s> Teised katsusid teda järgi ahvida ning varsti tiirlesid rockerid , nüüd jub aõigemini rollerid , nagu vurrkannid pimedas taevalaotuses . </s> <s> Lebra , ehk- nimetame siin lõpus teda õige nimega- Chrétien Le Brun , tegi samuti Võluri triki järgi , aga erinevalt teistest lasi ta seejuures kuuldavale hirmasid matsloomahääli . </s> <s> Ja nii nad tiirlesid- ümber iseenda ja ümber Reguluse , mis võib-olla oligi see tõotatud Taevavald . </s> <s> Ja nii nad lendasid seal vallatult uperpallitades- inglid ja kangelased . </s> </p></div1>
    </body>
  </text>
</TEI>
</teiCorpus>
</teiCorpus>
