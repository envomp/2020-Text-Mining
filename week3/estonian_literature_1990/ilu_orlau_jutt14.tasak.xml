<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Vend Juudas </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Vend Juudas </head>
<p> <bibl> <author> <s> Karen Orlau </s> </author> </bibl> </p>
<p> <s> Sõbrad on sageli küsinud , miks ma oma kuulsad uitamised nii järsult lõpetasin . </s> <s> Seni oli see , et ma soojade ilmade saabudes metsadesse hulkuma kadusin , sama kindel loodusnähtus nagu lindude lõunasseränd . </s> <s> Nüüd , kus ma juba peaaegu terve augustikuu oma üüritoauberikus olen istunud , ei suudeta ikka veel harjuda , et mind suvisel ajal kodust kätte saab ning igaüks , kes helistab või lihtsalt läbi astub , ei jäta küsimata , et mis minuga ometi juhtunud on . </s> </p>
<p> <s> Juhtunud ? </s> <s> Paljugi on juhtunud ... </s> </p>
<p> <s> Ometi peaksin ma ju küllalt karastunud olema , sest ööd metsas ei ole just nõrganärvilistele . </s> <s> Ka suvisel ajal on tormiseid pilvealuseid öid , mil tuul ragistab puudes ning ulub nagu kurjast vaimust vaevatud , võimsad oksaharud murduvad lahti kõrvulukustava prahvakuga , vihma kallab , nagu oleks viimnepäev käes ... </s> <s> Kord nägin , kuidas välk lõi metsalagendikul seisvasse tamme , mis sealsamas paigas leegimöllus ragisedes maha põles . </s> <s> Vaatepilt oli nii võimas , et hoolimata ohust tule kätte jääda ei raatsinud ma põgeneda , vaid seisin ja vaatasin lummatuna metsahiiglase hukkumist , kuni ta söestunud oksaköndid esimestes vihmavalingutes kustusid . </s> </p>
<p> <s> Ei saa öelda , et ma ühelgi neist tormistest öödest tõsiselt kartnud oleksin . </s> <s> Loodus on oma jõus mõnikord hirmuäratavgi , kuid ometi on raske karta midagi , mida sa mõistad , samas kui seletamatu , mis iseenesest ei pruugigi olla ähvardav või ohtlik , võib tekitada pöörast , lausa halvavat hirmu . </s> </p>
<p> <s> Viimane öö metsas ei lähe mul vist kunagi meelest . </s> <s> See kummitab mind siiani unenägudes ning sageli ärkan võpatades üles , tundes tolle halli kivi kõrvetavat külmust , nagu magaksin ikka sellel jumalast mahajäetud teeristil ning mitte omas voodis väikeses turvalises agulimajas . </s> </p>
<p> <s> Tol hommikul lahkusin oma laagrist ühe väikese metsajärve kaldalt , mille puutumatus ja rahu olid mind ahvatlenud mõneks ajaks paikseks jääma . </s> <s> Sel päeval sai rännurahutus kauni paiga võlust siiski võitu . </s> <s> Pakkisin oma vähesed asjad seljakotti ja asusin põhja poole teele , lootes õhtuks suurele maanteele välja jõuda . </s> <s> Mu lootused aga luhtusid , sest õige pea muutus kuiv jalgealune pehmemaks ning , ületanud ühe kõrgema seljaku , nägin enda rõõmsaks üllatuseks künkaviire jalamilt algavat raba , mis laius kaugele silmapiirini . </s> </p>
<p> <s> Rabad mulle meeldivad . </s> <s> Mind köidab nende sombuselt melanhoolne maastik , justkui tolmuselt hallid kidurad männid siinseal , mis hoolimata sellest , et paistavad surnud puuköntidena , on kummalisel kombel siiski elus . </s> <s> Pehme erkudes toonides sammal lõhnab vängelt ja joovastavalt ... </s> <s> Miski ei võistle eheda raba hõnguga , kus segunevad sookailu mõrkjas lõhn , murakate pehme , vaevuaimatav aroom , niiske sambla värske hõng ning müstilised mahlakad laukaaurud , mis reetliku salalikkusega meeltesse imbuvad . </s> </p>
<p> <s> Tookord võisin seda hõrkust volilt nautida , sest sumpasin rabas kuni sügava hämarani . </s> <s> Alles vastu ööd jõudsin rabast tümama maa peale välja . </s> <s> Olin läbinud palju vähem , kui hommikul oletasin , aga olin ikkagi surmani väsinud ja näljane . </s> <s> Otsustasin ööbida sealsamas läheduses , et siis hommikul jätkata : kiiret mul ju polnud kuhugi . </s> </p>
<p> <s> Umbes poole kilomeetri jagu edasi muutus metsaalune kuivemaks , nii et sain lõkketegemisele mõtlema hakata . </s> <s> Lõpuks leidsin koha , mis näis ööbimiseks sobivat . </s> <s> Kahe umbekasvanud , ilmselt mõnda aega mahajäetud metsatee ristist mitte kuigi kaugel oli väike lagendik , mille teepoolses servas seisis suur hall kivi . </s> <s> Metsa all voolas väike puhta veega oja , mille kallastel oli paar kuivanud puud maha murdunud , nii et nii vesi kui lõkkematerjal olid käe-jala juures . </s> <s> Too kivi meeldis mulle samuti : kui sellise äärde lõke teha , siis hoiab ta öösel kaua aega sooja ja on lisaks ka väheke varjuks . </s> </p>
<p> <s> Keetsin terve katelokitäie teed ning kustutasin mehiste võileibadega nälja . </s> <s> Kuni ma lõpuks õndsalt viimast tassi teed rüüpasin , oli sügav öö kätte jõudnud ning ümberringi võttis maad augustiöine pimedus — esimene märk , et sügis ei ole enam kaugel . </s> <s> Viskasin tulle veel ühe suurema rondi , keerasin endale teki ümber ning seadsin magama , selg mõnusalt vastu sooja kivi . </s> </p>
<p> <s> Nägin kummalist und . </s> <s> Tavaliselt unenäod ununevad ärgates , aga see mitte , vastupidi , see on siiani selgelt ja üksikasjalikult meeles . </s> </p>
<p> <s> Olin mingis avaras hämaras ruumis , millest mu silmad algul midagi ei seletanud , justnagu oleksin äsja heledast päevavalgusest sisse astunud . </s> <s> Kõrvulukustav muusika kurdistas mind , läbi selle kuulsin vaid üksikuid valjuhäälseid hõikeid . </s> <s> Kui mu silmad aegamisi hämarusega harjusid , nägin , et olen sattunud otse peo keskele : ümberringi oli palju inimesi , osad tantsisid , osad püüdsid läbi valju muusika hääli kähedaks röökides juttu ajada , osad jõid niisama omaette röötsakil , olles leppinud sellega , et keegi nagunii kedagi ei kuule . </s> </p>
<p> <s> Ka siis , kui mu kõrv vägivaldselt valju muusikaga veidi harjus , suutsin üldisest melust eristada vaid üksikuid sõnu ja mõttetuid lausekatkeid . </s> <s> Samuti tundusid inimeste näod mulle nii ähmastena , nagu vaataksin neid läbi paksu uduse klaasi . </s> <s> See oli kummaline , sest kõik muu paistis vägagi selgelt . </s> <s> Hägused valged laigud nägude asemel näisid maskidena , millega pidutsejad end minu eest varjasid . </s> <s> Tundsin end kõhedalt , justkui oleks mind ennast salaja jälgitud . </s> </p>
<p> <s> Korraga köitis mu ekslevat pilku umbes minuvanune pikakasvuline mees . </s> <s> Ta seisis kahe sõbraga nurgas ja kummutas pooleliitrisest pudelist viina . </s> <s> Tema nägu nägin ma selgesti ning kuigi võin vanduda , et ta oli täiesti võõras , tabas mind äratundmisrõõm , nagu oleks tegemist kellegi vägagi tuttava ja olulisega . </s> <s> Selles , et ma teda siiski esmakordselt nägin , ei olnud võimalik eksida : on nägusid , mida ei ole lihtne unustada . </s> <s> Ta profiil oli niivõrd lõikav , et hetkeks tundus , nagu õngitseks terava kongus nokaga röövlind viinapudeli kallal . </s> <s> Muljet süvendasid veelgi järsu nurga all langev kõrge otsaesine , peaaegu nulliga pügatud tumedad juuksed ning teravalt esiletungiv lõug . </s> <s> Ta liigutused olid samuti ebatavalised , alates jõuliselt ja veidi ülemäärase hoogsusega , aga jäädes kuidagi lõpetamata , nagu oleks õhk neile pehmet aga väsitavat vastupanu osutanud . </s> </p>
<p> <s> Jälgisin teda üksisilmi ning mind läbisid kummalised tunded — tunded , mis mulle kunagi varem ühtegi temataolist meesolevust nähes mõttessegi pole tulnud , kuid mis sel hetkel näisid täiesti loomulikena . </s> <s> Kontrast , mille ta suured tumedad silmad ning leebe joonega huuled teravate , lausa kiskjalike näojoontega moodustasid , oli lummav ja külgetõmbav . </s> <s> Vahtisin teda üksisilmi , kuni kõik muu ümberringi hägunes . </s> <s> Kogu peokära näis hääbuvat . </s> <s> Jäi ainult tema — joomas , rääkimas , laisalt seinale toetumas ... ja ometi sisemiselt pingul . </s> <s> Võibolla midagi ootamas ? </s> </p>
<p> <s> Tekkinud akvaariumitaolises vaikuses tajusin järsku kellegi sisenemist . </s> <s> Pöörasime korraga pead — mina ja tema . </s> <s> Uks avanes — ülejäänud peoliste jaoks , kes seal tõenäoliselt siiski olemas olid , küllap märkamatult , kuid minu ( meie ? ) jaoks millegipärast nii ainuoluliselt , et vähimgi hääl , mida ukse vanad raudhinged kuuldavale tõid , kostis valjult ning kajas suures ruumis vastu . </s> <s> Loojuva päikese punakas valgus pääses korraks hämarasse saali ning tolles purpurses raamis seisis keegi väike ja õbluke , kelle nägu ma tollel valguse ja hämaruse pimestaval piirimaal näha ei saanud . </s> <s> Siiski oli ta tulemine nii ääretult tähtis ja halvaendeline , et ootamatu ängistushoog pidi mind peaaegu kägarasse suruma . </s> <s> Tahtsin karjuda , et teda hirmutada , tahtsin ukseni tormata ja ta välja tõugata , lootuses , et too teine teda siiski ei märganud , kuid ei suutnud häältki teha , veel vähem end liigutada . </s> <s> Abitult jälgisin , kuidas tulija veidi kõhkleval sammul saali astus ning oiatasin , kui uks ta järel kõrvulukustavalt kinni kõmatas . </s> <s> Kõik ümbritsev — pidutsevad inimesed , seinad , põrand , lagi , oli ainult laialivalguvate värvilaikude udune kaleidoskoop ning ma nägin ainult neid kahte üksteisele lähenemas kõhklematult ja otse üle saali , justnagu poleks ka nende jaoks olemas midagi muud . </s> </p>
<p> <s> Mehe hääl , tavaline inimlik hääl , purustas tolle kummitusliku vaikuse : " Kristin , sa ikkagi tulid ... " </s> <s> Tüdruk naeratas , mängides üllatust , kuid suutmata siiski oma headmeelt varjata : " Kas sa siis ootasid mind , Juudas ? " </s> </p>
<p> <s> Kõik muutus . </s> <s> Nad näisid nii turvaliselt inimlikena , pisut ebakindlad , pisut kohmetud , unustanud kõik ümbritseva peale teineteise . </s> <s> Tundsin end sellest kummalisel kombel osa saavat ja olin samamoodi — rahutult õnnelik . </s> </p>
<p> <s> Imestasin , kuidas võis too tüdruk mind alguses üldse nii hullusti hirmutada — nõnda vist võis nimetada toda surmapelule sarnanevat ängistust , mis mind tabas . </s> <s> Ta oli ju nii noor , vaevalt kuusteistki täis , ning kogu ta olekust õhkus noorekeste veidi lapsikut usaldavust ja toda kummalist säravat elurõõmu , mis paneb temasugustele tänaval järele vaatama . </s> <s> Ja siis veel too süütu vasikaviisi värske uudishimu kõige vastu , mida ümbritsev imepärane maailm pakkuda võis ... </s> <s> Ei saa öelda , et ta oleks ilus olnud , aga pilkupüüdev — seda kindlasti . </s> </p>
<p> <s> Nad istusid nurgas , pikakasvuline Juudas tüdruku kohale kummardunud , teda pooleldi varjates ( minu eest ? teiste eest ? ) . </s> <s> Nad naersid mõttetute naljade üle , rääkisid , rääkisid misiganes pähe juhtus , naersid taas ... tantsisid , jõid ja tantsisid veel . </s> <s> Siis ... </s> </p>
<p> <s> " Tule , Kristin , lähme sõidame ! " haaras Juudas tüdrukul käest . </s> </p>
<p> <s> Turvalisus oli purustatud ning külm ängistus tuli tagasi , mõjudes lausa hoobina . </s> <s> Kristin ainult naeris muretult ning nad astusid käest kinni hoides üle ukseläve pimedasse öhe . </s> <s> Ja mina läksin nendega tahtmatult kaasa . </s> </p>
<p> <s> Tundsin pealtvaataja piinlikkust , kui nad eesistmel kirglikult suudlesid , teadmata , et autos on veel keegi . </s> <s> Uni ja reaalsus läksid mu jaoks tol hetkel tõesti täiesti segamini . </s> </p>
<p> <s> Siis vajutas tüdruku lähedusest lõplikult joobunud Juudas gaasi põhja ning auto võttis kummide vingudes paigast . </s> <s> Kristin kiljatas , mängides ehmatust , kuid tegelikult oli ta lihtsalt hirmutult põnevil . </s> </p>
<p> <s> Kihutasime mööda pimedat maanteed , kuni Juudas järsult kitsale metsavaheteele ära keeras . </s> <s> Tihedad männitukad vilksatasid tuledevihus , kui juht autost pehme kattega teel viimast võttis , nii et liiv rataste alt tuiskas . </s> <s> Juudas sai sellest veelgi enam hoogu juurde ja kiirus üha suurenes . </s> <s> Kristin hoidis juba teesklematu hirmuga uksest kinni , aga juht näis olevat ta olemasolu unustanud , nautides sõidu kiirust ja metsikust ning seda , kuidas võimas auto talle kuuletus . </s> <s> " Juudas , palun ära tee ! " hüüatas Kris peaaegu tahtmatult , kui nad ühest järsemast kurvist peaaegu välja oleksid lennanud . </s> <s> " Ära karda , kõik on korras ! " vastas teine ja suurendas kiirust . </s> <s> " Kõik on kontrolli all ! " </s> </p>
<p> <s> Hirmust ümmarguste silmadega jälgis tüdruk teed . </s> <s> Ees paistis pikk sirge tee ja Juudas võttis kiiruse võimalikult üles — võibolla tõestamaks , et kõik ongi kontrolli all . </s> <s> Mootor undas ning tumedad puutüved vilksasid mööda , kui nad kaelamurdval kiirusel edasi kihutasid . </s> <s> Liiga hilja nägi Juudas , et pika sirgena tunduv tee lõpeb varjava künkaga . </s> <s> Auto lendas üle teekumeruse ... järsk kurv ... pidurite krigin ... siis lõpmatuna tunduv libisemine reetlikul liival ja siis ... jõhker löök ... pimedus . </s> </p>
<p> <s> Tolle lühikese põrguliku pimeduse jooksul valdas mind vastandlike tunnete keeris : armastus , viha , abitus ja siis lihtsalt hirm ning see viimane osutus kiiresti kõige tugevamaks . </s> <s> Hirm iseenese pärast , surmahirm . </s> </p>
<p> <s> Purukslennanud aknast paistis suur hall kivi . </s> </p>
<p> <s> Vaikus , mis peale mürtsatuse läbilõikavat rauakriginat maad võttis , oli nii sügav , et mõjus peaaegu kõrvulukustavalt . </s> <s> Õnneks ei kestnud see kaua ... </s> <s> Juudas ajas end oiates üles : " Kristin ? " </s> </p>
<p> <s> Tüdruk lamas liikumatult kägaras , märjalt läikivad juuksed üle näo . </s> <s> Mööda ta paljast kaela ning rinnaesist voolas tume nire . </s> <s> Uksepiidal , kohas , kuhu ta oli oma pea ära löönud , paistis määrdunud jälg . </s> </p>
<p> <s> " Kristin ! " paanilises hirmus raputas Juudas tüdrukut õlgadest ... </s> <s> Kristini pea langes veidra nurga alt kuklasse ning ta klaasistunud silmad olid tühjad ja ükskõiksed . </s> <s> Värisevate kätega tõmbas Juudas tahavaatepeegli eest ning proovis sellele püüda vähimatki märki hingamisest . </s> <s> Tulutult . </s> </p>
<p> <s> Hirm . </s> <s> Ahastus . </s> <s> Siis jälle hirm . </s> <s> Siis süütunne . </s> <s> Siis jälle hirm . </s> </p>
<p> <s> Elasin Juudast piinava tunnete virvarri läbi , nagu oleks see mu enda oma olnud . </s> <s> Tundes nii tolle hirmu sügavust ja tagamaid , nagu oleks ma ise olnud see , kes niimoodi kardab , kardab vastutust , süütunnet , tapja nime — sain Juudasest aru . </s> <s> Või olin unenäos tol hetkel lihtsalt temaks muutunud ? </s> </p>
<p> <s> Juudas tiris Kristini hambad ristis autost välja ning viis ta süles kivini . </s> <s> Tüdruku pea ja paljas käsivars kõlkusid elutult , särades kuupaistel kummituslikult valgena . </s> <s> Seda mustemana näis aga veri , mis kattis ta paremat põske ning tilkus mööda pikki heledaid juukseid alla . </s> <s> Juudas seadis ta hellalt kivi äärde istuma , nagu suudaks teine veel midagi tunda , võpatades siis järsku tüdruku käsivarte jahedust tajudes . </s> </p>
<p> <s> Kristini pärani avatud silmad näisid jälgivat , kuidas Juudas autost väikese labida võttis ning sinnasamma kivi äärde liiva sisse auku kaevama asus . </s> <s> Labida krigin vastu kive , tumedad mütsatused , kui märg liiv hunnikusse visati ... rabedad hingetõmbed .. ja samas nii täielik vaikus . </s> <s> Puud seisid hääletult , isegi pilved ei liikunud , vaid püsisid süngete ning halvaendelistena ümber kuu . </s> <s> Kristini suurtes läikivates silmades peegeldusid selgelt väljajoonistunud pilveservad ning kuuvalgus näis ta pilku peaaegu elustavat . </s> </p>
<p> <s> Auk sai valmis . </s> <s> Mitte küll kuigi sügav , kuid siiski piisav selleks ... milleks ta mõeldud oli . </s> </p>
<p> <s> Juudas tõstis tüdruku lausa kohatu ettevaatlikkusega värskeltkaevatud auku , sättides õrnalt ta käsi ja jalgu , nagu oleks tegemist magava lapsega . </s> <s> Kristin tundus niiviisi tõepoolest elusana , verine nägu ära pööratud , tumedalt määrdunud kael kaetud pikkade pehmete juustega — näis , nagu mängiks ta , või oleks lihtsalt uinunud , magades kerratõmbunult soojas liivas . </s> </p>
<p> <s> Lõpuks lõi Juudas rusikaga vastu kivi , kriimustades käeserva marraskile , ning hakkas siis hullumeelse hooga alla liiva kühveldama . </s> <s> Märg liiv langes vaikse sahinaga tüdruku pehmele nahale , teksadele , särgile , kattes nad peagi . </s> <s> Viimasena paistsid liiva alt juuksed , mis ikka ja jälle visatud labidatäie alt välja libisesid ning vähimagi tuulehooga kaasa lehvisid . </s> <s> Lõpuks kattis liiv ka need . </s> </p>
<p> <s> Taskulambivalgel hauakoha kanarbikuvarte alla peitnud , hüppas Juudas autosse . </s> <s> Peale paari tulutut katset õnnestus mootor käima saada ning gaasi põhja vajutades põgenes Juudas nagu oleks tal põrgukoerad kannul . </s> </p>
<p> <s> Pärast ta lahkumist valitses vaikus , nagu oleks aeg peatunud : ei tuult okstes , ei heina vaikset sahinat ... </s> <s> Kaua see kestis , ei ole vähimatki aimu , ainus , mis ma võin öelda , on , et see kestis talumatult kaua . </s> <s> Korraga kostus summutatud hääl , algul ainult aimatav , siis tugevam ja selgem ... ning lõpuks hirmukarjatus , mis katkes järsult , nagu oleks liiv selle lämmatanud . </s> <s> Õudusega nägin , kuidas hauapind siit-sealt pisut varises , nii et võisin selle järgi aimata maetu kramplikke , meeleheitlikke liigutusi . </s> <s> Siis katkesid ka need ning vaikus võttis taas maad , ajades mind oma lõputu sügavusega lihtsalt hulluks ... </s> </p>
<p> <s> Ärkasin , tundes seljas kontideni lõikavat külma . </s> <s> Lõin silmad lahti ning tõmbusin vaistlikult kivist eemale , olles ise veel täiesti unesegane ning kummalisest eredast unenäost oimetu . </s> <s> Võttis hetke aega , kuni taipasin , et olen ärganud , ning et selle põhjuseks oli toosama kivi , mida õhtul hoole ja armastusega kütsin , et ta öösel sooja annaks . </s> <s> Kivi oli külm nagu jääpank . </s> </p>
<p> <s> Tõusin jalule , et lõkkesse puid visata ja sedaviisi sooja saada , imestades ise ikka oma pöörase unenäo üle . </s> <s> Komberdasin puuvaruni , mille olin lõkkest veidi kaugemale sättinud . </s> <s> Võtsin paar roigast ja ... sellelt kauguselt jäi mulle korraga silma , et kui mujal kivi ümber kasvas õhuke kiht sammalt siin-seal kidura kanarbikuga segamini , siis just tollel kohal , kus ma magasin , oli umbes pooleteise meetri pikkuses ja veidi vähem kui meetri laiuses samblatu liivane laik . </s> <s> Jälk eelaimus rabas mind nii , et pillasin roikad peost . </s> <s> Taganesin tahtmatult metsa poole , siin-seal kandupidi kanarbikku komistades , suutmata aga pilku kivilt pöörata . </s> <s> Kas tuli see siis sellest ainitisilmi öisesse pimedusse vahtimisest , unest veel segastest meeltest või millestki muust , aga mulle tundus korraga , et pimedus kivi ümber uduna tihenes . </s> <s> Korraga nood öömusta udu laamad avanesid . </s> <s> Vaatepilt tarretas vähimagi soone mu ihus : sealsamas , kus olin maganud , istus kivile toetudes inimene . </s> <s> Tüdruk . </s> <s> Kristin . </s> <s> Ta heledad juuksed langesid üle õlgade ning ta suurtes silmades peegeldusid selgelt väljajoonistunud pilveservad ning kuuvalgus näis ta pilku peaaegu elustavat ... </s> </p>
<p> <s> Kristin naeris . </s> <s> Üldse mitte ebaloomulikult või jubedalt . </s> <s> Ta naeris nii inimlikult : vaikselt ja rõõmsalt , et see soojendas mingil viisil lahti mu kangestunud liikmed . </s> <s> Ma ei märganud , kuidas ta püsti tõusis . </s> <s> Korraga ta lihtsalt seisis , vaadates minu poole , nagu ta kunagi ammu unenäos oli vaadanud Juudast . </s> <s> Õige märkamatult liikus Kristin lähemale ... </s> <s> Taganesin taas tahtmatult , sest hoolimata ta naeratavast näost ei suutnud ma taluda mõtet , et ta võiks mind puudutada . </s> <s> Ta nägi välja nii ... ebainimlik , kahvatu , peaaegu läbipaistev . </s> <s> Ja mulle meenus kuratlik külmus , mis oli mind äratanud . </s> <s> Väristasin tahtmatult õlgu . </s> <s> Kristin oli veel vaid veidi rohkem kui paari meetri kaugusel . </s> <s> " Juudas , sa ikkagi tulid ... " sosistas ta , ning naeratas säravat tüdrukunaeratust . </s> <s> Mälupildid unenäost sähvatasid meelde : Kristin uksest sisse astumas , Kristin tantsimas , siis ... </s> <s> Juudasega suudlemas ... </s> <s> Tundus , nagu kuuleks ma Juudase häält : " Kas sa siis ootasid mind , Kristin ? " . </s> <s> Siis sain korraga aru , et olin seda ise sosistanud . </s> </p>
<p> <s> Tüdruk astus veel sammukese lähemale ... ja siis veel sammukese . </s> <s> Mind rebisid kaks vastandlikku tunnet : põgeneda , iga hinna eest põgeneda , ning jääda ja seda last lohutada . </s> <s> Ma ei suutnud otsustada ja seetõttu jäin . </s> <s> " Juudas ... " sosistas ta . </s> <s> " Ma ju teadsin , et sa tuled . </s> <s> Ilma sinuta on ... nii igav ! " </s> <s> Ta vaatas arglikult naeratades mulle otsa . </s> <s> " Ma ei taha enam üksi ! " kurtis ta " Üksi on külm ... </s> <s> Tule minu juurde ! " ta sirutas käed . </s> <s> " Tule ! " </s> <s> See mõjus nagu käsk . </s> </p>
<p> <s> Tundsin , kuidas südame ümbert lõi külmaks , nagu oleks jäärõngas rinnus pigistanud . </s> <s> Pöörasin selja ja tormasin metsa poole nagu meeletu . </s> <s> Ometi tundsin toda halvavat külma otse enda taga ... ei sammugi maha jäämas . </s> <s> Ainult korra julgesin üle õla vaadata . </s> <s> Seal ta oli ! </s> <s> Seekord ei olnud kahtlustki , et see olin justnimelt mina , kellele ta otsa vaatas , otse silma sisse , endal nägu tundmatuseni moondunud , vihast , valust , kättemaksuhimust ... </s> <s> Käed ette sirutatud , sõrmed konksus nagu röövlinnu küünised . </s> <s> Ta ei jooksnud , ta lihtsalt tuli . </s> <s> Ogara hooga hüppasin üle oja ning jooksnud veel paar sammu , komistasin ühe juure taha ja lendasin pikali . </s> </p>
<p> <s> Lamasin , nägu mudas , julgemata liigutadagi . </s> <s> Midagi ei juhtunud . </s> <s> Võtsin end kokku ning kergitasin pead . </s> <s> Ikka ei juhtunud midagi . </s> <s> Julgesin heita pilgu selja taha . </s> <s> Seal ta oli ! </s> <s> Lähedal ... </s> <s> Otse sealsamas üle oja . </s> <s> Millegipärast ei hüpanud ta üle : ta lähenes ojale ning põrkus siis uuesti tagasi , nägu nutukrambis nagu lapsel , kellele on liiga tehtud . </s> <s> Nähes mind tõusvat , sisistas ta tigedalt ning püüdis veelkord minu poole küünitada . </s> <s> Voolav vesi peatas ta aga jälle ning jubeda karjatusega , mis katkes poole pealt , nagu oleks liiv selle lämmatanud , haihtus ta öösse . </s> </p>
<p> <s> Tuikusin metsa nagu joobnu , minnes edasi sihitult nagu nõdrameelne . </s> <s> Ometi ei võtnud kaua , kuni jõudsin suure maanteeni välja . </s> <s> Keegi ei tahtnud mind peale võtta , üleni porine ning metsik , nagu ma olin . </s> <s> Lõpuks lubas üks veoautojuht mul kasti hüpata ning olin sellegi eest talle südamest tänulik . </s> <s> Istusin kaubakottide vahel ja mõtlesin tollest kummalisest hullusest , mis mind oli tabanud . </s> <s> Unenägu , mis nii ootamatult ärkvel olles edasi kestis ... </s> </p>
<p> <s> Ühel hetkel , kui jalad kurvis tugevamalt vastu põrandat surusin , häiris mind taas üks väike kivike saapa sees — olin seda juba metsas tuikudes tundnud , suutmata siis eriti hoolida . </s> <s> Tirisin saapa jalast ja püüdsin kivi välja raputada . </s> <s> Hetke pärast kukkuski ta säärest krobinal autokasti põrandale . </s> <s> See polnudki kivike . </s> <s> See oli õige pisike autoklaasi kild . </s> </p></div1>
    </body>
  </text>
</TEI>
</teiCorpus>
</teiCorpus>
