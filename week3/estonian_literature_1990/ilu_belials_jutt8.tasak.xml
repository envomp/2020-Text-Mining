<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Viimane ülesanne </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Viimane ülesanne </head>
<p> <bibl> <author> <s> Veiko Belials </s> </author> </bibl> </p>
<p> <s> " Daamid ja härrad . </s> </p>
<p> <s> Pöördun järgmise palve/ettepanekuga . </s> <s> Tuli kange tahtmine kirjutada mõni paroodia ja ühe saingi valmis ( Berg ) . </s> <s> Ja läks mõte vähe suurema projekti peale . </s> <s> Nii et kõigepealt tahaks paroodiate subjektide käest nõusolekut paluda , et ega kellelgi midagi vastu pole . </s> <s> Olen mõelnud nii , et on raam ( Belialsi/Simpsoni Existerion ) , mille sisse paigutuksid lühemad lood ( 1-2 lk ) . </s> <s> Ja kavatsengi parodeerida Orlaud , Veskimeest , Caini , Bergi . </s> <s> Aga mure on veel selles , et äkki viitsiks keegi ka Hargalt parodeerida , et siis saaks need asjad kokku kleepida . </s> <s> " </s> </p>
<p> <s> Nii kirjutas Indrek Hargla 24. mail . </s> <s> Ja sellest kirjast ajendatuna sündis järgmine lugu , mis loodetavasti sisaldub selles Indreku suuremas projektis , nagu ka lugu , mille ma Indreku eelnevale palvele vastu tulles Grpowski kohta kirjutasin . </s> </p>
<p> <s> " Peatus ! " kamandas Willard , WSA turvateenistuse erirühma juht , väsinult . </s> <s> " Jacks , Ricardo , hoidke ümbrusel silm peal . </s> <s> " </s> </p>
<p> <s> Mehed noogutasid vaikides ja kadusid hääletult rohekasse hämarusse , teised toetasid end kergendustundega väänlevate tüvede vastu , pühkisid higi ja üritasid puhata . </s> <s> Nad sumpasid teist päeva selles neetud mülkas , mis meenutas mangroovisood , ning maskeerimismaalinguid , mis nad eelmisel hommikul näole olid kandnud , polnud enam tarvis /mdash ; nad olid niikuinii pealaest jalatallani sopaga koos . </s> </p>
<p> <s> " Kuule , pealik , mida või keda me seekord otsime ? " päris Olafsen , viikingikasvu norralane , tülpinult . </s> </p>
<p> <s> Willard õngitses pluusitaskust filtrita Cameli ja klõpsas vanamoodsa bensiinitulemasinaga põlema . </s> </p>
<p> <s> " Pole aimugi , " raputas ta suitsu pahvides pead . </s> <s> " Ei peetud vajalikuks seletada . </s> <s> Ainus , mida ma tean , on see , et mingi eksperiment on jälle kontrolli alt väljunud ja et me peame silmad lahti hoidma . </s> <s> Kõrgem salastatuse aste . </s> <s> Kõrgem ohu aste . </s> <s> Ja kõrgem tasustamise aste . </s> <s> " </s> </p>
<p> <s> " Hobusepask ! " pomises Olafsen . </s> </p>
<p> <s> Planter ja Davidson vahetasid murelikke pilke . </s> <s> Nemad , nagu ka poolakas Pozniewsky , keda kõik Pan'iks kutsusid , kõhetu korealane Li-jen ja Switsky , kelle rahvust keegi ära ei osanud arvata , olid rühmas uued . </s> <s> " Rohelised " , nagu Dutch rahulolevalt märkis . </s> </p>
<p> <s> Jacks ilmus välja nagu lummutis . </s> <s> Willard ei suutnud ikka veel lõpuni harjuda indiaaniküti verd kaaslase hääletu oleku ja erakordse ohutajuga , mis tegi ta piiluri ja valvurina asendamatuks . </s> </p>
<p> <s> Willard kustutas suitsu ja vaatas Jacksile küsivalt otsa . </s> </p>
<p> <s> Too raputas tummalt pead , nii et kotkasulg ta juustes pendeldama hakkas . </s> </p>
<p> <s> " Ei meeldi see kõik mulle , seeru , " lausus ta sosinal , kasutades Willardi kunagist , sõjaväeaegset , auastet . </s> <s> " Kuula ! </s> <s> Kuuled sa midagi ? </s> <s> Vaata ringi ! </s> <s> Näed sa midagi ? </s> <s> Ei meeldi mulle see hääletu ja liikumatu maailm ! " </s> </p>
<p> <s> Willard vaatas ringi . </s> <s> Seda , et soos oli vaikne , oli ta juba ammu märganud . </s> <s> Nüüd pani ta aga tähele , et vaikus oli tõepoolest kõikehaarav . </s> <s> Ei ühtegi heli peale nende , mis mehed tekitasid . </s> <s> Ja ka need sumbusid kohe . </s> <s> Ja mis veelgi kummalisem /mdash ; kogu maastik oli liikumatu . </s> <s> Päikese viltused kiired , mis läbi puude võrade soo liikumatut pinda valgustama küündisid , seisid paigal . </s> <s> Ei värelust , ei võbinat . </s> <s> Ükski oks , ükski leht ei liikunud . </s> <s> Ja ka kiired ise ... </s> <s> Päeva edenedes oleksid need pidanud suunda muutma . </s> <s> Ja langemisnurka ... </s> </p>
<p> <s> Willard nipsas koni minema ja jälgis selle lendu . </s> <s> See kukkus mustavasse vette ja kadus . </s> <s> Hääletult . </s> <s> JA RINGE JÄTMATA ! </s> </p>
<p> <s> " Raisk ! " vandus ta ja haaras oma 9-millimeetrise Star Z-84 tüüpi püstolkuulipilduja . </s> <s> Mehed vabastasid tema eeskujul oma MAC-id kaitseriividest ja koondusid ringi . </s> </p>
<p> <s> " Mis me teeme , Will , " päsis Olafsen sosinal . </s> </p>
<p> <s> " Me peame sellest neetud soost välja pääsema . </s> <s> Jacks , sina juhid . </s> <s> Kus Ricardo on ? " </s> </p>
<p> <s> " Patrullib , " vastas Jacks ja huikas vaikselt . </s> <s> Hääl sumbus kohe , kuid ilmselt oli mehhiklane seda siiski kuulnud , sest ta ilmus kohale , automaat laskevalmis . </s> </p>
<p> <s> " Olaf /mdash ; sina katad Ricardoga tagalat . </s> <s> " Rohelised " keskele . </s> <s> Ja sina , Dutch , hoia neil silma peal . </s> <s> Igaks juhuks . </s> <s> " </s> </p>
<p> <s> Dutchi kirikuõpetaja-ilme väändus hapukasse grimassi . </s> </p>
<p> <s> " Lähme , lasteaed ! " pomises ta löödult . </s> </p>
<p> <s> Nad sumpasid minema ja nende sammud ei tekitanud soo liikumatusse pinda vähimatki lainetust . *** </s> </p>
<p> <s> Põrgu läks lahti pisut pärast lõunat . </s> <s> Willard oli just harjumuse sunnil pilgu päikese poole tõstnud , et kellaaega ja asukohta määrata ( see oli kiirem ja mugavam moodus , kui kella ja kompassiga jamamine ) , kui tardunud valgusvihkude nägemine talle nende olukorda meenutas . </s> <s> Ta vandus vaikselt ja samal hetkel lülitati päike nagu suur lamp välja . </s> <s> Korrapealt valitses ümberringi pilkane pimedus . </s> </p>
<p> <s> " Öise nägemise seadeldised ! " kamandas ta sekundikski enesevalitsust kaotamata ja tõmbas elektroonikat täispikitud optika ette . </s> <s> Soe vesi läikis läbi seadeldise rohekalt , puud moondusid mustavateks varjudeks . </s> <s> Mehed jätkasid Jacksi juhtimisel teed , kui Davidson ootamatult mülkasse sattus . </s> <s> Olafsen oli esimene , kes teda välja tõmmates mõistis , et midagi on valesti . </s> </p>
<p> <s> " Will , jalad ! " hüüatas ta äkki hoiatavalt . </s> </p>
<p> <s> Willard pööras pilgu allapoole . </s> <s> Esimene asi , mida ta märkas , oli halvenenud nähtavus . </s> <s> Esimese hooga mõtles ta , et seadeldise toide jupsib , kuid taipas siis . </s> <s> Ta oli juba mõnda aega tundnud , et jalgu liigutada on üha raskem . </s> <s> Esialgu oli ta selle mülka arvele kirjutanud ja muretsenud vaid , et keegi teine peale Davidsoni sisse ei vajuks . </s> <s> Nüüd äkki taipas ta , mis tegelikult teoksil on . </s> <s> Soo jahtus . </s> <s> Ja kiiresti . </s> </p>
<p> <s> " Soo hangub ! " röögatas ta . </s> <s> " Jalad käima , kui te kinni ei taha jääda ! " </s> </p>
<p> <s> Mehed sikutasid jalad üha tahenevast pinnasest välja ja tammusid nagu kari pühvleid . </s> <s> See oleks olnud naljakas . </s> <s> Aga ei olnud . </s> <s> Jalgu välja sikutada oli üha raskem , aga kui tekkis esimene kirmetis , läks kergemaks . </s> <s> Nad ei vajunud enam kohe läbi ning pikapeale õnnestus neil esialgu veel haprale pinnale püsima jääda . </s> <s> Vaid Li-jen oli ühte jalga pidi kergelt kinni jäänud . </s> <s> Ja loomulikult Davidson , kelle nad selle müttamise käigus olid unustanud . </s> <s> Davidson istus vööst saadik sees ja ainus hea asi oli see , et ta enam ei vajunud . </s> <s> Aga teda ei saanud ka välja tõmmata . </s> </p>
<p> <s> Willard lükkas kasutuks muutunud öise nägemise seadeldise otsmikule ja süütas sellesse monteeritud tillukese prožektori . </s> <s> Sile must pind jalge all meenutas asfalti . </s> <s> Ta põrutas paar korda prooviks jalaga ja noogutas siis . </s> </p>
<p> <s> " Labidad ! " kamandas ta . </s> <s> " Kang oleks parem , kuid seda meil pole . </s> <s> " </s> </p>
<p> <s> Veel mõned prožektorid süttisid ning Switsky ja Pan , kes olid varustuse hulgast kokkupandavad sapöörilabidad välja otsinud , asusid Davidsoni lahti päästma . </s> <s> Pinnas oli rabe ja murdus kergesti ning näis juba , et Davidsoniga rohkem probleeme ei teki . </s> <s> Nad eksisid . </s> <s> Dutch oli just käe sirutanud , et Davidson välja tõmmata , kui too äkki nagu šampusepudeli kork avardatud august välja lendas . </s> <s> Tema järel purskus august välja simipimestava valguse voog , mis Dutchi sõrmeotsad minema viis ja Li-jeni , kellel ainsana öise nägemise seadeldis veel ees oli , pimedaks tegi . </s> <s> Ka teistel tulitasid silmad veel pikalt pärast seda , kui valgussammas juba kadunud oli ja nägemine taastus . </s> </p>
<p> <s> " Kas sa nägid sama , mida minagi ? " sosistas Olafsen , kes oli Willardile külje alla nihkunud . </s> </p>
<p> <s> Willard noogutas süngelt . </s> <s> Ta oli arvanud , et nägemine teda petab , liialt jube oli vaatepilt , mis talle enne pimestumist valgussambas avanes . </s> <s> Davidson tõmbles hääletult karjudes valgusvoos ja teda oleks nagu läbi valgustatud /mdash ; keha oli kadunud ning skelett paistis . </s> <s> Siis nägemine kadus ja see säästis teda edasisest . </s> </p>
<p> <s> Olafsen osutas silmadega jalge ette . </s> <s> Willard vaatas ja nägi paari konti , siledat , otsekui poleeritut . </s> </p>
<p> <s> " Pask , " pomises ta Olafseni lemmikväljendit laenates ning taipas alles siis , et näeb ilma öise nägemise seadeldiseta . </s> <s> Päikest polnud endiselt , kuid puutüved olid hakanud kergelt helendama . </s> <s> Sellest piisas , et ümbrust eristada . </s> </p>
<p> <s> " Läksime ! " hüüatas ta . </s> <s> " Eluga ! " </s> </p>
<p> <s> Mehed hakkasid sõnagi lausumata liikuma . </s> <s> Tahkunud soo oli sile nagu asfaltplats ja peagi lasid kõik kerget sörki , isegi Li-jen . </s> <s> Soo kõmas , nagu jookseksid nad suurel trummil ja see kõmin kasvas . </s> <s> Maapind jalge all hakkas sammude rütmis võnkuma ja enne kui Willard mehi hoiatada jõudis , hakkas see pragunema . </s> <s> Kiiresti laienedes ning lõhanguid ja kuristikke moodustades jooksid praod raginal laiali . </s> <s> Willard , kes kartis , et pragudest ilmub taas see seletamatu ja tappev valgus , hingas kergendatult /mdash ; praod olid küll ohtlikud ja ähvardasid neid üksteisest eraldada , kuid mingit valgust sealt enam ei paistnud . </s> </p>
<p> <s> Pani karjatus sundis Willardi ümber pöörduma . </s> <s> Poolakas oli hetkeks seisma jäänud , et ohutumat suunda valida , kui pragu otse ta jalge all avanes . </s> <s> Willard jõudis veel näha ta kätt , mis serva külge üritas klammerduda , siis kadus seegi . </s> <s> Ta hüppas lähemale ja kummardus üle ääre vaatama , kuid põrkus siis pööritust tundes tagasi . </s> <s> Hetkeks tundus talle , et ta on hulluks läinud , nii võimatu näis pilt , mis silmadele avanes . </s> <s> Kuristikust ta jalge all paistis sügavmust lõpmatus , mis oli tähti täis . </s> <s> Kõle kosmiline tühjus näis kutsuvat ning Willard taganes pikkamisi , näidates kaaslastele , et nood eemale hoiaksid . </s> </p>
<p> <s> Alles kümnekonna sammu kaugusel andis tühjuse tõmme niipalju järele , et Willard sai end ümber pöörata . </s> <s> Olafseni küsiva pilgu peale raputas ta vaid pead ja norralane ei hakanud rohkem pärima . </s> <s> Willard lasi pilgul hindavalt ringi käia . </s> <s> Pragunemine oli lõppenud ja väike salk seisis otsekui keset hiiglaslikku ämblikuvõrku , mis neil tee igas suunas ära lõikas . </s> <s> Siiski ... mitte igas suunas . </s> <s> Lõuna pool avanes kitsuke läbikäik.Willard krimpsutas nägu . </s> <s> Talle ei meeldinud , kui talle midagi peale sunniti . </s> <s> Nüüd ei olnud neil aga valikut ja ainus tee võis tähendada lõksu . </s> <s> Ta ohkas ja viipas käega . </s> <s> Mehed läksid liikvele . *** </s> </p>
<p> <s> See oli lõks . </s> <s> Rada lõppes ovaalse platsiga , millel hiiglaslikele puudele sarnanevad sambad pööristena ringi kihutasid . </s> <s> Rada nende selja taga hakkas pragunema , sundides neid aina edasi , vastu nendele hullunud titaanlikele vurridele . </s> <s> Nagu vari , vilksatas Willardi teadvuses korraks midagi tuttavlikku , kuid tal polnud aega järele mõelda , mis see oli . </s> <s> Üks sammastest sööstis otse Li-jeni poole ja korealane , kelle nägemine ikka veel polnud taastunud , pööras end välkkiirelt ümber , laskus ühele põlvele ning tõstis raketiheitja . </s> </p>
<p> <s> " Ei ! " hüüatas Willard , kuid oli juba hilja . </s> <s> Ta oli alati imetlenud korealase võitluskunstidega treenitud meeli ja reaktsioonikiirust . </s> <s> Mürsk tabas samba alumist kolmandikku ja lõi sinna suure , siledate servadega augu . </s> <s> Korraga näis , nagu oleks tohutu tolmuimeja tööle lülitatud . </s> <s> Kord ühte ülesannet täites oli lennuk , millega Willard lendas , tabamuse saanud ja väljas valitseva alarõhu tõttu olid nad kurja vaeva näinud , et neid lennukist koos asjadega välja ei imetaks . </s> <s> Nüüd juhtus midagi samalaadset . </s> <s> Li-jen , kes oli sambale kõige lähemal , karjatas , kui õhuvool ta kaasa viis ja samba sisse vedas . </s> <s> Siis kärgatas plahvatus , sammas paiskus kildudeks ning jalge all olev kummaline pind sulas ainsa hetkega . </s> <s> Sambad tardusid puudeks ja Willardi rühm leidis end seismas põlvist saadik tuttavas soos . </s> </p>
<p> <s> Eespool hakkas maapind tõusma ning Willard juhtis mehed puudega kaetud künkale . </s> <s> Jacks ja Ricardo vaatsid koha üle ja noogutasid /mdash ; plats oli puhas . </s> </p>
<p> <s> " Puhkus ! " kamandas Willard . </s> <s> " Öö veedame siin . </s> <s> Homme liigume edasi . </s> <s> Olafsen /mdash ; valvad teisena , minu järel . </s> <s> Siis Jacks , Dutch , Ricardo , Switsky . </s> <s> Ja nüüd vaikust /mdash ; ma tahan mõelda ! " </s> </p>
<p> <s> Ükski leht ei liikunud , kui tohutu vari künka kohale kerkis . </s> <s> Näha polnud midagi , vaid õhk väreles vaevumärgatavalt ning tähed paistsid veidi tuhmimalt seal , kus varju heitev keha oleks pidanud asuma . </s> <s> See seisis hetke puude kohal ja prantsatas siis alla nii et ümbrus rappus . </s> <s> Künka harjale tekkis ruudukujuline jälg , kus maapind oli jala sügavuselt sisse pressitud . </s> <s> Näha polnud endiselt midagi ja ainult õhk väreles seal , kus oli olnud laager . *** </s> </p>
<p> <s> Lew.R. </s> <s> Berg pani punkti ja luges jutu üle . </s> <s> Willardi sari oli ennast juba ammendanud ja oli paras aeg asi ära lõpetada . </s> <s> Lõpetada nii , et Willard ei saakski aru , millega ta seekord kokku puutus , lõpetada müstiliselt ja saladuslikult . </s> <s> Berg noogutas rahulolevalt ja kirjutas pealkirja : " Viimane ülesanne " . </s> <s> Siis kustutas ta tule . *** </s> </p>
<p> <s> Willard lükkas lehed kõrvale ja piilus ettevaatlikult välja . </s> <s> Kõik oli vaikne , ainult õhk väreles vaevumärgatavalt seal , kus nad laagris olid olnud . </s> <s> Ta lasi lehtedel tagasi langeda ja roomas meeste juurde . </s> </p>
<p> <s> " Te nägite , mis juhtus , " sõnas ta sosinal . </s> <s> " Mul oli õigus . </s> <s> Ma tean , kus me oleme ja mis teoksil on . </s> <s> See pidi olema meie viimane ülesanne ja ma tean täpselt , kes siin kontrolli alt on väljunud . </s> <s> " </s> </p>
<p> <s> Jah , tal oli tekkinud kahtlus kohe , kui ta nägi sambaid . </s> <s> Midagi oli neis tuttavlikku , kuid alles siis , kui nad olid laagrisse jäänud ja tal oli aega selle peale mõelda , meenus talle , miks . </s> <s> Ta oli midagi sellist lugenud . </s> <s> Berg , meenus talle . </s> <s> Lew . </s> <s> R. Berg . </s> <s> Ja halba aimates oli ta mehed laagrist välja viinud . </s> <s> Viinud vaikselt , märkamatult , vähimagi krõbinata . </s> <s> Ja tal oli õigus olnud . </s> </p>
<p> <s> " On üks mees , kes kirjutab jutte /mdash ; Berg . </s> <s> Me oleme tema loodud maailmas , tema fantaasias . </s> <s> " </s> </p>
<p> <s> " Mis , see on siis mingi tindisolkija unenägu või ? " vahutas Olfsen . </s> <s> " Hobusepask ! " </s> </p>
<p> <s> " Tss ! " sisistas Willard ja noogutas . </s> <s> " See ongi see " eksperiment " , mis kontrolli alt väljus . </s> <s> " </s> </p>
<p> <s> " Mis edasi ? " päris Dutch asjalikult . </s> </p>
<p> <s> " Töö ootab , " mühatas Olafsen . </s> <s> " Ülesanne on ju veel täitmata . </s> <s> " </s> </p>
<p> <s> " Viimane ülesanne , " noogutas Willard . </s> <s> " Aga mitte sel põhjusel , mis tema arvates . </s> <s> " </s> </p>
<p> <s> Ta tõmbas kuuli rauda ning muigas süngelt . </s> </p>
<p> <s> " Lähme vaatame , mis puust see Berg õige ise tehtud on ! " </s> </p></div1>
    </body>
  </text>
</TEI>
</teiCorpus>
</teiCorpus>
