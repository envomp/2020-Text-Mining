<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Taadeldus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Taadeldus </head>
<p> <s> Ma saabusin õhtul loengutest koju Annelinna ja märkasin oma imestuseks , et Ults ( tüüp , kellega ma Suhtlen ) passis viiekordse paneelmaja ees , kus ma ühelt abielupaarilt tuba üürisin . </s> <s> Minu imestus oli eriti ehe seetõttu , et tavaliselt eksis Ults Annelinna kivihoonete rägastikku ära ning leidmata teed minu maja juurde ( millest ta võis olnud vabalt neli korda mööda käinud , seda ära tundmata ) , töllerdas niikaua ringi , kuni leidis mõne taksofoni ja helistas mulle , kirjeldas ümbrust ning palus end üles korjata . </s> </p>
<p> <s> " Ahhaa , " hüüatas Ults tervituseks , ise kõrvuni sui irvitades . </s> <s> Ma ei ole kunagi aru saanud , mille üle ta niiviisi pidevalt rõõmustab , kogu aeg on tal nägu nagu moosiga koos . </s> <s> " Ots ringi ja siva linna tagasi , " kilkas ta ning haaranud mul küünarnukist , kukkus tuldud teed tagasi lohistama . </s> </p>
<p> <s> " Noh , mis nüüd ? " keerasin malbelt , aga otsustavalt end tema kaenlast vabaks ja jäin kõigi Ultsi pingutuste kiuste seisma . </s> </p>
<p> <s> " " Illusioonis " on jube hea film , " seletas Ults . </s> <s> " Kui me kibekähku ei tee , siis ei jõua ! " </s> </p>
<p> <s> " Rumal , " naersin ta entusiastlikku tormakust , " lase ma viin asjad tuppa ära , nii kiire nüüd ka ei ole . " </s> </p>
<p> <s> " On , on , tavai ma võin su kola ise tassida , kui tahad . " </s> </p>
<p> <s> Pidin pikali kukkuma . </s> <s> Tema , kes kõik , mis tasku ei mahtunud üritas esimesel võimalusel kuhugi sokutada , pidades seda liigseks , pakkus nüüd niisugust teenust . </s> </p>
<p> <s> " Mis sa rahmeldad , ma elan ju siinsamas esimesel korrusel . " </s> </p>
<p> <s> Ults oli silmnähtavalt millegipärast pabinas , tema irvitus oli asendunud isevärki viril-äreva naeratusevarjuga . </s> <s> Kaastundlikult talle otsa vaadanud , pöörasin ringi ja läksin uksest sisse . </s> <s> On tal alles tuli takus , imestasin endamisi . </s> <s> Mis teha , mis teha . </s> </p>
<p> <s> Korter iseenesest oli pime , ainult köögist paistis läbi klaasukse küünlaleegi vilkumist . </s> <s> Panin koridoris tule põlema.Tegusalt trügis Ults minu järel uksest sisse . </s> <s> " Tempo , tempo , " närvitses ta . </s> <s> " Sips sisse , sips välja ja plagama . " </s> </p>
<p> <s> " Miks nad küünalt põletavad , " imestasin . </s> </p>
<p> <s> " Üks küünlajupp siia-sinna , põletagu minupärast või maja maha , " pomises Ults ja trügis mind toa poole . </s> </p>
<p> <s> " Jäta järgi , " vaatasin talle solvunult otsa . </s> <s> Tavaliselt ta nii ülemäära tormakas ei olnud . </s> <s> Otse vastupidi , tema motoks oli — " Iga asi oma optimaalsel ajal või veidi-veidi hiljem . " </s> </p>
<p> <s> " Las ma ütlen vähemalt teregi ! " </s> <s> Lükkasin köögiukse lahti ja klõbisin laetule põlema . </s> <s> Juhtub . </s> </p>
<p> <s> Röötskil laua peal lamas korteriperemehe ilma peata keha . </s> <s> Käed kallistavalt ümber kaelast purskunud vereloigu . </s> <s> Köök tillukesi liha- ja luutükke täis . </s> </p>
<p> <s> Pöördusin . </s> <s> Ults vedas näole naeratusegrimassi ja laiutas vabandavalt käsi . </s> <s> " Kogemata , " selgitas ta takerduval häälel . </s> <s> Mind läbis imelik vabin . </s> <s> See ei lakanud . </s> <s> Hais . </s> <s> Ettevaatlikult talutas Ults mu vist välja . </s> <s> Vist välja . </s> <s> Tuled jäid põlema . </s> </p>
<p> <s> " Lähme Widgeti juurde , " ütlesin . </s> <s> Widget oli kursaõde , kes elas siinsamas Annelinnas . </s> <s> Tee peal üritas Ults mulle asja selgitada . </s> </p>
<p> <s> Vaata , ütles ta : </s> </p>
<p> <s> Sa tead , et ma tegelen väikest viisi kübermentaalmehaanikaga . </s> <s> See on teooria , mis väidab , et inimvaim on tehislikku päritolu . </s> <s> Mittemateriaalsel tasandil kokku pandud kübermehhanism , tehisintellekt . </s> <s> Maniakkide Tänav , selle ala esimene teoreetik , mainis mentaalmehaanikat oma teoses " Õpetus surnutest " , kuid seda väga pealiskaudselt ja põgusalt , sest tema peamine huvi oli suunatud Kehade , ehk nagu ta väitis — Pärisinimeste vastu . </s> <s> Need on inimesed , kes on surnud , ehk kui tsiteerida Man.T- i ennast : " Tehislikult neisse kehadesse monteeritud kübermehhanismidest vabanenud organismid , mis ajapikku vapustustest vabanedes hakkavad taas oma elu elama , pöördudes tagasi oma loomulikku keskkonda . " </s> <s> Tema oli nekrosotsioloog — praktik surnute elu-olu ja teoreetik mentaalmehaanika alal . </s> <s> Mina aga tõestasin tema teooriad praktikas . </s> </p>
<p> <s> Ebamateriaalsus , milles need mentaalraalid töötavad , asub üsna ligidal helivönkesagedusele , ainult mõni nõks neist edasi . </s> <s> Mul õnnestus konstrueerida Pill , aparaat , millega end võnkesse viia ja transportida oma energeetilise , biovälja Mina ebamatti ( ebamateriaalsusse ) . </s> <s> Ka vastupidi on võimalik , transportida see tehisintellekt matti ( materiaalsusse ) . </s> <s> Ükskõik siis , kas koos bioMinaga või ilma . </s> <s> A sellega on veel probleeme — materiaalsuses kärssab see mõne sekundiga läbi ja muutub mingiks känkraks . </s> <s> Juhtub . </s> </p>
<p> <s> " Mis see siia puutub ? " küsisin . </s> </p>
<p> <s> Vaata : </s> </p>
<p> <s> Ma tulin sind kinno meelitama , aga kuna sa polnud veel tulnud , siis kutsus korteriperemees mind sellest hoolimata sisse , juttu puhuma . </s> <s> Noh , ma panin tähele , et tema mentaalraalil on viirus sees , vennike ajas segast ja üldse ... </s> </p>
<p> <s> " Jah , " nõustusin . </s> <s> " Ta on paberitega . " </s> </p>
<p> <s> " Mis paberitega ? " ei taibanud Ults kohe . </s> </p>
<p> <s> " Nendega mis tõendavad , et tal kruvid logisevad . " </s> <s> Juhtub , eks ole . </s> </p>
<p> <s> " Noh , kuna ma olen viimasel ajal mentaalraalide ehituse tundmaõppimisel teatud edusamme teinud ( need erinevad meie omadest roppu moodi , mingit metalli ja mikroskeemijama seal ei ole ) , siis mõtlesin , et võiks vennikest vähe taadelda . " </s> </p>
<p> <s> " Seletasin sellile , et oskan vaime välja kutsuda ning lasin tal atmosfääri ja tõepärasuse huvides küünla tuua ja tule ära kustutada . </s> <s> Kraamisin oma kola välja ja aidaa — ebamatti . " </s> </p>
<p> <s> " Seal see oligi — vennikese mentaalküberneetika . </s> <s> Surkisin selle kallal vähe ja paistis , et lõi nagu paremaks . </s> <s> Kui matti tagasi võnkusin oli tüübil pea sodiks lennanud . </s> <s> Midagi oli nässu läinud . " </s> </p>
<p> <s> Juhtub . </s> </p>
<p> <s> Juhtub . </s> </p>
<p> <s> Jah . </s> <s> Vaatamata mitte sugugi nii väga hilisele kellaajale oli Widget jõudnud ennast juba öösärki mähkida ning voodisse telekat vaatama pugeda . </s> <s> Kohale jõudes olin peast üsna segane . </s> <s> Ultsi jutt . </s> <s> See vaatepilt . </s> <s> Oimetuna vajusin voodile . </s> <s> Ults ja Widget seletasid midagi omavahel . </s> </p>
<p> <s> Avasin hilju köögiukse ja panin tule põlema . </s> <s> Valgus hiilis aeglaselt üle pimeda ruumi . </s> <s> Põrand , kapp , tool , laud , käed , veri , kaelakönt , röötsakil keha . </s> <s> Tule jumal appi . </s> <s> SEL MEHEL PUUDUS JU PEA . </s> <s> Küünal , aken . </s> </p>
<p> <s> Ajasin end voodist liikuma ning Ultsist välja tegemata lõin köögiukse pärani . </s> <s> Kriiskavas elektrivalguses mädanes laua taga keskealise mehe karmide näojoontega laip . </s> <s> Ta kiilas pea läikis laepirnile vastu . </s> <s> Samas see plahvatas . </s> <s> Ta kiilas pea läikis laepirnile vastu . </s> <s> Samas see plahvatas . </s> <s> Samas see plahvatas . </s> </p>
<p> <s> " Mine helista kiirabisse , " käsutas Widget . </s> <s> Tal olid pikad , ööseks lahtikammitud juuksed , mis ulatusid vööni . </s> <s> Tema toanaabrit , kellega ta korterit jagas ei olnud täna siin . </s> <s> Siin olid täna Ults ja sügavas shokis tüdruk kellega too Suhtles , mina . </s> <s> Köök oli liha ja luukilde täis . </s> <s> Liha ja luukilde täis . </s> <s> Tikitud . </s> </p>
<p> <s> Ults kablutas koridori , telefoni man . </s> <s> Ta ei võtnud toru , ta mõtles , kahtles . </s> <s> " Kiirabi jõuab siia ei tea kuna . </s> <s> Kui ta üldse jõuab " . </s> <s> Kõhkles . </s> <s> Kraamis oma kola taskutest välja ja viis end võnkesse . </s> <s> Ebamatis oli nähtavus üsna kesine , ent Widgeti ja tüdruku intellektiraalid paistsid ära . </s> <s> Ka mõnede ligemate naaberkorterite asukate omad . </s> <s> Ults sõudis tüdruku omani . </s> <s> Üldiselt olid ebamatis kõik raalid ühesugused . </s> <s> Ta surkis tüdruku kanalites . </s> <s> Tunnetuskeskus ? </s> <s> Kartes midagi vussi keerata , näperdas Ults ettvaatlikult ja võimalikult vähe . </s> </p>
<p> <s> Ta liikus tagasi keha man ja võnkus matti . </s> <s> Tuppa astudes tõmbles Widget pahupidipöörat silmadega põrandal ja ajas krampis suust verist ila välja . </s> <s> Ults oli intellektiraalid sassi ajanud . </s> </p>
<p> <s> Juhtub . </s> </p>
<p> <s> Tüdruk lebas päranisilmi liikumatult voodis . </s> <s> Ta avas köögiukse . </s> <s> Korteriperemees tervitas teda , andis kätt ja prahvatas sodiks . </s> <s> Alles jäi vaid käsi . </s> <s> Haises . </s> <s> Alles jäi vaid käsi . </s> </p>
<p> <s> Ults seisis teovõimetuna lävel . </s> <s> Nüüd oli juba hilja arste kutsuda . </s> <s> Widgeti puhul oli viga juba otsaga ebamatis . </s> <s> Arstid siin ei aita . </s> <s> Widgeti tõmblev ja visklev keha peksles valusasti vastu Ultsi sääri . </s> <s> Juhtub . </s> </p>
<p> <s> Tüdruk avas köögiukse . </s> <s> Köök haises . </s> <s> Keha laual higistas verd . </s> <s> Ja plahvatas . </s> <s> Ja plahvatas . </s> </p>
<p> <s> Ults astus Widgetist eemale koridori oma kola juurde ja püüdis mõelda , rahulikult . </s> <s> Ta ei osanud neid terveks häkkida . </s> <s> Selleks ei tundnud ta seda värki veel pisavalt hästi . </s> <s> Ta viis end võnkesse . </s> <s> Tüdruku intellektiraal pildus juppe küljest ära . </s> <s> Paistis , et tema vaimne seisund hakkas jõudma viimse piirini . </s> <s> Ults seiras tema kanaleid . </s> <s> Võtnud ettevaatlikult ühe raalilt lennanud teravama jupi , suskas Ults vahedama otsa tüdruku mõnukeskusesse . </s> <s> Raal vappus veel paar korda ja jäi siis ühtlaselt vabisema . </s> <s> Widgeti raali kallal ei osanud Ults midagi ette võtta . </s> <s> Teist teravamat nubla ei paistnud ja midgi muud ei julgenud ta torkima hakata . </s> <s> Kõige hullem oli , et ta ei mäletanud , mida ta enne näperdanud oli . </s> <s> Ta naases keha man ja läks võnkesse . </s> </p>
<p> <s> Tagasi matti tulnud , võttis teda vastu jube röökimine . </s> <s> Tüdruk oli end voodil looteasendisse kerinud ja röökis looma kombel . </s> <s> Mõnust . </s> <s> Vastu põrandat ja mööbliesemeid veriseks taotud Widget krambitas veel hullemini . </s> <s> Ühe käe luu paistis murdunud olevat . </s> </p>
<p> <s> Tüdruk avas köögiukse . </s> <s> Mees laua taga tõusis püsti . </s> <s> Ruumi põrand oli liharäbalaid ja vereklompe täis . </s> <s> Mees naeratas , ta pea plahvatas lögana laiali . </s> <s> Tüdruk kriiskas vaatepildi üle ekstaasis . </s> <s> Ekstaasis . </s> </p>
<p> <s> Ultsil vajus kuumalaine selga . </s> <s> Aistmismeel ütles , et tal kõrvade tagant kärssab . </s> <s> Nii tihedalt ebamati vahet võnkumine ei olnud hea . </s> <s> Hea . </s> <s> Jubedad mõnukarjed hakkasid ta kübermehhanismilt juppe rebima . </s> <s> Aistmismeel ütles , et kõrvade tagant kärssab . </s> <s> Kärssab . </s> </p>
<p> <s> Ults viis end võnkesse . </s> <s> Viis end võnkesse . </s> </p>
<p> <s> Ta võttis Widgeti ja tüdruku intellektiraalid ja viis need kehadest eemale . </s> <s> Siis võnkus ta need matti . </s> <s> Hetke pärast naases Ults oma kehha . </s> <s> Koridoris kärssasid kaks kübermehhanismi kängart . </s> </p>
<p> <s> Pärisinimeste sekka , mõtles Ults haigelt . </s> </p>
<p> <s> ... ilma neetud raalita . </s> <s> Ilma raalita . </s> </p></div1>
    </body>
  </text>
</TEI>
</teiCorpus>
</teiCorpus>
