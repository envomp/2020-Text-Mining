<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Jutud </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> Jutud </head>
        <div2 type="alaosa"><head> KISKJA </head>
<p> <s> Käesolev on robustne skits fiktiivsest ühiskonnast — ärgu otsitagu tõepäraseid tegelaskujusid , sündmusi , geograafilisi pidepunkte . </s> <s> Üksikasjalikuma seletuse jääb autor lugejale esialgu võlgu . </s> </p>
<p> <s> Pikisilmi oodatud tööpäeva lõpp oli juba käega katsutav . </s> <s> Endamisi pobisev härra Berghoff Sotsiaalkomisjonist sõitis taksoga koju . </s> <s> Turvameestele saabus öine vahetus ning nad läksid kahe kaupa tagumise sissepääsu ette suitsetama . </s> <s> Tänaval süttisid esimesed laternad , tugev lõunatuul veeretas mööda asfaldit poriseid ajaleheräbalaid , tuues rindelt halbu uudiseid . </s> </p>
<p> <s> " Tule vahi ! " hõikas üks päevase vahetuse turvameestest , tüse rõõsa näoga noormees , kui ma iga veidi aja tagant kella vahtides lõpuks otsustasin , et aeg on nii kaugel , et võib tüütu töövormi seljast visata . </s> </p>
<p> <s> " Mis on ? " </s> </p>
<p> <s> " Mees kepsutab jälle ! " </s> </p>
<p> <s> Varjatud turvakaamera oli püüdnud fookusesse ühe veidriku Veterinaarametist , umbes viiekümneaastase pässi , kes oli kella järgi tegemas juba kolmandat ületundi . </s> <s> Sedapuhku oma lõbuks , astudes tühjas kontoris üksinda tangosamme , kellegi naiskolleegi kõpskingad jalas ning tõenäoliselt sama kolleegi huulepulk näol . </s> </p>
<p> <s> " Vanal on jälle jooksuaeg . " </s> </p>
<p> <s> " Ta saab oma ületundide eest vist seibigi . " </s> </p>
<p> <s> Öise vahetuse turvamehed tulid suitsetamast tagasi ja kukkusid mürinal lagistama . </s> <s> Ma vahetasin riided ning sukeldudes linna valitsevasse ootusrahutusse , otsustasin jala koju minna . </s> </p>
<p> <s> Taevas lainetas pilvedest justkui mullast välja kaevatud surnulina , mis kubiseb rahutult sahkerdavatest vakladest . </s> <s> Inimesed tundusid süngemad kui tavaliselt , jagades ilmselt looduse alistunud otsust surma minna . </s> <s> Hääled olid linnas taganenud sõidukite müra ja aeg-ajalt tänavatele ilmuva sõjatehnika , mille moodustasid viis tanki , kolina ees . </s> <s> Kõikjal võis näha rohelist kaitseväelaste vormi , mis ei sisendanud mingit turvalisust . </s> </p>
<p> <s> Väike rahulik Cesisburg oli muutunud . </s> <s> Ajal , kui kogu Põhjasaart raputasid kindral Callaghani õhujõudude pidevad rünnakud ning lõunast trügis major Waanenburgi välja massiivne dessant , valmistus väike Cesisburg osutama vajadusel viimast vastupanu . </s> </p>
<p> <s> Vaatamata hilisele kellaajale mängisid kaks viieaastast plikatirtsu püstakus kodu . </s> <s> Trepile olid laiali laotatud kõik vajalikud atribuudid : linad , nõud , isad ja emad , nii et ma pidin pingutama , et mitte ajada midagi segamini selles külmal räpasel betoonil pesitsevas väikekodanlikus idüllis . </s> </p>
<p> <s> " Tere , onu . " </s> </p>
<p> <s> " Tere-tere , " pomisesin . </s> <s> Mis idüll see teretuseta on ? </s> </p>
<p> <s> " Onu , töömehed parandasid täna lifti ära . " </s> </p>
<p> <s> " Tubli laps . " </s> </p>
<p> <s> Ma ronisin kiiruga edasi . </s> <s> Lifti kasutasin haruharva , kuigi elasin seitsmendal korrusel . </s> <s> Töölt tulles polnud enam mingit tahtmist sõita selles kitsas klaustrofoobilises urkas teadmatusse — olid seal siis poleeritud peeglid , et oma hirmule silma vaadata , või neid polnud . </s> </p>
<p> <s> Mul oli olemas kõik , mida vajas aus kodanik : sissetulek , eluase , mida hoidis korras ilus ja töökas naine , telefon , telekas ning tige koer , et kaitsta kogu seda träni . </s> <s> Kõik , mis puudu oli , oli minu jaoks kasutu , ka unistused . </s> <s> Oli vaid karm reaalsus . </s> </p>
<p> <s> Hilda , mu abikaasa oli ilmselt poodi läinud ning pliidilt leidsin vaid jahtunud pastaroa , mille ajasin kiiruga soojaks ja sõin piima peale võttes ära . </s> <s> Kõik , mis üle jäi , aga seda polnud palju , kallasin otse laua kõrvale põrandale , mille eest saanuksin Hildalt korraliku sauna . </s> <s> Kuid enne kui ma selle mõttenigi jõudsin , oli Kiskja põranda oma pika haisva koerakeelega juba puhtaks rookinud . </s> </p>
<p> <s> Streikiv magu pumpas kurku kõrvetisi , kui ma telekat vahtides , vist juba tukkudestki , läbivajunud diivanil peesitasin . </s> <s> Hildat polnud ikka veel . </s> <s> Helistanud ta mulle polnud , kuhu ta nii kauaks minna võis , ei osanud ma arvata . </s> </p>
<p> <s> Ma ajasin ennast diivani kräuksatades püsti . </s> <s> Selga lõi terav valu , justkui oleks kräuksatus kostnud mitte ärapiinatud vedrudest , vaid ärakulunud selgroolülidest . </s> </p>
<p> <s> " Kiskja , kus sa oled ? " </s> </p>
<p> <s> Esikus liivasel matil peesitav koer hüppas oma nime kuuldes ning minu sokkide lõhna haistes sedamaid krabinal püsti . </s> </p>
<p> <s> " Kus Hilda on ? " pärisin ta rumalaid , kuid truusid niiskeid silmi vahtides . </s> <s> Kes võinuks arvata , et metsikust koerast saab nii vagura kodulooma . </s> <s> " Kus ema on , ma küsisin , lollakas ? " </s> </p>
<p> <s> Koer vaid lakkus rahutult koonu ning tammus käpalt käpale , üritades tabada minu meeleolu . </s> </p>
<p> <s> Ma otsisin oma väikse korteri veelkord korralikult läbi , kuid Hildat eest ei leidnud . </s> <s> Ei leidnud ma ka ühtegi tema isiklikest asjadest , mis mulle juba üldse ei meeldinud : ei küünelakke , šampoone , kehasalve , rinnahoidjaid ega muud seda naiste pudipadi . </s> </p>
<p> <s> " Kus ta on , mis ? " </s> </p>
<p> <s> Ma istusin köögis , tõmbasin aeglaselt ühe suitsu ning näsisin hajameelselt tüki leiba . </s> <s> Mis siis nüüd , mees ? küsisin . </s> <s> Mis edasi saab ? </s> </p>
<p> <s> Unistusi pole olemas , ma ütlesin . </s> <s> Oli vaid reaalsus ja karm vajadus see tegutsemisega õigesse rööpasse tagasi keerata . </s> <s> Seepärast viskasin kiiruga mantli üll ja astusin üha tihenevasse öhe . </s> </p>
<p> <s> Ma hulkusin mööda järsku vaenulikuks muutunud linna kuni varaste hommikutundideni . </s> <s> Näitasin vihaselt rusikat paar korda signaali lasknud autodele , piilusin üle ukse igasugustesse urgastesse — 24h-poodidesse , ööklubidesse , kahte riiklikku lõbumajja — , vahtisin põlgusega Keskväljakul ööpäevaringselt rindeuudiseid edastavat hiiglaslikku ekraani , mille ees kandis pidevalt valvet üks linna viiest tankist . </s> <s> Cesisburg polnud militaarne linn — mastaap polnud piisav — , viis tanki ja üks lennuk said linna kaitseks soetatud ilmselt üleüldise relvastumise tuultest kaasaviiduna või siis maksumaksja , minu enda , raha ülekülluse tõttu . </s> <s> Viimane oli küll seadustatud kuritegu . </s> <s> Seejuures julgesid nad regulaarselt tõsta joogivee ja paralleelselt ka puhta õhu hinda , ning seda mitte lineaarselt , vaid logaritmiliselt . </s> </p>
<p> <s> Süngeid mõtteid veeretades vantsisin kodu poole tagasi . </s> <s> Paari tunni pärast algab päikesetõus , vahepeal vaikinud linn hakkab toibuma , tänavatele ilmuvad ettevaatlikult urisevad autod , justkui kuutõbised , asuvad koristajad aeglaselt likvideerima öö jooksul kuhjunud prahti , ning uniselt luksuvad kodanikud , silmad rähmased , magu punnis soojast hommikusöögist , ujutavad üle bussid ja metroo . </s> <s> Autodega võivad tööle sõita vaid need , kelle nimed on avaldatud hommikuses ajalehes — reeglina kõrgemad ametnikud , võimukandjad ja rahakäsutajad . </s> <s> Mina nende hulka ei kuulu juba ammu — huvitav , kui roostes mu auto juba on , pole teda ammu silitamas käinud . </s> </p>
<p> <s> Ma ei kahelnudki selles , et koju jõudes ei leia ma eest kedagi peale hirmunult vannituppa peituva koera ja paari tüütu sääse . </s> <s> Ning ometi , kui ma ukse avasin , käratasin : " Hilda ! </s> <s> Naine ! " ega saanud vastus — vaid rõõmsalt vannitoast koonu välja pistnud Kiskja puges sedamaid peitu tagasi — , ei pidanud ma vastu , haarasin seinakapi najal seisva põrandaharja ning läksin rasketes saabastes , nagu olin , koerale vannituppa järele . </s> </p>
<p> <s> Kiskja polnud enam ammu kutsikas , kuid üritas instinktiivse harjumuse kohaselt ikka veel oma hiiglaslikku kogu inisedes vanni alla toppida , mispeale vana roostes malm hädiselt kiunuma kukkus . </s> <s> Ma materdasin kilavat koera seni , kuni harjavars raksatas , ning ägestudes materjaalsest kahjust veel enam , asusin teda röökides jalgadega kolkima . </s> </p>
<p> <s> Järsku panin tähele , et loom on kuidagi kahtlaselt vaguraks jäänud , ning tõmbasin rahunedes sügavalt hinge . </s> <s> Ma värisesin üle kogu keha . </s> <s> Vannile oli lisandunud mitu sügavat mõlki . </s> <s> Ma ei uskunud , et loomale midagi olulist juhtunud on — vana kogenud kiskja , nagu ta oli , oskas ta nii teeselda surnut kui ka panna igat oma kihva maksma . </s> <s> Praegu oli ta tõenäoliselt kõigest vanni alla kinni jäänud ega suutnudki selle pärast liigutada . </s> </p>
<p> <s> " Tule lagedale ! " käratasin vanni alt paistva tagumendi kõrvale kükitades . </s> <s> Hallitavaid kahhelplaate kaunistasid siin-seal suured värsked verelaigud ja hallid karvatuustid . </s> <s> " Tule nüüd , ma pean ennast veel hommikuks välja magama ! " </s> </p>
<p> <s> Ma jändasin tema taguotsaga tükk aega , tigetsedes , sõimeldes ja higistades . </s> <s> Üks käsi on üks käsi , polnud minu viga , et mul neid kahte polnud . </s> <s> Kui ma lõpuks looma välja võlusin , oli tööle minekuni jäänud alla kolme tunni aega , ning ma andsin karvapuntrale automaatselt veel paar vopsu , mispeale simulant vingudes kiiruga jalule kargas . </s> </p>
<p> <s> Möödunud lahing jättis meid mõlemat süngete mõtete ja tunnete nuhelda . </s> <s> Koer lakkus aeg-ajalt niutsudes pimedas esikus haavu , mina tõmbasin valgustatud köögis vaikides suitsu . </s> <s> Minu ees lebas viis artiklit , mille olin välja lõiganud " Cesisburg Eveningist " , mis oskas eriti põhjalikult kirjeldada selliseid juhtumeid . </s> <s> Iga artikkel pärines eri aastast , kuid sisu oli neil sarnane : metsik koer oli tunginud linna ja murdnud inimese või koguni kaks . </s> <s> Pikad kirevad lood , kannatanute elukirjeldused , peresidemed ja see muu praht ning lõpuks ka meditsiinilised andmed . </s> </p>
<p> <s> Jooksuaega Kiskjal praegu polnud — ei kippunud ta üle rõduääre alla ega teinud muid totrusi — , seepärast polnud ma kindel , kas on mõtet hakata teda linna peale ajama . </s> </p>
<p> <s> " Kiskja ! " käratasin . </s> </p>
<p> <s> Koer võpatas ja vaatas altkulmu minu poole . </s> <s> Ma kustutasin suitsu ära , laskmata loomalt silmi , võtsin murdunud harjavarre ning astusin seda ähvardavalt vehkides koera ette . </s> <s> Loom vastas agressiivse urinaga . </s> </p>
<p> <s> " Täpipealt seda ma mõtlesingi , mees . " </s> <s> Ma lükkasin välisukse lahti ning et loom ei saanud aru , mida temalt tahetakse , andsin talle vopsu jalaga tagumikku , mispeale ta kiunudes trepile hüppas . </s> <s> " Lähed otsid Hilda üles . </s> <s> Ilma temata ära tulegi tagasi . " </s> </p>
<p> <s> Ma tõmbasin ukse kinni . </s> <s> Vaatasin kella ja kraaksatasin tusaselt . </s> <s> Unest ei tule täna midagi välja . </s> <s> Keetsin kohvi , tundsin , et kõht on tühi , praadisin muna , võtsin kõrvale kaks õllet ja suitsetasin hommikuni , passides väsinult kella , et mitte tööle hilineda . </s> </p>
<p> <s> Õnneks oli see viimane päev enne nädalavahetust sõidutada ühelt korruselt teisele suure algustähega tegelasi ja muidu algustähega tegelasi . </s> <s> Polnuks seda lohutust , oleksin tol päeval tõenäoliselt täiesti ära pööranud . </s> <s> Asi polnud selles , et ma oleksin nakatunud raadiojaamade kultiveeritud üldisesse nädalavahetuse janusse , lihtsalt ühel hetkel panin tähele , et väldin sõitmist nendele korrustele , kust tavaliselt eriti rohkelt inimesi peale tuli , vaid viibin parema meelega Riigipanga Cesisburgi filiaali korrusel , kus töötas raamatupidajana Hilda . </s> </p>
<p> <s> " Segi oled läinud , Conrad ! " käratas Toitlustuskomisjoni personalijuht Jimenez , kui ma viimaks nende korrusele jõudsin . </s> <s> " Ma ootan sind siin juba oma viisteist minutit ! " </s> </p>
<p> <s> Trepp on olemas , mõtlesin , kuid pidasin suu mornilt lukus . </s> <s> Toitlustuskomisjon asus kolmandal korrusel . </s> <s> Palju hullem oli lugu seitsmeteistkümnendal korrusel asuva Majanduse- ja Riigiplaneerimise bürooga . </s> <s> Nad ei tavatsenud palju lärmata , kuid iga eksimus nende korruse teenindamisel võis maksta töökoha . </s> <s> Aga sel päeval ei teinud ma ka neist erandit ning sain viimaks ka õigustatud vaevatasu . </s> <s> See oli nagu kalapüük võrguga — enne kui kuldkala lõksu langes , tuli palju prahti läbi filtreerida . </s> <s> Sedapuhku juhtus see lõunatunnil . </s> </p>
<p> <s> Proua Hilda Grossbucher astus lifti , pomises : " Restoran " ning asus vaikides puuorgiga kõrvu puhastama . </s> <s> Minust ei teinud ta väljagi , nagu tavaliselt . </s> </p>
<p> <s> Palju tööd ? </s> </p>
<p> <s> Täna küll . </s> </p>
<p> <s> Õnneks on varsti nädalavahetus . </s> </p>
<p> <s> Võib-olla tõesti . </s> </p>
<p> <s> Kus sa öösel olid , Hilda ? </s> </p>
<p> <s> Naine ei vastanud . </s> <s> Ta urgitses kõrvus märkimisväärse keskendumusega ega pannud tähele , et ma sõitsin vahepeal eelviimasele korrusele , porisesin vaikselt valeväljakutse kohta ning alles seejärel sõitsin keldrisse , kus asus restoran . </s> <s> Peegeldavalt metallukselt võisin näha kõike , mida ta teeb — songib kõrvus , kammib peegli ees juukseid , kohendab kitsast pintsakut , meigib oma kustuvat neljakümneaastase abielunaise nägu . </s> <s> Ta polnudki nii ilus , kui see Hilda , kes minul oli , kaugeltki mitte . </s> <s> Midagi vulgaarset oli tema peenes lõhnas , selles kehakeemia jubedas moonutuses , ning jaladki , mis olid raseeritud vaid põlvini , ei tundunud eriti köitvad . </s> </p>
<p> <s> Ma tahaks last , Conrad . </s> </p>
<p> <s> Ära aja rumalusi , naine </s> </p>
<p> <s> " Restoran , proua Grossbucher . " </s> </p>
<p> <s> " Aitäh , Conrad . " </s> </p>
<p> <s> Kuidas tervis on , noormees ? </s> </p>
<p> <s> Sa räägid minuga , otsekui oleksin sant , Hilda . </s> </p>
<p> <s> Hilda asemele tulvas sisse laine kammitud ja lakutud ametnikke , kes , nagu ma jutust aru sain , olid äsja White Creekist saabunud Majanduskomisjoni nõunikud . </s> <s> Mehed , kes olid harjunud rohkem tegema kui rääkima , aga rääkisid nad kah terve koori eest . </s> </p>
<p> <s> Kuni Hilda sõi või mida iganes ta seal tegi , saabus fuajeesse kiirabi reanimatsioonibrigaad . </s> <s> Nad tormasid otsejoones lifti ja seda enne , kui ma jõudsin ennast koguda ja kuhugi kõrgemale korrusele põgeneda . </s> </p>
<p> <s> " Kus teil siin planeerimisbüroo on ? " päris kähedahäälne meesarst . </s> <s> Kanderaam täitis peaaegu terve lifti — või tundus mulle ainult nii pärast magamata ööd ? </s> <s> Igal juhul tõusid mu juuksed neist õhkuvast elektrist otsemaid püsti ning seeasemel , et otsemaid seitsmeteistkümnendale korrusele põrutada , laskusin rahulikult keldrisse ja võtsin peale uue portsu krooksuvaid ja itsitavaid ametnikke . </s> </p>
<p> <s> Elustamine läks neil ilmselt mitte kõige paremini , sest umbes tunni aja pärast , kui ma olin jõudnud Hildaga veel paar sõna juttu rääkida , veeretati lifti valge linaga kaetud transportraam . </s> </p>
<p> <s> " Ootate siin , " ütles meesarst , kui ma nad fuajees välja lasin . </s> <s> " Me tuleme kümne minuti pärast tagasi ja viime ta ära . </s> <s> Ma pean laibakuurist auto tellima ja akti koostama . " </s> </p>
<p> <s> Jah , muidugi , mehed . </s> </p>
<p> <s> Paraku ei saanud ma neid nii lihtsalt ootama jääda — pidevad väljakutsed ei lasknud mul uimerdada fuajees . </s> <s> Pealegi ei saa iga päev sellist kingitust , mis keeraks kõigil liftiga sõitjatel suud aupaklikult lukku . </s> <s> Seepärast veeretasin kanderaami koos korralikult ära pakitud surnukehaga enne järgmist sõitu lifti tagasi . </s> <s> Fuajeesse oli mul jälle asja alles tunni aja pärast . </s> <s> Ka sai lõpuks kõrini pidevast valvelolekust , et kõik need uudishimulikud , kes valge lina alla piilusid , arvates , et ma neid ei näe , surnukeha maha ei ajaks . </s> <s> Kui ma laipa tigedalt kähisevale arstile üle andsin , rippusid nii selle külmad jalad kui ka käed üle raami äärte alla , pähe oli kammitud korralik soeng , laubale poetatud jahe pisar . </s> <s> Kuidas ma tol päeval sulge sappa ei saanud , on vastamata küsimus . </s> </p>
<p> <s> Täpselt kell viis , nagu tavaliselt , astus lifti Hilda ümbritsetuna neljast eri vanuses mehest , ning ma viisin nad alla fuajeesse . </s> </p>
<p> <s> " Miks siin nii külm on ? " küsis Hilda , kui lifti uksed fuajeesse avanesid . </s> </p>
<p> <s> Mida sa pirtsutad , libu . </s> <s> On alles lehm . </s> <s> Teadagi , mida sellise suuga peale saaks hakata . </s> </p>
<p> <s> " Sügis , proua Grossbucher . " </s> </p>
<p> <s> " Peab administraatorilt aru pärima , miks uksed nii kaua lahti on . </s> <s> Tõepoolest natuke jahe hakkab . </s> <s> Kas sa lähed taksoga koju ? " </s> </p>
<p> <s> Ja oligi käes nädalavahetus . </s> <s> Sai hakata jõudu koguma järgmiseks nädalaks , järgmiseks sama pikaks katsumusmaratoniks . </s> </p>
<p> <s> Hilda oli juba kodus . </s> <s> Vannitoast kostis ühtlast veesolinat ja vaikset lauluüminat . </s> <s> Aru polnud tema käest pärida mõistlik . </s> <s> Ta tuli ja läks , nagu ise õigemaks pidas . </s> </p>
<p> <s> " Raseeri oma jalad põlvedest kõrgemale ära , " hõikasin , mispeale lauluümin vaikis . </s> </p>
<p> <s> " Mul on raseeritud . " </s> </p>
<p> <s> Ma otsisin endale kapist midagi hamba alla , võtsin õlle , panin käima teleka ja kuulates ühe kõrvaga rindeuudiseid , läksin rõdule suitsetama . </s> </p>
<p> <s> " Kus koer on ? " </s> </p>
<p> <s> Hilda nägu õhetas pärast kuuma dušši . </s> <s> Tal oli käterätt ümber , pikad juuksed märjad . </s> </p>
<p> <s> " Ma lasin ta välja . " </s> </p>
<p> <s> " Milleks ? " </s> </p>
<p> <s> " Niisama . </s> <s> Et ust ei kraabiks . " </s> </p>
<p> <s> " Ega sul pea ei valuta ? " </s> </p>
<p> <s> " Natuke küll . " </s> <s> Ma loksutasin õllepudelit . </s> <s> " Varsti läheb üle . " </s> </p>
<p> <s> " Kas sa ei peaks ennast arstile näitama ? " </s> </p>
<p> <s> See oli mul meelest läinud . </s> <s> Nagu iga retsipient , kes on endale uue kehaosa saanud , pidin kord kuus tegema läbi nüri meditsiinilise kontrolli . </s> <s> Räägiti , et need , kellele on uus ajuosa siirdatud , peavad kohe arsti poole pöörduma , kui neid hakkab kummitama mingi kaasaegse lõhnaõli reklaam . </s> </p>
<p> <s> " Mis lõhnaõli sa sünnipäevaks tahaksid , kallis ? </s> <s> Cassss kurat ! " </s> </p>
<p> <s> Kes selliseid lõhnaõlide nimesid küll välja mõtles , mida keegi välja öelda ei suuda ? </s> </p>
<p> <s> " Ma ei taha lõhnaõli sünnipäevaks , " vastas Hilda ning asus juukseid föönitama . </s> <s> Jälgisin teda hetke — ta oli tõepoolest hulga kenam , kui päeval liftis tundus . </s> <s> Ma võisin koguni vanduda , et ta on täpselt selline , nagu olema pidigi . </s> <s> Kehagurmaani küps unistus . </s> </p>
<p> <s> Kui ma suitsu lõpetanud olin , oli ta jälle läinud . </s> <s> Ma ei jõudnud teda katsudagi . </s> <s> Lõhnaõli nimi , mille ma viimaks suust välja sain , jäi kõrvu sisisema , justkui asjakohane roppus : </s> </p>
<p> <s> " Cassandra ! " </s> </p>
<p> <s> Sõjauudised täitsid tol õhtul kogu eetri nii raadios kui telekas . </s> <s> Oli ka põhjust . </s> <s> Nimelt oli viimaste andmete alusel põhjust arvata , et White Creekis asuva peastaabi pommitamise käigus on hukkunud ka liberaalvägede juhataja major Waanenburg . </s> <s> Mis edasi pidi saama , ei osanud keegi analüütikutest arvata . </s> <s> Pakuti maailmalõppu , pakuti , et kindral Callaghan tuhastab mõlemad saared koos separaatvalitsusega . </s> <s> Tund aega hiljem võtsid juba endised Waanenburgi kindralid sõna , pakkudes igaüks oma lahendust kujunenud olukorrale , ning pärast keskööd oli selge , et ühe suure sõja asemel on alanud kümmekond väiksemat , milles uued valitsejad õiendavad omavahelisi arveid . </s> </p>
<p> <s> Avasin uue suitsupaki , süütasin sigareti . </s> <s> Mis seal salata — nagu iga puberteedieas sandistatud mees , olin sunnitud sõdimist jälgima kõrvalt , tunnetades omaenda reaalset võimetust selles vallas kunagi midagi sekka öelda . </s> <s> Ma ei hakka kunagi paguneid kandma , oma ainukese käega ei suuda ma kunagi manööverdada tanki , käsitseda automaati või anda kellelegi korralikult vastu kärssa . </s> <s> Ja mitte kedagi ei huvitanud , et asi polnud minus — et mu isa autole sõitsid sisse purjus nolgid ja et ainult mina jäin omaenda ja humaanse ühiskonna nuhtluseks ellu . </s> <s> Et ma ei saanud kunagi täit kindlustuse raha , sest vahepeal algasid sõjad ja kõik ühiskonna normatiivid tühistati ära , et ma jäin õeta , vanemleitnandist isata ja lisaks vasaku käeta kuni küünarnukini , ning et minu kahjustatud vasaku ajupoolkera asemele siirdati uus . </s> <s> Oleks siis vähemasti uus käsi siirdatud , aga mitte aju . </s> <s> Ma andnuks kogu oma maise varanduse tühipalja higise sõdurisärgi eest ära . </s> </p>
<p> <s> Süngelt vandudes komberdasin peegli ette , vaatasin silmadesse , millest parema pupill oli kahe millimeetri võrra suurem , ja kaalusin , kuna arsti juurde minema peaks . </s> <s> Väga halvasti ma ennast ei tundnud , aga Cassandra jäi kummitama küll . </s> </p>
<p> <s> Sel hetkel helises telefon . </s> </p>
<p> <s> Ma lülitasin televiisori välja ja võtsin toru . </s> </p>
<p> <s> " Kus teie koer on ? " </s> </p>
<p> <s> " Jalutab . " </s> </p>
<p> <s> " Kuidas nii — jalutab ? </s> <s> Linnas on inimene maha murtud ! " </s> </p>
<p> <s> Mul võttis hetkeks seest külmaks . </s> </p>
<p> <s> " Aga kes teie üldse selline olete ? " </s> </p>
<p> <s> Sel hetkel sain aru , et see , mida olin pidanud kaasvestleja hääleks , on tühipaljas kinnitoon . </s> <s> Oli vast sigadus ! </s> <s> Linnas inimene maha murtud ? </s> <s> Aga milleks ma ta siis linna ajasin — mune sügama ? ! </s> <s> Kas ma asjata teda kodus päevad läbi nüpeldasin ja harjavarsi lõhkusin ? </s> <s> Kui mul polnud kahte kätt ja mõistust , mida keegi kuulaks , oli mul vähemalt koer , kes võis linnajao täie inimesi poole ööga maha murda . </s> <s> See oli minu isiklik sõda nende kõigi vastu ja selles sõjas olin mina reaalne kindral , kelle käskudest sõltusid paljud inimelud . </s> </p>
<p> <s> Heitsin pilgu pimedale tänavale , et äkki Kiskja liigub kusagil maja ümbruses , ega näinud kedagi peale lärmakalt muru niitva kojamehe . </s> </p>
<p> <s> " Lülita oma riist välja , segane , inimesed juba magavad ! " </s> </p>
<p> <s> Tühi hoov kajas võõralt vastu . </s> <s> Kojamees tõstis pilgu , püüdes kaja sabast püüda , ja vibutas siis minu akna suunas rasket rusikat . </s> </p>
<p> <s> " Ole vait , sant ! " </s> </p>
<p> <s> Viimased uudised olid heitnud raske varju kogu sellele õhtule . </s> <s> Ma ei tahtnud kuulda ei Hildast ega kojamehest ega isegi oma koerast , kes teab mis vägitegusid korda saatis . </s> <s> Ma tahtsin kuulda vaid seda , mis edasi saab , näha telekast tanke , mille maksumaksja — mina sealhulgas — oma taskust kinni plekkis , ja ärarebitud jäsemeid . </s> <s> Võis juhtuda , et kõik muutub , et sõjahümnid , millega meid peibutati , viivad rahva tõepoolest uude ja paremasse ellu . </s> <s> Võib-olla õnnestubki mingi liitumine ja segunemine , võib-olla ei pea ma esmaspäeval enam töölegi minema . </s> <s> Võib-olla aga saame kõik kaigast ja olemegi kangelased . </s> </p>
<p> <s> Viimane , mida ma veel selgelt uudistest kuulsin — ma olin selles nii kindel , kuna sellest räägiti veelkord paar päeva hiljem — , oli meie linnapea üleskutse üldmobilisatsiooniks : </s> </p>
<p> <s> " Kõik kodanikud , suured ja väiksed , tugevad ja väetid , mehed ja naised , terved ja haiged " </s> </p>
<p> <s> Mina ei kuulunud neist ilmselt ühtegi gruppi , sest järgmisel päeval , kui ma vabatahtlike ridadesse ennast üritasin sokutada , sain sedamaid saabast . </s> <s> Sõjaväe said nad ka ilma minuta kokku — kümmekond tuhat meest , viis tanki ja üks lennuk nohusse haigestunud piloodiga . </s> <s> Kui mitte maailma mastaabis poliitika läbiviimiseks , siis meie linna kaitseks pidi sellest jätkuma . </s> </p>
<p> <s> Hilda andis eemalt käega märku . </s> <s> Ma panin täiskummist palli hõisates veerema ning silkasin mööda siledat betoonrada alla . </s> <s> Paar korda heitsin pilgu üle õla , et veenduda , et pall tõepoolest veereb mulle järele , andsin siis jalgadele valu ja põrkasin kätega vastu külma kiviseina , enne kui pall minust ette jõudis . </s> <s> Ma olin võitnud . </s> <s> Kondine Hilda hüples rõõmust . </s> <s> Me oskasime kiiremini joosta , kui mingi tühipaljas kera veereda , olgu ta siis kummipall või terve taevakeha oma keerukate füüsikaseadustega . </s> </p>
<p> <s> Ja siis pani Hilda palli veerema ning me võtsime käest kinni ja jooksime sellele järgi . </s> <s> Me jooksime maa alla ja leidsime eest surma asemel hoopis ilusa linna kristallist väravate , särava tähistaeva , leegitsevate lõvide ja kõrgelt lendavate kotkastega . </s> <s> Ma tahtsin kristallväravat lahti lükata ja puudutasin seda käega , kuid see osutus ootamatult külmaks . </s> </p>
<p> <s> Midagi oli siin valesti ning selle tunde ajel ärkasin ma üles . </s> <s> Mu ainuke käsi toetas voodi vastas asuvat seina ning teist , mis oli hoidnud õe käest , polnud üldse olla . </s> <s> Jah , käsi polnud kaks , vaid üks . </s> <s> Ja Hilda oli kah surnud , tollessamas autoõnnetuses . </s> <s> Ja see kristalllinn — see pärines vististi menukast hügieensidemete reklaamist . </s> <s> Kristallpuhas , kristallmuretu kristallelu . </s> </p>
<p> <s> Ma ronisin segipaisatud linade vahelt välja ja üritasin pimedas selgust saada , mis päev on . </s> <s> Esmaspäev ei saanud veel olla , ja kui oligi — kas ma pidin veel tööle minema ? </s> <s> Äkki oli minu tööpost juba ammuilma maatasa tehtud . </s> <s> Hea oleks . </s> </p>
<p> <s> Mulle meenus Kiskja ning ma pühkisin une silmist . </s> </p>
<p> <s> " Kiskja ! " kutsusin vaikselt . </s> <s> Koer ei vastanud . </s> <s> Kah väike orb , kelle olin suvaliselt maanteelt üles korjanud , kirbutanud ja haleda . </s> <s> Aga võib-olla ei olnud ka . </s> <s> Mul polnud meeles , kust ma ta leidsin . </s> <s> Cassandra , Cassandra Kurat ! </s> </p>
<p> <s> Ma panin ennast riidesse , kindla kavatsusega otsida koer linnast üles . </s> <s> See veel puudus , et ta ka seekord kellegi maha murrab . </s> <s> Minus oli taas ärganud aus kodanikutunne . </s> <s> Mida ma mängin oma väikest sõda , kui maailmas sellised pöörded toimuvad . </s> <s> Telekas ei näidanud — kas sellepärast , et mõni sidepunkt oli sodiks kõmmutatud või sai neil kah viimaks oma ajuvabast tööst villand . </s> </p>
<p> <s> Pimedusse mattunud linn andis tunnistust sõjaseisukorrast . </s> <s> Laternad ei põlenud , pimeduskartlikud kodanikud hoidusid turvaliste kodude seinte vahele . </s> <s> Vaevu eristades esemeid järgnesin oma jalgade valitud suunale . </s> <s> Kust ma koera otsima pidin , ei osanud ma arvatagi . </s> <s> Kuigi tegelikult </s> </p>
<p> <s> Kus elasid kõige vihatumad kodanikud ? </s> </p>
<p> <s> See oli raske küsimus . </s> <s> Ma vihkasin neid kõiki . </s> <s> Ja jälle seisin ma otsuste tupikus , vantsides sihitult edasi . </s> </p>
<p> <s> Ma jõudsin välja mingile linnaäärsele raudteele . </s> <s> Aeg liikus hommiku poole , taevas kiskus vähehaaval heledamaks . </s> <s> Juba eemalt panin tähele , et raudtee ülesõidu ümber on kogunenud päris suur hulk inimesi . </s> <s> Nad arutasid midagi valjult ning hetke ma koguni kõhklesin , kas tahangi nende juurde minna . </s> <s> Seda enam , et , nagu mulle näis , viirastus nende vahel puusakõrguse Kiskja madalale lastud koon , otsekui ajaks ta jälge . </s> <s> Viimaks sain mind haaranud põlastusväärsest sotsiofoobiast siiski võitu ning võtsin suuna kõige tihedamale rahvakogumikule . </s> </p>
<p> <s> Mulle avanes ebatavaline vaatepilt . </s> <s> Raudteel lebas liikumatult meesterahvas , nägu vastu maad , käed kõhu all . </s> <s> Inimesed seletasid talle midagi , ilmselt keelitasid mitte oodata rongi , kuna on ka humaansemaid enesetapuviise , mees aga ei teinud neid kuulmagi . </s> <s> Võib-olla ta juba oligi surnud . </s> </p>
<p> <s> Ma vaatasin ringi ning märgates linnast väljuval maanteel tõepoolest lehvimas halli sabajuppi , läksin kiiruga edasi . </s> <s> Õnneks ei pandud mind tähele . </s> <s> Polnud ju välistatud , et linnas valitses juba täielik anarhia , millest võis mõni päev tagasi vaid unistada . </s> <s> Kuid sõjaseisukord oli sõjaseisukord ja seadusetus oli loogiliselt ülitsiviliseeritud inimkonna viimane , produktiivseim arenguaste , seepärast oli targem hoiduda kõigist eemale . </s> <s> Ainult Kiskja seltsis ei pruukinud ma midagi karta . </s> </p>
<p> <s> Koer või viirastus , mis ta oli , aina eemaldus minust ning ma pistsin viimases meeleheites jooksu , raiudes oma pooliku käega abitult õhku . </s> <s> Kuid koera ma kätte ei saanudki . </s> <s> Enne sundis veel üks inimeste grupp mind teelt kõrvale põikama . </s> <s> Ka nemad seisid mingi tumeda kogu ümber , kuid erinevalt eelmistest ei peksnud asjata keelt ega reostanud oma tühja lobaga õhku . </s> <s> Mind märgates — ja märkasid nad mind kohe , sest olid kindlasti millegi kõlvatu kallal ametis — pudenesid nad kiiruga laiali , kes murule , kes porisesse kraavi , jättes mind niimoodi üksinda selili lamava noore naisterahva juurde . </s> </p>
<p> <s> Ma sain kohe aru , et ta on surnud ja surnud vägivaldset surma . </s> <s> Ta porisel kaelal ilutses suur rebimishaav , kogu keha oli kriimustustes , näole tardunud hirm . </s> <s> Kuid enne , kui ma jõudsin hõisata , et ma olen võitnud veel ühe lahingu minu tillukeses sõjas ühiskonna vastu — ma ei olnud mingi väiklane maksudest kõrvale hiilija , taskuvaras , alimendivõlglane või sigapurjus parteilaekur autoroolis , vaid otsejooneliselt tegutsev koerakindral — , olid samad inimesed kogunenud minu ümber , haaranud mu riietest , sidunud mu kätest-jalgadest kinni ja toppinud kusagilt ilmunud kitsasse bensiinihaisusesse politseiautosse . </s> </p>
<p> <s> Mind talutati samale raudteele , kust olin veel veidi aega tagasi üle tulnud , lohistati autost välja ja asetati peadpidi liipritele rongi ootama . </s> <s> Ma üritasin midagi seletada , lõpuks niisamagi karjuda , aga mulle suruti sedamaid suhu masuudine porikamakas ja kästi suhtuda respektiga Riikliku Konstitutsioonikomisjoni Tsiviil- ja Kriminaalõiguse sätetesse — lühidalt ühiskonda — , enne kui major Waanenburgi aeg pole lõplikult läbi . </s> </p>
<p> <s> Valjuhääldajast hakkas kostma pikk nüri jutlus seadustest , arvudest , nimedest — mõrvatu nimi oli Hilda , aga Hilda nimelisi tilku oli ka musttuhat selles põhjatus inimmeres — , moraalist , kodanikukohusest ja avalikest hukkamistest . </s> </p>
<p> <s> " Kas siiakogunenute seas leidub vabatahtlikke kohtuotsuse täideviijaid ? " </s> </p>
<p> <s> Vabatahtlikke oli palju , sama palju kui oli inimesi minu ümber või veel rohkemgi . </s> <s> Ma mõistsin , et pimeduses seisavad lisaks veel ka tribüünid , mida ma polnud ennist tähele pannud , ning seal toimus nüüd üldse ebasünnis võitlus parimate kohtade pärast , et võimalikult täpselt näha , kuidas vedur üle mu kaela põrutab , raiudes luud lihast välja . </s> <s> Ja vedurijuht pidi olema vabatahtlik , kuna vabatahtlik hukkamine kui seadusliku moraali kõrgeim saavutus oli humaanse ühiskonna viimaseid trende . </s> </p>
<p> <s> Ma nätsutasin porist kamakat suus , üritasin neile vastu karjuda , et karjuda pihuks ja põrmuks valjuhääldaja , selle taga seisev aus kodanik ning lõpuks ka mürinal lähenev vedur , kuid minu mörin mattus kogu selle inimmere ja tehnika lärmi ning järgmisel hetkel käis mu kaelast naks läbi . </s> </p>
<p> <s> Päike seisis juba kõrgel . </s> <s> Ma lebasin külmal põrandal , üle keha higine ja märg . </s> <s> Mis päev nüüd oligi ? </s> <s> Ega ometi esmaspäev ? </s> <s> Kas ma pidin jälle tööle minema ? </s> <s> Sisemuses hakkas keerama . </s> <s> Jälle see lift . </s> <s> Jälle need impotentsed ametnikud oma tühja lobaga , mis ainult telekast näib kaalukana . </s> <s> Jälle Hilda Grossbucher oma raseerimata jalgade ja lehmasuuga . </s> </p>
<p> <s> Kui ma dušši alt välja tulin ja nägin oma haledalt väikest ausa kodaniku korterit selgel pilgul , ei leidnud ma eest mingeid meike , tušše ega fööne . </s> <s> Kõik oli omal kohal , kõik oli nii nagu pidi olema . </s> <s> Oli päikesepaisteline pühapäev , ausa kodaniku puhkepäev . </s> </p>
<p> <s> Välisukse taga toimus mingi häiriv liikumine , kostis rahutut rahmeldamist . </s> <s> Ma kiikasin ausa kodaniku kombel arglikult uksesilma ega näinud kedagi peale väikse tüdrukutirtsu , kes hoidis käes mingit kompsu . </s> </p>
<p> <s> Ma tõmbasin ukse lahti . </s> </p>
<p> <s> " Mis sinul vaja on ? " </s> </p>
<p> <s> See oli Hilda , mu õde . </s> <s> Pikad sirged juuksed kammimata , lühike kleidisaba paljastamas kiitsakaid päevitunud koibi . </s> <s> Ühes käes hoidis ta väikest kummipalli , mille ta pillas mind nähes ehmatusest maha , ning teises oli tal väike mustakarva koerapoeg , kirbune ja hale . </s> </p>
<p> <s> " See on sulle , Conrad , " lausus ta ja ulatas koerapoja väriseva lapsekäega mulle . </s> <s> " Ta nimi on Kiskja . " </s> </p>
<p> <s> " Mis kiskja ? " </s> </p>
<p> <s> Kuid juba oli tüdruk kadunud ja vaid hädiselt prääksuv koerapoeg vingerdas mu sõrmede vahel , kusedes mu vana hommikumantli täis . </s> </p>
<p> <s> Ma viisin ta vannituppa ja küürisin hoolikalt puhtaks , tappes ükshaaval kiiruga laiali plagavaid kirpe . </s> <s> Seejärel lülitasin sisse televiisori , et kuulata viimaseid rindeuudiseid , ja heitsin pilgu tuigerdavale kutsikale , kes üritas liiga kõrgest kausist piima kätte saada . </s> <s> Anda talle malka ? mõtlesin , kuid otsustasin , et las kasvab veel , õpib peremehe varbaid purema , virgub tõeliseks kiskjaks , kuulates segaste poliitikute ja tühjade reklaamklippide loba . </s> <s> Siis teab , kellega meil sõda tuleb . </s> <s> Õige sõda . </s> <s> Suur sõda . </s> </p></div2>
        <div2 type="alaosa"><head> TUNNEL </head>
<p> <s> Ma olen tavaline inimene . </s> <s> Lihtsurelik . </s> <s> See pole kindlasti mitte tõdemus , mis sunniks edasi elama . </s> <s> Päeval töötad , öösel magad , nädalavahetusel jood . </s> <s> Mingi aja elad ära , siis hakkad mõtlema . </s> <s> Rasked mõtted minu väiksele ajule . </s> <s> Naine kah töötab . </s> <s> Ja magab . </s> <s> Huvitav , kas ta kah mõtleb ? </s> <s> Raske öelda . </s> <s> Ta on juba magama heitnud . </s> </p>
<p> <s> Ma olen saanud hariduse , töö ja palka tehtud töö eest . </s> <s> Mis tähtsust sel on , mis tööd ma teen . </s> <s> Tähtis on see , mida ma teha tahan . </s> <s> Hobi , ütleme nii . </s> <s> Ma kuulun klubisse , teooretikute klubisse . </s> <s> Eimidagi salapärast . </s> <s> Istume nädalavahetusel kuuekesi ringis , joome — habituaalselt , stimuleerides mõttetööd — ja leiutame asju . </s> <s> Praktilisi , kuid mõttetuid asju . </s> <s> Pimedani välja , muudkui leiutame . </s> <s> Teoreetiliselt . </s> <s> Näiteks konservinoad , millega saab kasse kohitseda . </s> <s> Autokummid liivakasti vooderdamiseks . </s> <s> Taskulambid iseendale peegli ees silma vaatamiseks . </s> <s> Kas pole tore ? </s> <s> Ega ole küll . </s> </p>
<p> <s> Naisele see pull ei meeldi , pole kunagi meeldinud . </s> <s> Ma olen liiga noor mõtlemise jaoks , ma tean . </s> <s> Ma polegi mingi täisväärtuslik klubiliige . </s> <s> Täna pidime naisega pulma minema , jäi ära , sest mul oli klubi . </s> <s> Eelmisel nädalavahetusel käis ta üksi mingit asja linna ringmagistraalil vaatamas , suusatamist vist . </s> <s> Elu on hammasrataste vahele seatud nagu uurikett , iga asi omal ajal. </s> <s> Mõtlemiseni ei tohiks minu järg veel jõudnud olla . </s> </p>
<p> <s> Hüva , mis ma jahun . </s> <s> Purjus olen . </s> <s> Tige olen . </s> <s> Võiksin luuletusi kirjutada , filosofeerida . </s> <s> Räägin hoopis asjast . </s> </p>
<p> <s> Niisiis , meid on kuus . </s> <s> Mina olen pesamuna , häbiväärne poolliige . </s> <s> Leiutame asju , mis on oma olemuselt saast , kasutu träni . </s> <s> Seega tegelikult joome ja tsiviliseeritud loosungi all korraldame koosviibimisi , et teha aega töönädalani parajaks . </s> <s> Edasi murrame jälle töönädala selgroogu , ning uuesti klubitseme . </s> <s> See meenutab Doni mõttevilja — mõistagi kasutut — paari kuu eest . </s> <s> Liiprivalvur või siis liiprilugeja amet . </s> </p>
<p> <s> " Ärkad hommikul , " pajatas ta sigarillot seksuaalvähemuse kombel lutsides , " pesed ennast hästilõhnava dušigeeliga , tõmbad siis selga õlise-masuudise ülikonna , oranzhi ja räbala , nagu raudteelane , lähed munitsipaalraudteele — ja hakkad liipreid lugema ! </s> <s> Loed neid näiteks viie-miilisel lõigul . </s> <s> Vahepeal annad teed rongidele , sest nende vastu sa ei saa . " </s> </p>
<p> <s> Vaagisime ta sõnu vaikides , igaüks vahtis enda ette pimedasse põrandasse . </s> <s> Esimese küsimuse tohtis esitada vaid eelmise mõtteviljaga mahasaanu . </s> <s> Sedapuhku siis Ernie , vanema generatsiooni esindaja . </s> <s> Vist poodide keti omanik või teadlane . </s> <s> Üldiselt me ei räägi klubis oma leiba teenivast tööst . </s> </p>
<p> <s> " Mida sa silmas pead ? " </s> </p>
<p> <s> " Mida siin silmas pidama peaks ? " kergitas Don kulme . </s> </p>
<p> <s> " Milles siin iva on ? " </s> </p>
<p> <s> " Iva on selles , et tegemist on mõttetusega . </s> <s> Inimesel on näiliselt töö ja tegevus ja ajaviide . </s> <s> Ta elab nagu me kõik . </s> <s> Saab raha — töötustoetust või lausa palka — ja asjatab hommikust õhtuni . </s> <s> Liiprid ei kao kuhugi , ja juurde neid kah ei teki . </s> <s> Mees sõkub üht ja sama rada , iga päev , hommikust õhtuni . </s> <s> Ja lõpuks on ta surnud . " </s> </p>
<p> <s> " Mis ongi meie kõigi lõppsiht , " laususin mina . </s> </p>
<p> <s> " Surra või sõkkuda ? " </s> </p>
<p> <s> " Mõlemat . " </s> </p>
<p> <s> " Ma usun , et tal saab villand juba siis , kui talt toetused ära võetakse ja — piltlikult muidugi — tänavale heidetakse . " </s> </p>
<p> <s> " Liipritelt tänavale . " </s> </p>
<p> <s> " Igal juhul on tegemist suure mõttetusega , tõepoolest . " </s> </p>
<p> <s> Need mõttetud mõtteivad muudkui kuhjusid ja kuhjusid . </s> <s> Oli selge , et mingist hetkest tekib vajadus millegi olulise järele . </s> <s> ( Kuigi kes teab — oli ju klubi tegutsemise algus mattunud aegade hämarusse , seega ei pruukinud mõttetustel ka lõppu olla . ) </s> <s> Lõpuks saabus jälle minu kord esitleda teoreetilist mõtisklust . </s> <s> Praktilise taustaga . </s> </p>
<p> <s> Ma olen insener . </s> <s> Tegelik asjade leiutaja . </s> <s> Ma ei sunni kedagi süvenema oma leiutise olemusse . </s> <s> Kui pussitate kassi konserviavajaga , kas teid huvitab , millise loomingulise maratoni on selle riistapuu leiutaja läbinud , palju joonud , suitsetanud ja naisi karanud . </s> <s> Vaevalt küll . </s> <s> Vaevalt teid huvitab üldse miski peale teie söögimolli ja solgi , mis seal sees loksub . </s> </p>
<p> <s> " Põhimõte järgmine , " alustasin , kui eelmise nädala eesistuja Jonas mulle sõna oli andnud . </s> <s> " Aparaat , mis ühendab une ajal teatud arvu inimesi ja võimaldab näha ühte ja sama und . " </s> </p>
<p> <s> Olin liialt napisõnaline . </s> <s> Jonas sügas mõtlikult higist laupa . </s> </p>
<p> <s> " Mis otstarbel ? " </s> </p>
<p> <s> " Mitte mingil . " </s> </p>
<p> <s> " Mõttetus , " porises keegi . </s> </p>
<p> <s> " Tehniline haridus mul puudub , aga esmapilgul tundub see mõte täiesti teostamatu , " mörises Don . </s> <s> Ta polnud juba teist päeva kaine . </s> <s> Enne klubi avamist , räägiti , olevat tal ühes näopooles kramp olnud . </s> </p>
<p> <s> Te ei pruugi uskuda , kuid edaspidine oli kõige keerulisem . </s> <s> Klubi oli jõudnud järeldusele , et nii , nagu peab , on tegemist kasutu mõttega . </s> <s> Rutiin võis rahumeeli edasi kulgeda . </s> <s> Seda ma nüüd murda üritasingi — ettevaatlikult , diplomaatiliselt . </s> </p>
<p> <s> " Mul on see asi valmis . " </s> </p>
<p> <s> " Misasi ? " </s> </p>
<p> <s> " Aparaat , mis seob inimesed ühtsesse unenäosse . </s> <s> Nime pole ma talle veel pannud . " </s> </p>
<p> <s> Järgnes pikem paus . </s> <s> Kamin särises täna eriti valjult . </s> <s> Tundsin , et higistan . </s> <s> Viis silmapaari põrnitsesid mind tähelepanelikult , peaaegu vaenulikult . </s> <s> Korraks ununesid kõigil suitsudki . </s> <s> Olin kui nolgist mässaja , kes ei taha anda sõnaõigust järgmisele mõtisklejale ja klammerdub oma tühise leiutisejupi külge . </s> </p>
<p> <s> " Aga see on võimatu ! " porises lõpuks Don . </s> </p>
<p> <s> " Olen seda katsetanud , " vastasin aeglaselt . </s> <s> Olin tol hetkel kui vinnastatud vibu . </s> <s> Vähimgi vallandav faktor — sõna , liigutus — paisanuks minust midagi surmavat lagedale . </s> </p>
<p> <s> " Kas seda on võimalik faktoloogiliselt kinnitada ? " </s> </p>
<p> <s> " Või siinsamas katsetada ? " </s> </p>
<p> <s> Ernie ajas ennast rahulikult püsti ja tegi kätega õhku siluva — diskussiooni summutava — liigutuse . </s> </p>
<p> <s> " Siinkohal , vanima liikme õigusega , pakun katkestada klubi filosoofia raamidesse mittemahtuv arutelu . " </s> </p>
<p> <s> Ma vist mõtlen pisut hüplikult , aga jätkame siiski katsetustega . </s> <s> Muide , mul on kodus viski otsa saanud . </s> <s> Niisiis . </s> <s> Kõigepealt laborirotid . </s> <s> Nendega oli lihtne , elektroodid oli võimalik visuaalse kontrolli all viia vastavatesse ajukeskustesse . </s> <s> Magama panin nad uinutiga . </s> <s> Mis juhtus ? </s> <s> Ei midagi erilist , nende und näha ma ei saanud . </s> <s> Teada on , et rott kui sotsiaalne loom — nagu inimenegi — omab liidrit ja kampa lambaid enda ümber , kes on loodud peksa saama , käsku täitma ja seepi põrandalt üles korjama . </s> <s> Pärast teatud arvu uneseansse purelesid niiöelda lambad surnuks , kõik liidrid jäid aga ellu . </s> <s> Panin liidrid kõik koos magama ning natukese aja pärast oli neist elus ainult üks , teised kõik surnuks purelnud . </s> <s> Kuna tegemist oli minu eraalgatusliku , töövälise projektiga , siis teoreetikuid selle nähtuse lahtiseletamiseks mul polnud kusagilt võtta . </s> </p>
<p> <s> Edasi . </s> <s> Kuhu mul selle riistapuuga minna oli ? </s> <s> Klubi jaoks oli see selgelt liiga toores , pealegi olin kindel — ja , nagu selgus , oli mul õigus — , et seda nii naljalt arutlusele ei võeta . </s> <s> Seega , loogiliselt , jõudsin oma leiutisega koju , mehe ja naise vahelisse käsi-peseb-kätt templisse . </s> </p>
<p> <s> Naine magas juba . </s> <s> Olin hiljapeale jäänud , nagu vahest harva juhtus . </s> <s> Sõin vaikselt köögis , võtsin napsu , pesin hambad . </s> <s> Proovisin , kuidas elektroodid pähe istuvad . </s> <s> Naisel on pikad juuksed , need toimivad segajatena . </s> <s> Mis parata , maha ei hakka ju ajama . </s> <s> Klubis oleme kõik kiilakad , seal ei sega miski . </s> <s> Hiilisin ettevaatlikult magamistuppa , mis ootas vaid , et siin järelkasvu sepistataks , aga mitte piineldaks elu raamidesse mittemahtuva filosoofia küüsis . </s> </p>
<p> <s> " Kallis , " sosistas naine läbi une , kui tema kõrvale teki alla pugesin . </s> </p>
<p> <s> " Kallis , " sosistasin ja toppisin esimese elektroodi ta koheva laka alla . </s> <s> Kolmanda " kalli " ja elektroodi peale ärkas naine üles , kuid ei pannud midagi tähele , me ühtisime ning õnneks jäi ta kohe uuesti magama . </s> </p>
<p> <s> Kuulasin tükk aega tema rahulikku nohinat , enne kui ise magama jäin . </s> <s> Elektroodid peas sügelesid kogu aeg . </s> <s> Koomiline vaatepilt võis olla . </s> <s> Aga kas pole koomiline , kuidas mõni mees lakub kellegi leiutatud plekkpurgist õllet ? </s> <s> On ikka . </s> <s> Sama ebamugav . </s> </p>
<p> <s> Ma ei pannudki tähele , kuidas uinusin . </s> <s> Jällegi — eimidagi erilist . </s> <s> Nägin und , väga selgelt ja enne ärkamist , nagu tavaliselt . </s> <s> Nagu peabki . </s> <s> Ostsin kaubakeskusest tomateid , mis olid kõik mädad ja hallis . </s> <s> Sain vägagi tigedaks . </s> <s> Ja mis hind oli ! </s> <s> Hingehinda tahtsid ! </s> <s> Edasi mängisin ma punast karva pingviiniga , kes oli pingviinide kuningas , ja ümberringi oli kari tavalisi pingviine , kellel kõigil oli kobaras lapsi ümber . </s> <s> Ja hetkel , kui punane pingviin ulatas mulle sametkarbikeses kuldripatsiga kaelakee — ahah , kõrvarõngad olid kah komplektis ! — , ärkasin üles . </s> <s> Täpsemalt , ei ärganud , vaid toibusin . </s> <s> Ma nagu polekski magama jäänudki . </s> <s> Kõrval nihverdas naine . </s> <s> Ettevaatlikule raputamisele avas ta viimaks sombused silmad . </s> </p>
<p> <s> " Nii imelikku und pole ma ammu näinud , " sosistas ta kuivanud huultega . </s> <s> " Ma ei maganud peaaegu terve öö . " </s> </p>
<p> <s> Ta sügas pead ning korraga kargas voodist välja , justkui oleks nõelata saanud . </s> <s> Jah , nii ma oma elektroodide ja juhtmekestega vahele jäingi . </s> <s> Need olidki juba korralikult puntrasse läinud - vaevalt , et mul oleks õnnestunud nendega märkamatult tööle ära putkada . </s> <s> Seletus oli lühike ja mannetu . </s> <s> Aeg jooksis aga omasoodu edasi , mõlemad pidime tööle minema . </s> <s> Nii kergelt ma siiski ei pääsenud . </s> <s> Õhtul olime naelutatud ühise söögilaua taha , vahtisime teineteisele otsa ning mina olin sunnitud jagama seletusi . </s> </p>
<p> <s> " Päris huvitav , " tunnistas naine — ta nimi on Jane — lõpuks . </s> </p>
<p> <s> " See mind üllatab , " vastasin ausalt . </s> </p>
<p> <s> Sõime vaikides lõpuni — tähendab tema ikka pläkutas , mina tegin nägu , et kuulan tähelepanelikult . </s> <s> Midagi ma isegi kuulsin — tema oli unes näinud paraadi . </s> <s> Ümberringi oli palju inimesi , sõpru ja tuttavaid . </s> <s> Väga lõbus oli . </s> <s> Alguses arvas ta , et tegemist on mingi peoüritusega , siis mõtles , et mingi poliitilise vahupeoga . </s> <s> Tore oli sellegipoolest . </s> <s> Peaasi , et üksi ei pidanud olema . </s> <s> Inimesed läksid kõik kuhugi , tema lasi ennast sellest voolust kaasa kanda . </s> <s> Mind polnud näha , ma ei tulnud talle meeldegi — oli ju nii palju ilusaid ja lõbusaid inimesi ümberringi , ning nad kõik pulbitsesid rõõmust ! </s> <s> Kogu mass liikus läbi meie linnakese peaväljaku , kuhu oli üles seatud suur tribuun , kõik lehvitasid , kisasid ja plaksutasid — ning siis nägi ta , kellele plaksutatakse . </s> <s> Suurel tribuunil , üksikul poodiumil seisis mitte major Waanenburgi ametnik moondunud ninahäälega , vaid mina , insener Franco Filardi . </s> <s> Ärgates valdasid naist veidrad tunded — oli hirm , iiveldus , samas seletamatu rõõm eimillestki . </s> </p>
<p> <s> Tol ööl ei näinud ma peaaegu midagi unes , välja arvatud tihe võitlus mingi olendiga , millest ma tulin võitjana välja . </s> <s> Võib-olla ma muidugi ei mäleta täpselt . </s> <s> Naine nägi unes samuti kaklust . </s> <s> Üldiselt oli ta ärgates hüsteeriline ja ajas palju segast . </s> <s> Ta jutust sain vaid aru , et ta oli täiesti üksi jäetud ja kui ta tahtis kuhugi minema hakata , selgus , et teda peksnu oli ta kohapeale aheldanud — meie köögipliidi külge . </s> <s> Akna taga toimunud aga jälle paraad . </s> <s> Tema tööle minekus , kui ta pool tundi tavalisest varem takso tellis , oli midagi põgenemisest . </s> </p>
<p> <s> Vägivaldsed unenäod jätkusid . </s> <s> Huvitav , et mul ei tulnud kordagi pähe teha paus , jätta paar ööd vahele . </s> <s> Olime kui mingist needusest haaratud . </s> <s> Ainult et minule andis see igapäevaeluks vaid jõudu juurde , naiselt aga võttis ära . </s> <s> Lõpuks jäi ta haigeks , vist isegi päris raskelt , kuid pliidi juurest , mida ta kogu aeg ka unes nägi , ei astunud sammugi eemale . </s> <s> Ise näost õhetav , silmad paistes , palavikulised värinad käsi raputamas . </s> <s> Mul hakkas temast lõpuks päris kahju — oli ta ju mulle hea sõbra eest . </s> <s> Mis ma ikka teda kiusan , mõtlesin ja viisin aparaadi töö juurde tagasi . </s> <s> Sinna ta mingiks ajaks jäigi . </s> <s> Lausahtlisse peitu , paremaid aegu ootama . </s> </p>
<p> <s> Ja nüüd olin ma selle siis klubi ette toonud ja vaidlesin diplomaatiliselt , nagu meil tavaks oli — ainult mõttetust võis solvanguna kasutada — , oma aparaadi otstarbekuse üle . </s> <s> Põhimõtteliselt oli vastu vaid Ernie . </s> <s> Teistele see riistapuu pakkus üpris tõsist huvi . </s> <s> Eriti Donile , kes tahtis praktika peal veenduda , et võimatu on osutunud võimalikuks . </s> </p>
<p> <s> " Peaasi , et ta mul kõhtu lahti ei võta , " mörises ta . </s> <s> " Selleks mu tervis eriti valmis ei ole . " </s> </p>
<p> <s> Elektroode jätkus ainult viiele , Ernie jäi vabatahtlikult katsest kõrvale . </s> <s> Otsustasime , et ta vaatab kõike kõrvalt ja kui midagi kahtlast peaks juhtuma , ajab kõik üles . </s> <s> Selleks ajaks , pean tunnistama , olin oma leiutist veidi täiustanud . </s> <s> Nimelt olin ühed elektroodid , mis ma nüüd endale pähe panin , teinud niiöelda juhtelektroodideks — see tähendab , unenägu , mida mina nägin , seadis reeglid ette kogu osaleva seltskonna unenägudele . </s> <s> Võtsime unerohud sisse — need olid mul kaasas — ja jäime ootama , tinistades vaikselt brändit . </s> </p>
<p> <s> Uni mattis meid raske vaibaga nagu rändav liivaluide . </s> <s> Sedapuhku viibisime parlamendisaalis . </s> <s> Neid oli sada — kakskümmend viis Doni , Jonast , Stewartit ja Lennyt — , mina olin üksi . </s> <s> Mina olin eesistuja ja pidasin neile kõnet , nemad kuulasid vaikides , vaid kergitades aeg-ajalt imestunult kulmusid . </s> <s> Mida ma rääkisin , ei mäleta . </s> <s> Midagi kurjakuulutavalt malbet igatahes . </s> <s> Mind ei heidutanud ka see , kui turvamees teatas , et maja ette on maandunud major Waanenburgi helikopter . </s> <s> Majorit polnud ma elu sees näinud ega teadnud temast suurt midagi , kui välja arvata tema sõjalised vägiteod . </s> <s> Tema kummardajate hulka ma igatahes ei kuulunud . </s> <s> Ta saabus üksinda , surus mu kätt , soovides jõudu ja jaksu lammaste karjatamisel , ning käskis ühendust võtta , kui ma nendega ühele poole olen saanud . </s> <s> Ta lahkus sama rutakalt kui oli saabunud . </s> <s> Nagu oleks mind kartnud . </s> </p>
<p> <s> Ärgates tundsin suus soolakat võimu maitset . </s> <s> Olin keelde hammustanud . </s> <s> Suu oli verd täis . </s> </p>
<p> <s> Olime maha maganud terve öö ja poole järgmisest päevast . </s> <s> Ernie oli kamina ees magama jäänud , vara ärganud , käega löönud ja koju lahkunud . </s> <s> Näod sünged , vahetasime vaikides pilkusid . </s> <s> Jonas tahtis midagi öelda , kuid ei söandanud . </s> <s> Mõttetus oli omandanud mõtte . </s> <s> Korraks torkas mind midagi häbitunde sarnast — olid nad ju näinud minu unenägu — , kuid peale kõheduse ei lugenud ma nende nägudest midagi . </s> <s> Doni parem näopool tõmbles jälle . </s> </p>
<p> <s> " Igal juhul huvitav , " kostis ta mõtlikult , üritades saada võimust oma näo üle . </s> <s> " Aga mis edasi ? " </s> </p>
<p> <s> " Aparaadi peaks patenteerima , " arvas Stewart . </s> </p>
<p> <s> " Ma pean silmas klubi , " katkestas teda Don . </s> <s> " Üpris turvaline tunne on , kui keegi sind kamandab . </s> <s> Minu töötajad on kõik rahul sellega , et nad iseseisvaid otsuseid vastu ei pea võtma . </s> <s> Vahest tahaks isegi puhata sellest kohustusest . </s> <s> Peaksime mõtlema presidendi valimisele . " </s> </p>
<p> <s> Sealsamas korraldasime salajase hääletuse . </s> <s> Ernie puudumine ei häirinud kedagi , moodustas ta ju tühise kuuendiku elektoraadist . </s> <s> Ainukeseks kandidaadiks olin mina . </s> <s> Valdava häälteenamusega — neli viiest — sain valitud klubi esimeseks presidendiks . </s> <s> Mõtlesin endamisi , et naisele valmistab see kindlasti rõõmu . </s> <s> Minu eestkostel võtsime käigupealt vastu klubi eeskirjadesse uue punkti , mille kohaselt pidi iga istung lõppema ühise uneseansiga , ning sõitsime laiali . </s> <s> Millegipärast oli kudenud särja tunne sisikonnas , teistel tõenäoliselt samuti . </s> <s> Koduteel kumises painavalt oimukohtades , teeäärsetest põõsastest viirastus tolknemas õngeritv , mille otsas kõlkus vareseraibe . </s> <s> Peatasin auto ja vaatasin põõsad üle . </s> <s> Loomulikult polnud seal kedagi . </s> </p>
<p> <s> Järgmisel nädalavahetusel saime teada , et Jonas oli sooritanud enesetapu . </s> <s> Ilmselt oli tema see ainuke , kes hääletas minu kandidatuuri vastu . </s> <s> Mõttetu mees . </s> </p>
<p> <s> Üldiselt polnud mul endal kunagi seisukohta millegi suhtes . </s> <s> Olin veendunud , et see on kurjast . </s> <s> Ainult leiutamise juures võib ülepiirilisest mõtlemisest veidike kasu olla . </s> <s> Klubi presidendina oli aeg-ajalt üpris ebameeldiv tõdeda , et nii ühel kui teisel kaasliikmel on teine kord olemas oma iseseisev ja kangekaelne , kuid ometi kasutu arvamus . </s> <s> Oli olemas ainult minu arvamus , ja — vale arvamus . </s> <s> Kõik . </s> <s> Eimingeid küsimusi . </s> </p>
<p> <s> See selleks . </s> <s> Nüüd aparaadist . </s> <s> Panin tähele , et mida rohkem kasutad aparaati , seda rohkem hakkad seda vajama . </s> <s> Paari nädala pärast avastasin , et ei suuda ilma aparaadita enam uinuda . </s> <s> Ilmselt sama toimus ka kõrval teki all pikalt nihverdava naisega . </s> <s> Panime aparaadi pähe — eimingit probleemi enam ! </s> </p>
<p> <s> Huvitavad asjad hakkasid aparaadi abil toimuma . </s> <s> Kõigepealt allutasin endale väikse grupi ümbritsevaid inimesi . </s> <s> Oma teise poole — naise . </s> <s> Siis klubi . </s> <s> Edasi laiendasime klubi viiekümne liikmeni . </s> <s> Allutasin nemadki kõik . </s> <s> Kokkutulekud toimusid iga päev . </s> <s> Asi läks tasuliseks . </s> <s> Kõik aeti kohustuslikult kiilaks . </s> <s> Põhigrupp — viis inimest — moodustasid niiöelda valitsuse ja jagasid raha . </s> <s> Mina olin jagamisel varjus , kuid krabasin lõviosa . </s> <s> Klubi vahetas olemust , muutudes ennekõike vabatahtlike unenäonarkarite seltsiks . </s> <s> Sedamööda , mida rohkem inimesi klubisse astus , läksid ka unenäod üha kirevamaks . </s> <s> Kord tapsime õngeridva otsas kõlkuvat surnud varest , kes muudkui eest ära lendas . </s> <s> Kord lasin tuvidel — need olid mu alamad , mina olin ronk — nokkida surnuks linnukese , kes üritas tähtede poole vabadusse lennata . </s> <s> ( Hommikul oli üks noorem meesterahvas insuldi saanud ja hääbus ülejärgmisel päeval munitsipaalhaiglas . ) </s> <s> Kord panime kogu grupiga jälle mööda raudteeliipreid — mina muidugi eesotsas . </s> <s> Siis sai kõrini . </s> <s> Asi oli muutumas rutiiniks . </s> <s> Imelik , et ma seda kohe tähele ei pannud . </s> <s> Päeval jõin , öösel valitsesin unenägusid , nädalavahetusel tegin kõike läbisegi . </s> <s> Me olime tõepoolest omamoodi narkarid . </s> </p>
<p> <s> Ma vist juba mainisin , et mõttetööga tegelda polnud minu asi . </s> <s> Rotid olid katsete tulemusena surnud , inimestest üksikud samuti . </s> <s> Politsei asjaga ei tegelnud , nende šeff oli samuti klubiliige . </s> <s> Klubi oli haaranud enamuse linna juhtivametnikest . </s> <s> Liikmeskond ületas tuhande , siis teise ja peagi viienda . </s> <s> Kõik aeti kiilaks . </s> <s> Moodustusid kümned filiaalid otseühendusega keskusse . </s> <s> Enam ei tegeldud klubis mõttetusega . </s> <s> Aeti äri ning tööasju , osaleti uneseanssides — ja seda peaaegu iga päev . </s> <s> Viimaks õnnestus narkoosi all korraldada kolmkümmend tundi kestnud seanss , mida turvas ligi kakssada arsti ja õde munitsipaalhaiglast . </s> <s> Inimesed magasid rohkem kui olid ärkvel . </s> <s> Selles polnud midagi imelikku . </s> <s> Inimene ei ole loodud elama seda elu , mille ta ise endale loonud on . </s> <s> Inimene võib elada telekast lahisevate reklaamide , poliitilise vahu ja vabaajakultuuri , kuid mitte töö , sigimise ja evolutsioonilise liigisäilimise reaalsuses . </s> <s> Olin taas esimene , kes tõele jälile sai . </s> <s> Keegi tuhandetest klubiliikmetest ei pannud tähele , et tegemist on vaid järjekordse silmapettega , mis ei erine mitte millegi poolest kõigist teistest silmapetetest , milles me elame . </s> </p>
<p> <s> Kogu see kupatus ja nägemused tõest , olgugi et pidevas alkoholiuimas , muutusid painavaks nagu põiepõletikud vastvalminud naisel . </s> <s> Unenäod hakkasid segunema mitteunenägudega . </s> <s> Surnud vares õngeridva otsas , keda mul ei õnnestunud ega õnnestunud kätte saada , saatis mind kõikjal . </s> <s> Toimus pidev raipejaht . </s> <s> Aeg-ajalt suri keegi klubiliikmetest . </s> <s> Tervis ei pidanud vastu . </s> <s> Elu oli läinud liiga kiireks . </s> </p>
<p> <s> Soov näha ja katsuda Absoluutset Tõde — lausa elada selles ! — , täitis mu sisikonna otsast otsani ning nõudis tungivalt väljapääsu nagu kõhulahtisus toorestest hernestest . </s> </p>
<p> <s> Ma pidasin klubis sissejuhatava loengu Absoluutsest Tõest . </s> <s> Esitlesin mõistet Alguste Algus , millest keegi meist ei teadnud midagi , kuid millele olin viimasel ajal kogu aeg ise mõelnud . </s> <s> Nägemusi oli erinevaid : filosoofilisi , kosmilisi , vulgaarseid ja skisoidseid . </s> <s> Tuli võtta ette rännak — Sinna . </s> <s> Jällegi turvasid meid meedikud — nii umbes , tuhat — , osa unes , osa mitteunes . </s> </p>
<p> <s> Mina olin liider , vilepilliga karjus . </s> <s> Mulle järgnesid uted ja neli oinast — see oli klubi valitsus . </s> <s> See oli üks reaalsus . </s> <s> Seda ma juba teadsin , teadsin varemgi , veel enne klubisse astumist . </s> <s> Aga mina tahtsin näha Absoluutset Tõde , seda , mida ma polnud veel näinud . </s> <s> Me astusime välja — lambaid oli murdu , neid voolas kõikjalt juurde : majadest , filiaalidest , riigiasutustest — , läbisime linna ja jõudsime tühermaale , külmadele liivaluidetele . </s> <s> Uted määgisid haledalt , kuid ei julgenud karjast maha jääda ega rajalt kõrvale põigata . </s> <s> Väljaspool karja ootas hukk , hüljatuna , veeta , valguseta , soojuseta . </s> <s> Väljaspool karja polnud kellegagi külg külje kõrval magada , polnud kellegagi koos toitu otsida , rõõmustada ja määgida . </s> </p>
<p> <s> Ma ei teadnud isegi , kuhu juhin karja . </s> <s> Tõenäoliselt ei tea seda ükski karjus . </s> <s> Läksin otsejoones edasi . </s> <s> Hirmu polnud . </s> <s> Teadsin , et lõpuks ma ärkan — taas valede reaalsuses — või suren , saamatagi näha Absoluutset Tõde . </s> <s> Mis siis saab ? </s> <s> Ilmselt mitte midagi . </s> <s> Igal juhul oli tegemist suurima mõttetusega , mis olemas võis olla . </s> <s> Tulin eikuskilt , sain teada eimidagi ja läksin eikuhugi . </s> <s> Jube ! </s> <s> See oli juba tükk tõde , kuid sellest oli vähe . </s> <s> See oli alles eimidagi . </s> </p>
<p> <s> Puhusin vilepilli — küllalt ebameloodiliselt — ning sammusin üha edasi , järgnedes vareseraipele , kes minu ees kuuvalgel hõljus . </s> <s> Peale pimeda tühjuse polnud ümberringi enam midagi näha . </s> <s> Rääkida polnud mul kellegagi . </s> <s> Peale loperdava vareseraipe ei saanud keegi mulle nõu anda . </s> <s> Uted määgisid vaikselt ja haledalt , kusagil nende hulgas olid mu naine , endine ülemus ja naabrid . </s> </p>
<p> <s> Eemal , kuuvalguses terendas miski liivaluidete vahel . </s> <s> Miski suur , tume ja hirmuäratav . </s> <s> Nii nagu tõde olema peakski . </s> <s> Lambad ei märganud veel midagi . </s> <s> Nad polnudki loodud nägema . </s> <s> Nad olid loodud veetma romantilisi nädalavahetusi hulgiladudes ja mitteproduktiivselt tegutsema mererandades . </s> <s> Nad olid loodud , ega loonud ise midagi . </s> </p>
<p> <s> Liivade vahel haigutas hiiglaslik haisune tunnel , kuhu mahtunuks sisse kõik , mis linnast tulemas oli . </s> <s> Kõik , mis linnast üle jäi — praht , väljaheited . </s> <s> Seega tegemist oli triviaalse kanalisatsiooniavaga , kloaagiga , mis mingil imepärasel moel avanes otse keset liivakõrbe . </s> </p>
<p> <s> Vares oli juba kuhugi kadunud . </s> <s> Ilmselt sinnasamasse tunnelisse . </s> <s> Sinna viis me kõigi tee . </s> <s> Lambad nimetavad seda surnuaiaks . </s> <s> Ehitud mälestuskivide alla . </s> <s> Veel üks vale . </s> <s> Kõik kaob , ka mälestus ja kivid . </s> <s> Olid . </s> <s> Ja enam sind pole . </s> <s> Kogu lugu . </s> <s> Jääb ainult keegi tarbija-pasandaja , kelles tuksub kübe sinu verdki , kuid kes pole kuulnud ei sinust ega Alguste Algusest . </s> </p>
<p> <s> Ma langetasin vilepilli ja seisatasin korraks , et veenduda , kas kõik järgnevad mulle . </s> <s> Lammaste määgimisse ilmusid lootusrikkad noodid . </s> <s> Nad haistsid tuttavat keskkonda . </s> </p>
<p> <s> " Edasi ! " hüüdsin kähinal , sisikond värisemas , ja tormasin jooksujalu üle haisva veenire hüpeldes pimedasse tunnelisse , mis haaras mind sedamaid oma külma embusse . </s> </p>
<p> <s> Hetkeks tundus , et olen kadunud . </s> <s> Surnud . </s> <s> Külma ehitud kalmukivi all , mille ees istub nutta tihkuv lammas ja leinab mind võib-olla surmani . </s> <s> Ilmselt siiski mitte . </s> <s> Võib-olla veab temal rohkem , kui ta kord surnud on . </s> <s> Võib-olla leinatakse tedagi surmani . </s> <s> Aga ilmselt mitte . </s> <s> Jäävad ainult elavad oma liiprite lugemisega ja palju-palju tühjust ning tõevaakumit . </s> </p>
<p> <s> Sel hetkel süttisid tunneli laes eredad tuled ning mind tabas üks suurimaid pettumusi . </s> <s> Kõigepealt tunnel , mis oli sopaauk oma olemuselt , muutus korraga luksuslikuks elamuks , mis oleks justkui ostukataloogi lehekülgedelt maha hüpanud , ning ka lambad läbisid korraga ülikiire metamorfoosi ja muundusid selleks , kelleks nad ennast pidasid . </s> <s> Tähendab inimesteks . </s> <s> Hakkas üürgama muusika . </s> <s> Kohe formeerus kamp liidreid , kes koordineeritult asusid juhendama endasuguseid lambaid ja sättima asju ning elukorraldust käepäraselt paika . </s> <s> Ost-müük , tarbimine-väljaheitmine , kogu tavapärane virvarr . </s> </p>
<p> <s> Olin paigale tardunud . </s> <s> Ainult hirm kasvas vähehaaval . </s> <s> Kui nad avastavad mind , mõtlesin millegipärast , kistakse mind ribadeks . </s> <s> See ei saanud olla Tõde , mida ma siia otsima tulin . </s> <s> See pidi olema järjekordne suur pettus , mis läheb aga sedapuhku mulle maksma elu . </s> <s> Siiski ei tuntud minu vastu mingit huvi , igaüks oli ametis oma tegemistega . </s> <s> Esmapilgul oli siin suurim kogus individuaalselt mõtlevaid ja tegutsevaid olevusi , kes aina langetasid iseseisvaid otsuseid ja valikuid , tarbisid sodi , mis pidi esile tooma igaühe isikupära . </s> <s> Aeg oli iseendale ringi peale teinud ja jõudnud lähtepunkti tagasi — kusagil oli minu tuba , kus oli naine , soe söök pliidil ja külm voodi , mis oli valmis imema mind endasse nagu võimas magnet halenaljakalt abitu nööpnõela . </s> <s> Elu oli taas rööpasse läinud , kõik oli endine , kõik oli nii nagu peab . </s> </p>
<p> <s> " Filardi , sina ! " </s> </p>
<p> <s> Kes see veel oli ? </s> </p>
<p> <s> " Pole sind ammu näinud ! </s> <s> Kuidas käbarad ? </s> <s> Töötad ? </s> <s> Abielus ? </s> <s> Lapsi on ? </s> <s> Aga minul , mul on lahutusprotsess käsil , lapsed ja puha " </s> </p>
<p> <s> Loba kestis edasi . </s> <s> Rääkijat ma ei näinud . </s> <s> Kilav naisehääl oli . </s> <s> Viirastus . </s> <s> Mind haarasid külmavärinad . </s> <s> Tema arust olin ma kindlasti Filardi . </s> <s> Lootus oli kadumas . </s> <s> Ma olin elanud läbi üks-kaks-kolm-vägapalju silmapetteid , kõik nad lõhnasid tõe järele , aga polnud seda mitte kübetki . </s> <s> Üks vale asendus teisega . </s> <s> Üks oli teise sees , neisse sukelduti midagi märkamata ning tagasi pinnale tuldi lõpuks alguses . </s> <s> Tegemist oli tõepoolest tunneliga , lõppematute valede koridoriga , kus polnud midagi peale silmapetete . </s> <s> Neil polnud algust ega lõppu , ja ükski neist ei kordunud , kui lähemalt vaadata ei viitsinud . </s> <s> Ja ennast inimesteks pidavad lambad panid rahumeeli ringiratast mööda seda otstest sulgunud tunnelit . </s> <s> Nagu katsejänesed rattas . </s> </p>
<p> <s> Ma ei teadnud , mida edasi ette võtta . </s> <s> Olen aus — hakkasin nutma . </s> <s> Ma olin peaga vastu olematut seina jooksnud , kõik pildid olid segi läinud ning ma ei teadnud enam , kus või kes ma olen . </s> <s> Keegi aina kisas kõrva — pere , töö , poliitika , spordi ja ostukataloogide uudiseid — , neist üle kisada mul oma üksiku hädise häälega enam ei õnnestunud ( tõsi , ma üritasin ) . </s> </p>
<p> <s> Hetkel , kui ma olin juba alistunud ja hakkasin vähehaaval kohanedes loogiliselt mõtlema , mida siis nüüd edasi teha , juhtus midagi . </s> <s> Korraga lõi valgus laes särisema , nagu seda juhtub voolukatkestuse korral . </s> <s> Mitte keegi peale minu ei pannud seda tähele , kõik jätkasid oma igapäeva toimetusi kunstliku valguse tingimustes ( seda peeti ekslikult päikeseks ) . </s> <s> Korraks hämardus , läks peaaegu pimedaks . </s> <s> Lammaste leiutatud valgustid ei pidanud vastu , nende hapra elutõe alustalad raksatasid ning mulle avanes uus metamorfoos . </s> <s> Inimesed hakkasid muunduma — ei , mitte tagasi lammasteks , vaid kõigepealt murtud liikmetega santideks ja lõpuks sitikateks , sitasitikateks või mingiteks taolisteks . </s> <s> Seinad vajusid lössi , lõhnates meeldivalt sõnniku järele , põrandast koorus välja kaks vakla , kes olid ennist mesimagusalt suikunud abielupaar , kusagilt jooksis sisse rügement kuklaseid , kes olid Callaghani sõdurid ja politseinikud , ning asus sättima korda kaootilist sitikate voolu . </s> </p>
<p> <s> Nägemus — küllap elektrood nihkus une ajal paigast — kestis vaid lühikese hetke , kuid selle jooksul jõudsin märgata oma esijäsemeid , täpsemalt siis kiskjalikult palvesse kõverdunud kompjalgu . </s> <s> Ma puudutasin neid valutavate tunnaldega , et veenduda , et ma pole eksinud . </s> <s> Ei , muidugi ei olnud . </s> <s> Ma korjasin maast tüki sõnnikut , millel oli kulla väärtus ja mille eest sai poest osta teist sõnnikut , ning pistsin selle tänulikult põske . </s> <s> Seejärel tõmbasin kompjalgadega puhtaks kõigepealt suu ning seejärel ka igas ilmakaares laiali jooksvad silmad . </s> </p>
<p> <s> Kui ma silmad avasin , olin jälle see , kelleks ennast pidasin . </s> <s> Olin inimene . </s> <s> Seisin ereda päikese käes keset rahvarohket lahtise laega kaubakeskust , milles tegi igal reedel sisseoste naine , mina aga istusin elurõõmsa sinkja purskkaevu sulina keskel , libistasin õllet ja tukkusin , käsi põsakil . </s> </p>
<p> <s> Vaatasin ärevalt ringi , kartes , et kui silmad sulen , valgub kogu tuttav ümbrus uuesti laiali . </s> <s> Ei valgunud . </s> <s> Näe , seal ongi see purskkaevukohvik . </s> <s> Eemalt paistab kullaäri , kõrval tasuline peldik , toiduosakond , kus müüakse ka süütekuubikuid grilli tarvis , ja loomaäri , kus mööda akvaariume panevad mõttelagedalt ringiratast ennast kuldkalakesteks , hiirteks , küülikuteks ja mingiteks jälestusväärseteks sitikateks pidavad olevused . </s> </p>
<p> <s> Kuni ma kohvikus istusin ja kolmandat õllet lahendama asusin , otsis naine mu üles . </s> <s> Ta nimi on Jane - vist mainisin , jah ? </s> <s> Tal oli kummaski käes suur sõnnikukarva paberkott igasuguse huvitava träniga , mida me täna õhtuks sõime ja jõime ja jätsime veel külmkappigi , sest nii palju on võimatu kohe ära süüa , olgu ta kui maitsev tahes . </s> <s> Tuleb varuda ka pikemaks ajaks . </s> <s> See on looduse põhitõde . </s> <s> Ära söö kohe , jäta ka mustadeks päevadeks . </s> <s> Kunagi need saabuvad , ilmtingimata . </s> <s> Näiteks võib sõnnikuhunnik , milles me pesitseme , korraga otsa saada . </s> <s> Võib tulla jänes , kellel on vist tavaks oma sõnnikut sisse tagasi ahmida , et siis uuesti välja lasta , ja panna otsast ampsu nahka . </s> <s> Kõik võib juhtuda . </s> <s> Vaatad päikest ja mõtled , kuidas võib kõik nii ilus olla , kui tulevik on nii must . </s> <s> Muidugi , sõnnikut tuleb kogu aeg juurde , kõik planeedid on sisuliselt sõnnikust moodustunud ja panevad ümber sõnnikust päikese — aga mis kasu neist on , kui meile on ainult sõnnikust Maa , mis muutub kasutuks , kui tuleb jänes ja ampsab poole sellest oma sisikonda tagasi . </s> <s> Siis oleme omadega torus , sõna otseses ja traagilises mõttes ! </s> </p>
<p> <s> Viski on otsas , jah . </s> <s> Naine magab rahulikult . </s> <s> Ainult külge pöörab aeg-ajalt . </s> <s> Korra kohendas kompjalgadega tekki enda ümber , paotas silmi ja sirutas tundlaid minu poole — tule voodisse , kallis ; liiga noor oled mõtlemiseks ; alles olid vagel ja juba tahad mõtelda ; ära aja ennast hukka , kallis . </s> <s> Nüüd magab uuesti . </s> </p>
<p> <s> Võib-olla tõe otsingutega kaugemale ei jõuagi , kui jõudsin mina . </s> <s> Ma jõudsin tupikusse , lõputusse ringikujulisse tupikusse . </s> <s> See on ilmselge . </s> <s> Korraks õnnestus mul näha seda , mida ma otsima olin tulnud — elektroodi nihkumisest tingitud segane pilt — , ning kuigi ma seda kogu aeg unustada üritan , elan ju nüüd ja ilmselt igavesti avanenud tõe tingimustes . </s> <s> Ärme unustame asjaolu , et tegelikult pole me veel ärganudki ja uneapraat , mis meid kõiki on liitnud sellesse surmaunne — millest vabastab vaid surm ise — , on seal kuskil olemas . </s> <s> Seal , kus me kõik oleme kiilakad . </s> <s> Mitteunes , uskuge või ärge uskuge seda terminit . </s> </p>
<p> <s> Praegu aga Vahet ei ole , kas ma magan unes või magan mitteunes . </s> <s> Seepärast kobin voodisse naise kõrvale — viimane aeg juba , varsti on hommik ! — , võtan ta kitiinist kere oma embusse , silitan tunnaldega ta õrnu suiseid , jään magama , lähen homme klubisse , kus me tegeleme jälle kuuekesi mõttetusega , ja esmaspäeval uuesti tööle . </s> <s> Kõik jääb nii , nagu peab , ringiratast , mööda liipreid . </s> <s> Ma ei murra enam pead kuni surmani — siis ehk on uuesti põhjust — ja tukun-norskan-magan magusalt edasi . </s> </p>
<p> <s> Head ööd , sõbrad ! </s> <s> Ärge valjult norsake , see segab öörahu . </s> </p></div2>
        <div2 type="alaosa"><head> NOHU </head>
<p> <s> Kui ma kramplikult aevastades juuksuritoolile ronisin ja heitsin pilgu peeglisse , kust mulle vahtis vastu punetav nohune nägu , tundsin , kuidas maa läheb jalge alt ning pähe lööb uimastav ringlus , justkui oleksin libistanud hommikusöögiks pudeli odavat veini . </s> <s> Veel enne kui noor Johnny Steinwald , üks kahest Lebourgois' kõrgemate ametnike juuksurist täpsustas naljatledes , kas ma ei tahaks endale seekord täiesti uut nägu , mida ei saanud endale lubada ükski endast lugupidav ametnik , nõretas mu valge pluus juba soojast higist . </s> </p>
<p> <s> " Hommik , härra Larssen . </s> <s> Ajame habeme ära ? </s> <s> Või pea paljaks ? </s> <s> Jätaks ainult vuntsid . " </s> </p>
<p> <s> Naeratasin pingutatult . </s> <s> Noore timuka naljad . </s> <s> Miks ma pidin sellesse piinapinki istuma sagedamalt kui kord kuus ? </s> <s> Vastasin , et aselinnapea uue imidzhi kinnistamine valijate seas läheb linnale liiga kalliks maksma ja kui poisil on kange tahtmine oma fantaasiad siiski ellu viia , tuleb see oma taskust kinni plekkida . </s> <s> Seni aga — piirame habet ja võtame midagi tagasihoidlikku ette hõredate linakarva juustega . </s> <s> Ühe sõnaga jätame ametnikule asjakohase ausa kodaniku näo . </s> </p>
<p> <s> Ajalugu on huvitav asi . </s> <s> Ma olin pühendanud sellele kogu oma teadvustatud elu , kuid enne tänast hommikut , kui ma nagu alati pärast juuksurit paha eelaimusega tööle sõitsin , ei mõelnud kordagi , et iga minu samm või hingetõmme võiks olla jäädvustatud koolilaste ajalooõpikusse . </s> <s> Süngeid mõtteid nohust paksuks läinud peas kihutas tagant ka närtsinud sügislehti pillutav tuul . </s> <s> Silme ette kerkisid minu karjääriredeli astmed , võit esimestel linnavolikogu valimistel , kandideerimine haridusministeeriumi teise nõuniku kohale , kui ma häbiväärselt läbi põlesin , ja kõik muu . </s> <s> Kui mind täna vallandatakse , kas koolilapsed teavad aasta pärast minu nime ? </s> <s> Vaevalt küll . </s> <s> Ma nuuskasin lurinal nina . </s> <s> Ei meeldinud mulle see poiss Johnny Steinwald , seda enam tema korda õõnestavad naljad . </s> </p>
<p> <s> Linnavalitsuses Hutton Square'l valitses rusuv vaikus . </s> <s> Peanoogutusega tummi teretusi jagades astusin oma kabinetti teisel korrusel , viskasin kokkukägardatud taskurätid lauasahtlisse ja palusin sekretäril kohv , minu hommikune elunektar hakkama panna . </s> <s> Ma jõudsin vaadata läbi päevakava — äsjavalminud hüpermarketi erastamise komisjon , paar aruannet , lõunasöök , linna kanalisatsioonis läbiviidud rotitõrje otstarbekuse pressikonverents ( kuigi minul polnud sellega mingit pistmist ) ja erakonna korraline koosolek — , kui sekretär uksele koputas ja ütles , et Hubert ootab mind oma kabinetti . </s> <s> Sünge eelaimus polnud selleks ajaks veel haihtunud , sellepärast istusin sekundi liikumatult laua taga , tõusin siis aeglaselt püsti ning justkui unes , raskelt jalgu järel lohistades , läksin korrus kõrgemale , kus asus linnapea kabinet . </s> </p>
<p> <s> Järgnevat mäletan üpris ähmaselt . </s> <s> Tulevikuhirm , mille all kannatab nii mõnigi viljakas ajaloolane , oli blokeerinud elementaarsed mälumehhanismid rasvase pitseriga . </s> <s> Justkui kuivale paisatud kala vahtisin oma uduste prillide ees ujuvat kandilist maailma , mis ei tundunud nohuga enam selline kui varem . </s> <s> Avanes kandiline uks . </s> <s> Huberti kabinetki näis kandilisem kui tavaliselt ning neli selles istuvat erakonnakaaslast oleksid justkui lausa kuupidest kokku pandud . </s> </p>
<p> <s> " Tule sisse , Frank . </s> <s> Pane uks kinni . </s> <s> Me peame siin nõu " </s> </p>
<p> <s> Võtsin oma kohal viimast korda istet , neelasin prääksatades alla aevastuse . </s> <s> Esimese asetäitjana istusin teistest eespool , suuremas ja mugavamas tugitoolis . </s> <s> Korraga vaenuliku ilme omandanud Hubert , justkui türannist ülemametnik , istus meie vastu ning edasi algavad mul mälulüngad . </s> <s> Aga õnneks pole kogenud ajaloolasena minu jaoks probleem need lüngad tõepärase faktoloogiaga ära täita . </s> </p>
<p> <s> Hubert andis lühidalt ülevaate linnavalitsuses tekkinud olukorrast . </s> <s> Opositsioon jagas rahvale omakasust lähtudes linnavalitsusele varju heitvat infot : et rotitõrjekampaania läks ülemäära kalli eelarve tõttu vett vedama , et elektrivärgi uuendamine tõi kaasa energia hinna tõusu , et õhu saastatus on viimaste aastate hulleim ja joogivee hind kõrgeim , et amortiseerunud torud jooksevad kõigis linnajagudes läbi ja et statistiliselt pole rahvas enam võimuga rahul . </s> <s> Siis veel see pealinna — põhimõtteliselt kindral Callaghani enda — poolt peale sunnitud " pühade hoonete " ehitamine , millede otstarbest ei saanud mitte keegi aru ning mis imes iga ausa kodaniku , ka minu , sukasäärest viimased vaskrahad välja . </s> </p>
<p> <s> " Mis siis üle jääb ? </s> <s> Tõmbame loosi ? " kähistas kõhetu vananev Hubert , küürutades üle laua meie poole , endal nägu turses südameravimitest . </s> <s> Tal oli küll seljas helebeezh ülikond nagu tavaliselt , kuid sellegipoolest meenutas ta täna millegipärast surnumatjat . </s> </p>
<p> <s> Pilt lõi silme ees jälle virvendama , kurku kerkis raske tropp , peas hakkas tuksuma . </s> <s> Ma lörisesin raskelt hingata . </s> </p>
<p> <s> " Hääletada pole vist mõtet " </s> </p>
<p> <s> Hubert kooris paberinoaga ühelt viiest tikust väävlit . </s> </p>
<p> <s> " Mis sa arvad , Frank ? " </s> </p>
<p> <s> Ma võpatasin . </s> <s> Reaalsus oli mind jälle ümbritsenud . </s> <s> Ma mõistsin , et sündimas on ajalugu . </s> <s> Hirmu ja aukartust sisendav tunne oli . </s> </p>
<p> <s> " Millest ? " </s> </p>
<p> <s> " Hääletamisest . " </s> </p>
<p> <s> " Mitte midagi . " </s> </p>
<p> <s> " Tõmba sa siis esimesena , Frank . " </s> </p>
<p> <s> Minu ees oli Huberti krobeline värisev vanurikäsi viie tikuga . </s> <s> Miks ainult viis ? mõtlesin ehmunult . </s> <s> Me oleme ju siin kuuekesi . </s> <s> Ma tõstsin järsult pilgu — kas see oli mingi vandenõu ? </s> <s> Miks mina pidin esimesena tõmbama ? </s> </p>
<p> <s> " Kogud ennast ? " küsis Hubert . </s> </p>
<p> <s> " Jah . </s> <s> Kohe . " </s> </p>
<p> <s> Ma lasin pea norgu . </s> <s> Muidugi , Hubert ei saa tõmmata , muidu läheb linna poliitika lainetama , opositsioon pühitseb võitu ja kindral Callaghan oma ettearvamatu käitumisega võib saata korda midagi õudsat . </s> <s> Siin olid juba meie elud kaalul , aga mitte ametid . </s> <s> Minu pea arvutas paaniliselt tõenäosust , et nülitud tikk satub just minule , kuid tulemus läks sedamaid meelest . </s> <s> Esimesena oli muidugi hea tõmmata , järgmisel on tõenäosus õnnetu tikk saada juba suurem . </s> </p>
<p> <s> Ma säilitasin näilise rahu , pilgutasin vesitsevaid silmi ja tõmbasin kõige keskmise tiku , mis sümpatiseeris mulle kõige rohkem </s> </p>
<p> <s> Ja hambad ! </s> <s> Tõenäoliselt ma kahvatasin . </s> <s> Ma ei uskunud oma silmi . </s> <s> Tõenäosus tõenäosuseks , fortuuna köhis selle peale . </s> <s> Kuid rõõmuhõiskeid , mida kartsin seljatagant kuulda , ei tulnud . </s> <s> Silmapilgu vältel valitses rõske ajaloointriigi järele haisevas ruumis vaikus . </s> <s> Siis patsutas Hubert mind sõnalausumata õlale ning unustades näidata mulle teisi tikke — kuigi nad võisid ju kõik nülitud olla ! — , istus oma laua taha . </s> </p>
<p> <s> Mind tabas korraga mõte , et ma ju ei teagi , mida see tikk tähendab . </s> <s> Mingi skandaalne pressikonverents ? </s> <s> Preemia töötulemuslikkuse eest ? </s> <s> Ei tahaks uskuda </s> </p>
<p> <s> " Hubert " </s> </p>
<p> <s> " Küsi , Frank , " sosistas ta väsinult ja näitas teistele , et nad võivad lahkuda . </s> </p>
<p> <s> Me jäime kabinetti kahekesi . </s> </p>
<p> <s> " Hubert Mida see tikk tähendab ? " </s> </p>
<p> <s> " Kas ma ei selgitanud ? " </s> </p>
<p> <s> " Minu meelest mitte . " </s> </p>
<p> <s> Hubert ohkas kaastundlikult , süütas aeglaselt sigareti ja tõstis oma niisked vanurisilmad . </s> </p>
<p> <s> " Sa pead tagasi astuma , Frank . </s> <s> Me oleme sunnitud opositsioonile ühe koha loovutama . </s> <s> Tunnen kaasa . </s> <s> Mitte keegi ei tahaks täna sinu nahas olla , usu mind . " </s> </p>
<p> <s> Kogu paberivärgi ajamine võttis aega vähem kui tund . </s> <s> Lõunaks oli koostatud ka põhjalikult argumenteeritud teade avalikkusele , peetud nõu opositsiooniliidritega ja kutsutud kokku pressikonverents . </s> <s> Lepiti kokku , et uudis ilmub pressi alles järgmisel hommikul . </s> <s> Kabinetist välja kolimine võttis aega vaevalt pool tundi . </s> <s> Kui ma välja astudes kella vaatasin , oli alles veerand kolm . </s> <s> Selleks ajaks oli ka lahkumishüvitis kahe aasta palga ulatuses üle kantud . </s> <s> Tavapärasest rezhiimist välja löödud kõhtu piinasid teravad valud . </s> <s> Õnneks viis autojuht mu viimast korda koju ära . </s> <s> Seejärel saabus minu ellu sügav , lõputuna näiv vaikus , mida häiris vaid nohuse nina lörin . </s> </p>
<p> <s> Ma prantsatasin raskelt elutoa diivanile . </s> <s> Vaatasin kella . </s> <s> Tööpäeva lõpuni oli veel paar tundi . </s> <s> Võtsin ette ajalehed , mis jäid hommikupoole lehitsemata . </s> <s> " Frank Larssen nokib oma kabinetis nina " , kisas Lebourgois Today . </s> <s> See on siis midagi järje taolist kuu aega tagasi kõmu tekitanud fotole , kus mul oli pärast looduse kutse rahuldamist püksi lukk lahti jäänud . </s> <s> Vaatasin jälle kella . </s> <s> Pikale veninud tööpäeva lõpuni oli veel tükk aega , kuid ma ei pidanud enam vastu ja kraamisin baarikapist brändipudeli välja . </s> </p>
<p> <s> Aeg hakkas tasapisi kiiremini veerema . </s> <s> Nohu näis vähehaaval järele andvat . </s> <s> Hall sügispäikegi naeratas rõõmsamalt . </s> <s> Naeratuse viis ta aga koos endaga silmapiiri taha . </s> <s> Linnale laskus taas rusuv pimedus . </s> <s> Igaõhtune joovastus esimestest klaasidest oli möödas . </s> <s> Kogu päeval tehtud ajalugu sai memuaaride tarvis kirja pandud ning kahtlased lüngad täidetud , kuid kergem sellest ei hakanud . </s> </p>
<p> <s> Kõht oli tühi . </s> <s> Ma hakkasin kaaluma , kas süüa kodus või raisata hüvitusrahadest tilgake pidulikule õhtusöögile restoranis . </s> <s> Viimane variant ei klappinud eriti hästi tujuga , pealegi kartsin kohata mõnd sensatsioonihimulist ajakirjanikku ega tahtnud üldse enda ümber inimesi näha . </s> <s> Milline õnn , et ma olin vanapoisiks jäänud ! </s> </p>
<p> <s> Hakkasin vähehaaval riietuma , üritades mõista kui nähtavad mu koordinatsioonihäired juba on . </s> <s> Ma sain aru , et olen juba parajalt vintis , sellepärast otsustasin veidikene viivitada linna minekuga . </s> <s> Sellises seisundis ei näidanud ma ennast oma isiklikule juhilegi , rääkimata siis mind valinud kodanikest . </s> <s> Kiikasin kella , poodide sulgemiseni oli veel vähemalt poolteist tundi aega . </s> </p>
<p> <s> Riided seljas , istusin nina luristades ja nohu kirudes pimedas esikus jalanõudekapile , valmis vastava impulsi saabumisel otsemaid välja minema . </s> <s> Ma olin niimoodi istunud vist juba pool tundi , kui korraga kuulsin ukse taga vaikset jutumõminat . </s> <s> Kuulatasin . </s> <s> Naabrid need polnud . </s> <s> Ajakirjanikud ? </s> </p>
<p> <s> Teritasin kõrvu , kuid brändi oli juba nüristanud kuulmise , seepärast võttis aega , enne kui ma hakkasin eristama kõigepealt sõnu , hiljem aga ka üksikuid lausekatkendeid . </s> <s> Jutt koridoris muutus valjemaks , jäi mulje , et seal on kaks-kolm meesterahvast , kes vaidlevad millegi üle aktiivselt . </s> </p>
<p> <s> " Homme ei ole tööpäev ! " </s> </p>
<p> <s> " Mõnel kolleegil kindlasti ! " </s> </p>
<p> <s> " Igal ausal kodanikul on homme tööpäev " </s> </p>
<p> <s> " Sina ole vait ! " </s> </p>
<p> <s> Mingiks ajaks nad vaikisid . </s> <s> Ühe hääle omanik tundus olevat Hubert ning vaatamata sellise võimaluse ebaloogilisusele piilusin ma häiritult uksesilma , et veenduda , et see pole nii . </s> <s> Külalised need olla ei saanud — vaid haruharva võõrustasin ma linnavalitsuse raamatupidaja Moritelli uut naist , kes lohistas oma meest kõigi oma jäsemete ja organitega karjääritrepist üles . </s> </p>
<p> <s> Koridoris polnud kedagi näha , kuid halvasti valgustatud trepist polnud võimalik ka korralikku ülevaadet saada , et selles absoluutselt kindel olla . </s> <s> Äkki olid mingid murdvargad , iga aus kodanik teadis , millise summaga ma töölt lahkusin . </s> <s> Täpsemalt kodanik teadis vaid poolt sellest summast — preventiivne abinõu , vältimaks ühiskondlikku ebastabiilsust . </s> </p>
<p> <s> " Ma mõtlen , et " See oli jälle üks neist häältest . </s> <s> Seekord kostis ta eriti selgelt . </s> <s> " Mis te arvate , kui kooriks täna kellegi puhtaks , kolleegid ? " </s> </p>
<p> <s> Ma kuulatasin , kõrv vastu ust . </s> <s> Midagi kurjakuulutavat oli nendes sõnades . </s> <s> Kes need mehed sisse lasi ? </s> <s> Tuleb homme administraatoriga tõsine jutuajamine ette võtta , kuigi kas ta enam kuulabki mind ? </s> <s> Kes ma nüüd olen ? </s> <s> Endine aselinnapea . </s> <s> Eikeegi . </s> <s> Tühi koht . </s> </p>
<p> <s> Sepitsemine ukse taga läks omasoodu edasi . </s> </p>
<p> <s> " Tõepoolest . </s> <s> Miks ei võiks mõne priske linnukese rahakott meile midagi ohverdada ? " </s> </p>
<p> <s> " Sina ole vait ! " </s> </p>
<p> <s> " Ära jaura , kolleegi mõte lippab õiget rada . " </s> </p>
<p> <s> Ma kuulasin tähelepanelikult . </s> <s> Seesama hääl , vaikne , sügav , hingehiiliv See pidi olema Hubert ! </s> <s> Ma puurisin pilgu uuesti tillukesse uksesilma ning nüüd aimasin ma nägevat mingit varjude liikumist trepil . </s> <s> Ei , kurat , prillid olid jälle uduseks tõmbunud . </s> </p>
<p> <s> " Kes see priske lind võiks olla ? </s> <s> Ma siin tunnen ühte . " </s> </p>
<p> <s> " Keda ? " kaasvestleja hääl kõlas umbusklikult . </s> <s> " Sinu tuttavad ei kõiguta siin kedagi . </s> <s> Räägi seda juttu oma spioonist isa hauakivile . " </s> </p>
<p> <s> " Ära jaura , ma ütlesin . </s> <s> Ma ütlen teile nüüd , kolleegid — ja vaadake , et te trepist alla ei saja — , Frank Larssen-Kuupmeeter lasti täna lahti ! " </s> </p>
<p> <s> " Ära jama ! " </s> </p>
<p> <s> " Pluss veel kopsakas rull anti kaasa ! " </s> </p>
<p> <s> " No nagu alati . " </s> </p>
<p> <s> " Ma ei usu ikkagi . </s> <s> Ajalehtedes polnud sõnagi . " </s> </p>
<p> <s> " Kuule , sa oled vist unustanud , kellega räägid , Moritelli . </s> <s> Ma tegin ta ise lahti ! " </s> </p>
<p> <s> " Ossanuga ! " </s> </p>
<p> <s> Ma kattusin jaheda higiga . </s> <s> Astusin aeglaselt sammu tagasi . </s> <s> Trepilt kostis mingit kohmitsemist . </s> <s> Kui mind ei petnud kõrvakuulmine , lähenesid hiilivad sammud uksele ja peatusid . </s> <s> Hääled olid muutunud vaiksemaks , tõsine kuritöö vajas tõsist konspiratsiooni . </s> </p>
<p> <s> " Ega sina hoiad kah tema peale kihva , Moritelli . </s> <s> Sinu naine pidavat talle sellist piruetti panema , et kõik libud kahvatavad tema kõrval . " </s> </p>
<p> <s> " Vale puha , " sosistasin otsaeest higi pühkides . </s> <s> Ma põrkasin kolinal jalanõudekapile , kuid ukse taga seisjad ei pannud midagi tähele . </s> <s> " Ükski libu ei tee tööd stopperi järgi ja ei jookse täpselt kell seitse viisteist minema " </s> </p>
<p> <s> " Ma kuulsin korterist mingit häält . " </s> </p>
<p> <s> " Kui ta ongi kodus , siis tõenäoliselt alkoholnarkoosis , nagu tavaliselt sel kellaajal . " </s> </p>
<p> <s> " Miks mina ja rahvas sellest midagi ei tea ? " </s> </p>
<p> <s> " Ole vait , sulle ju öeldi ! </s> <s> Kuradi opositsioon ! " </s> </p>
<p> <s> Jajah , see oli ju opositsiooniliider , seesamune — Henderson ! </s> <s> Mis ma temale veel võlgu olin ? </s> <s> Kas tõesti kogu linna poliitiline jõud oli minu vastu üles tõusnud ? ! </s> <s> Ma olin ju eikeegi ! </s> </p>
<p> <s> " Laduge välja , palju te talle nodi andsite , mehed . " </s> <s> See oli jälle Hendersoni kile sosin . </s> </p>
<p> <s> " Pole sinu asi ! " </s> </p>
<p> <s> " Niikuinii murrame sisse ja saame teada . </s> <s> Rahvas peab teadma tõde . </s> <s> Kellelgi vasarat on ? " </s> </p>
<p> <s> " Mis vasarat ? </s> <s> Vasaraga võid teda tappa , ta samasugune rasvamägi-kuupmeeter nagu sina , Henderson , saategi maadelda . </s> <s> Uksi avatakse vaikselt , näed , sellise riistaga " </s> </p>
<p> <s> Hetke valitses ukse taga hauavaikus , siis kostis lukuaugus vaikset kriginat . </s> <s> Mind haarasid külmavärinad . </s> <s> Ma olin karjumise äärel , kuid ei suutnud paigast nihkuda . </s> <s> Oleksid nad kohe sisse tunginud , poleks ma ilmselt saanudki jagu mind halvanud tardumusest , kuid enne kui nad ukse avasid , hakkasid nad jälle nõu pidama . </s> </p>
<p> <s> " Oota ! </s> <s> Paneme kohe plaani paika , kes misasja enda peale võtab . " </s> </p>
<p> <s> " Sinuga me plaani ei pea ! </s> <s> Sina töötad vasaraga , muud sa ei oskagi . </s> <s> Juveliirse osa operatsioonist ajame meie joonde . " </s> </p>
<p> <s> " Raha võtate kah endale ? " </s> </p>
<p> <s> " Pea silmas , meid on kaks , sina oled üksinda aga noh , vaatame . </s> <s> Arvestame poliitilist tasakaalu , korda kõigutada pole ei sinu ega meie huvides . " </s> </p>
<p> <s> " Mis relvad teil on ? " </s> </p>
<p> <s> " Minul on nui ja pisargaas . " </s> </p>
<p> <s> " Mina võin iga kell kutsuda kohale oma poksiklubi kõvemad mehed . " </s> </p>
<p> <s> " See , mida sa võid , ei huvita kedagi , Moritelli . </s> <s> On sul siis midagi ? " </s> </p>
<p> <s> " Telefon . " </s> </p>
<p> <s> " Hästi . </s> <s> Hakkame siis pihta . " </s> </p>
<p> <s> " Vait ! </s> <s> Käske jagan siin mina ! </s> <s> Kindral Callaghani nimel ! " </s> </p>
<p> <s> " Oota , Hubert ! </s> <s> Aga mis ettekäändel ? " </s> </p>
<p> <s> " Jah , tõesti " </s> </p>
<p> <s> Hetke nad mõtisklesid , siis hakkas Hubert loetlema : </s> </p>
<p> <s> " Kodanikutundetu Waanenburgi spioon , võimuraha raiskaja — rotitõrjekampaania , kütuseäri sõja ajal — , ebanormaalselt suur lahkumisraha , seksiskandaal kolleegi abikaasaga , lahtine püksilukk , vanapoiss " </s> </p>
<p> <s> Paralleelselt selle süüdistuste loeteluga asus nähtamatu käsi uuesti lukku muukima ning ma põrkasin suud maigutades ja taganedes riidekapi nurgale . </s> <s> Seejärel pistsin ma nohuse häälega kisama ning tormasin pimeduses igasugustele asjadele komistades kööki , kus rebisin lahti akna , upitasin ennast vaevaliselt aknalauale — sel hetkel ma tõepoolest kaalusin sada kümme kilo , täpselt nagu öökull Henderson ! — ja prantsatasin teise korruse kõrguselt kivikõvale külmale maapinnale . </s> </p>
<p> <s> Ellu jäin ma ainult tänu amortisaatorina toiminud nahaalusele rasvakihile . </s> </p>
<p> <s> Paanika andis üpris ruttu järele , brändi tegi oma töö . </s> <s> Tänav oli kah õnneks peaaegu inimtühi . </s> <s> Keegi ei pannud mind tähele , keegi mind ei jälitanud . </s> <s> Üle kaua aja istusin kesklinna minevasse bussi , aga unustasin pileti osta — selles polnud ka midagi imelikku , viimati olin ühistransporti kasutanud viimase valimiskampaania ajal kaks aastat tagasi . </s> </p>
<p> <s> Uhkes üksinduses külma akna all istudes võtsin ennast kokku ja liigutasin ajusid . </s> <s> Mis siis edasi saab ? </s> <s> Koju tagasi pöörduda ei julgenud , restorani minna ei tahtnud . </s> <s> Mida ma linnast otsin ? </s> <s> Politsei mulle vaevalt kuuletub . </s> <s> Kui toimumas oli minu vastu suunatud poliitiline manööver — ja selles polnud enam kahtlust — , siis ei suuda mind päästa ükski elav hing . </s> <s> Välja arvatud kindral Callaghan ise . </s> <s> Või major Waanenburg . </s> <s> Või Kõrbekoer . </s> <s> Aga need kaks mässajat olid juba surnud . </s> <s> Selle mõtte juures väristasin ma õlgu — mitte surmahirmust , vaid jälestusest poliitilise leeri vahetamise vastu . </s> </p>
<p> <s> Buss peatus paari kuu eest avatud hüpermarketi ees , mille osaline erastamine oli jäänud minu viimaseks ülesandeks . </s> <s> Vaieldamatu pärl selles langenud linnas . </s> <s> Napilt enne uste sulgumist prantsatasin ma kõnniteele , kuid mantlisaba enam päästa ei õnnestunud . </s> <s> Paigast võtnud buss kiskus uste vahele jäänud mantli kõigepealt ribadeks , siis mind käpuli ja kui ma sain lõpuks kisades porise mantliräbala seljast , olin lohisenud hea kakskümmend meetrit koos bussiga kaasa . </s> </p>
<p> <s> " Kuradi raibe ! </s> <s> Sa veel maksad selle eest ! </s> <s> Ma olen Frank Larssen ! " </s> </p>
<p> <s> Ma olen eikeegi ! — seda tähendasid mu sõnad . </s> <s> Kuid ma viibutasin kabiini poole rusikat ning vastutasuks sülitas uksed avanud buss mulle mu mantlinartsu tagasi . </s> </p>
<p> <s> Ma olin ülepeakaela sopane , otsaesine veritses . </s> <s> See oli sedavõrd alandav , kuid täpne pilt minu poliitilise karjääri lõpust , et tükk aega ei suutnud ma teha muud , kui tihkuda vaikselt nutta ja sõimata valjult linnas valitsevat korda . </s> </p>
<p> <s> Korraga puudutati mind õlast . </s> </p>
<p> <s> Ma võpatasin , vaatasin ringi ja hüppasin karjatades eemale . </s> </p>
<p> <s> Minu vastas seisis ihualasti nälginud inimene , ilmselgelt ebaaus kodanik , pöetud pea ja kavala naeratusega . </s> <s> Temas polnuks midagi iseäralikku , kui ta poleks olnud täiesti sootu , samas kaetud mingi läikiva soomusega — vaid hiljem sain ma aru , et need on pesuehtsad tumepunased tuleleegid . </s> </p>
<p> <s> " Mida sul vaja on ? " </s> </p>
<p> <s> " Ma tulin sulle tõtt ütlema , Kuupmeeter . " </s> </p>
<p> <s> " Ma ei usu ühtegi su sõna ! " </s> </p>
<p> <s> " Sa pead korda saatma midagi suurt , Frank . </s> <s> Sa pead oma higisest kestast välja rabelema . </s> <s> Sa pead mind välja päästma . " </s> </p>
<p> <s> Ma kavatsesin talle midagi asjakohast vastata , kuid juba oli ta jalad teinud . </s> <s> Kibekähku , peaaegu lennates , tormas ta kaubakeskusesse ning lahustus selle tuledes . </s> </p>
<p> <s> Ma teadsin isegi , et pean saatma korda midagi suurt . </s> <s> Ma polnud major Waanenburg tema haiglaste mässudega . </s> <s> Mul oli õigus teha minu tööd . </s> <s> Mul oli õigus võimule . </s> </p>
<p> <s> Ma heitsin alandlikult pilgu aukartust sisendavale kaubakeskusele . </s> <s> Kammisin viie sõrmega juuksed soengusse , rapsisin riided nii puhtaks kui sain ja astusin sellesse täiskasvanud laste lõbustusparki . </s> </p>
<p> <s> Kaubakeskuse juhatajat tööl enam polnud , mis oli ka loogiline — sulgemiseni oli aega vähem kui pool tundi . </s> <s> Turvamehed , kellega ma juttu tegin , uurisid varjamatu kahtlusega minu räsitud ametnikuülikonda , tudeerisid põhjalikult dokumente ja küsisid lõpuks , kas nad peavad helistama juhatajale koju . </s> </p>
<p> <s> " Ei , pole tarvis . " </s> </p>
<p> <s> Ma vaatasin ringi . </s> <s> Viimased ostjad lonkisid veel laisalt ringi , paar last mängis ostukorvidega sõda , müüjad kiikasid kannatamatult kella , manades viimaseid jõude mobiliseerides nägudele pingutatud naeratusi . </s> <s> Mõned osutasid minu poole sõrmega , kuid pöörasid kohe selja , kui ma neid märkasin . </s> </p>
<p> <s> " Vahtige — Larssen ! " </s> </p>
<p> <s> " On alles paksuke ! " </s> </p>
<p> <s> " Kuupmeeter ! " </s> </p>
<p> <s> Ma haarasin minekule pöörduvatel turvameestel käisest . </s> </p>
<p> <s> " Nüüd teeme nii , mehed . </s> <s> Te teate , kes ma olen ? " </s> </p>
<p> <s> " Endine aselinnapea . " </s> </p>
<p> <s> " Miks endine ? ! </s> <s> See on vale puha ! </s> <s> Tabloidide tööpõld . </s> <s> Kuulujutud . </s> <s> Valesti tõlgendatud kisklemised linnavalitsuses . </s> <s> Näete , mehed , ma olen elus , on nii ? " </s> </p>
<p> <s> Nad vahetasid pilkusid . </s> <s> Kehitasid õlgu . </s> <s> Ma jätkasin : </s> </p>
<p> <s> " Nüüd näidake mulle kätte juhtimispult . </s> <s> Meil tuleb sulgeda kogu market , et et korraldada läbiotsimine . " </s> </p>
<p> <s> " Mis eesmärgil ? " </s> </p>
<p> <s> " Kodanike kontroll . " </s> <s> Ja et kumbki umbusklikust mehest ei näidanud üles kavatsust minu käsku täita , ma käratasin : " Kindral Callaghani nimel ! " </s> </p>
<p> <s> See mõjus . </s> <s> Üks meestest kehitas õlgu ja palus mul järgneda . </s> <s> Ta juhatas mu väiksesse ruumi , mille ühe seina moodustas hiiglaslik aken , kust võis näha kõike suures saalis toimuvat . </s> <s> Juhtimispuldis oli iga allüürnikust kaupluse kohta üks jälgimismonitor , kaks arvutit , telefon ja hulk nuppe . </s> <s> Hommikusele ajalehele , milles polnud veel sõnagi minu tagasiastumisest , oli asetatud kaks tühja kohvikruusi . </s> </p>
<p> <s> " Kuidas me kontrollime , et te meile tõtt räägite ? " </s> </p>
<p> <s> Ma vaatasin küsijale , kitsa huultetriibuga ja tähelepanelike silmadega noormehele , pikalt otsa , et ta lõpuks mõistaks , kellega tal tegemist on — Lebourgois' kõrgema ametnikuga . </s> <s> Vaielda minuga oli mõttetu . </s> </p>
<p> <s> " Hommikul helistate linnavalitsusse . </s> <s> Praegu pole seal kedagi tööl . </s> <s> On veel küsimusi ? " </s> </p>
<p> <s> Noormees kõhkles . </s> <s> Vanem paarimees ootas juba selgelt käsklust . </s> <s> Ma järeldasin , et küsimusi enam pole . </s> </p>
<p> <s> " Siis asume tööle ! " </s> </p>
<p> <s> Tegutseda tuli operatiivselt ja kõhklusteta , iga sekund oli kaalul . </s> <s> Ma käskisin blokeerida kõik sissepääsud kaubakeskusesse : peasissepääsud , laouksed ja personalikäigud . </s> <s> Seejärel nõudsin täpset skeemi , kus ja mis , mis ekraan mida näitab , ning kui palju turvamehi kaubakeskuses on . </s> <s> Samal ajal hakkasid korraga unest virgunud kliendid juba rusikatega sulgunud uksi kolkima , poolpimedad pensionärid põrkusid läbipaistvale klaasile ja kihistasid naerda , karjuvate lastega emad kiskusid varrukaist mõistmatult juhtimispuldi poole vahtivaid turvamehi . </s> <s> Raadiosaatjad hakkasid sahisema ning mehed küsisid , mida nad inimestele ütlema peavad . </s> </p>
<p> <s> " Öelge esialgu , et tekkinud on avariiolukord . </s> <s> Siin on nii halb teenindus , et see ei kutsu mingit kahtlust esile . </s> <s> Ja pärast helistage paarile kolleegile koju ja käskige neil eriolukorraks valmis olla . </s> <s> Inimeste käitumist ei tea kunagi ette . </s> <s> Abiväge võib iga kell vaja minna . " </s> </p>
<p> <s> Mehed vahtisid mind mõistmatult , kuid ma ei lasknud end nende pilkudest häirida , süvenedes skeemide uurimisse . </s> <s> Pabereid oli palju , arvutist aga ei saanud ma üldse mitte midagi aru . </s> <s> Klõpsutades suurema valikuta nuppe , lülitasin kogemata välja kõik külmikud , sulgesin spordipoe ukse , vangistades sinna viis inimest , blokeerisin tualettide veevarustuse ning suure valguse asemel läksin üle tuhmidele sinistele avariituledele . </s> <s> Ainult raadioheli regulatsioonist sain ma selgelt aru , see oli ka kõige tähtsam , kuna mul seisis ees tõsine jutuajamine kodanikega . </s> <s> Ringhäälingu kontroll oli omavalitsuse primaarne ülesanne eriolukorras , seda teadis mistahes endast lugupidav ametnik . </s> </p>
<p> <s> Isegi läbi peaaegu helikindla klaasi oli kuulda , et hämaras saalis läks kriiskamiseks . </s> <s> Inimesed viskusid paanikas uste peale , kuid põrkusid endiselt tulemuseta tagasi — vaid üksikud teadsid , et need uksed peavad vastu kõigele peale seadust esindavate tankide jõu . </s> <s> Segadust tekitas ilmselt ka asjaolu , et juhtimispuldis , mille ma nimetasin ümber valitsuskabinetiks , oli säilinud normaalne valgustus . </s> <s> Saali avaneva akna pihta tabas hämarusest tumeda matsuga õllepurk . </s> </p>
<p> <s> " Laske mind eetrisse , " käskisin , kaaludes endamisi , kumma ma kahest selja taga seisvast turvamehest julgen nimetada kindraliks . </s> <s> " Frank Larssen teeb avalduse . " </s> </p>
<p> <s> " teeb avalduse teeb avalduse " kajas järsku vaikinud saal vastu . </s> <s> Need tohmanid olid mikrofoni liiga vara sisse lülitanud , nüüd ei saanud ma ei köhatada ega nuusata , kuigi nina ähvardas kohe-kohe tilkuma hakata . </s> </p>
<p> <s> Ma kogusin ennast hetke , seades mõtteid loogilisse järjestusse , ja laususin nohuse häälega : </s> </p>
<p> <s> " Ausad kodanikud ! </s> <s> Nii nagu meie kuulus linn omab iseseisvust Maa ühtsest ajaloolisest geopoliitilisest struktuurist — me nimetame seda piiratud autonoomiaks , mida iseloomustab omavalitsuse kui täitevvõimuorgani olemasolu — , nii on linnavalitsus oma tänasel suletud istungil otsustanud moodustada iseseisva poliitilise struktuuriüksusena Lebourgois' suurima kaubanduskeskuse . </s> <s> See tähendab , et meil on õigus — meil kõigil , kes me oleme siin kodanikeks — , meil on õigus omavalitsusele , mille funktsioone täidan esialgu kuni ametlike valimisteni mina , Frank Larssen , Lebourgois' esimene aselinnapea . </s> <s> Samuti on meil õigus korrakaitse aparaadile , mille rolli täidab " ma katsin mikrofoni käega ja küsisin kiiruga vanemalt turvamehelt : " Palju teid siin kokku on ? </s> <s> Kähku ! " </s> </p>
<p> <s> Ta ajas silmad lakke . </s> </p>
<p> <s> " Kaksteist . " </s> </p>
<p> <s> " Tubli . </s> <s> Mis sinu nimi on ? " </s> </p>
<p> <s> " Simon Brewstair . " </s> </p>
<p> <s> Ma jätkasin mikrofoni : </s> </p>
<p> <s> " Moodustame kaheteistmehelise kaitseväe , niiöelda rahvuskaardi , millest pool jääb esialgu reservi . </s> <s> Rahvuskaardi arvukus peegeldab protsentuaalselt meie populatsiooni militaarvajadusi . </s> <s> Sõja korral on alati võimalus kellegagi liitu astuda . </s> <s> Sõjaväe etteotsa määrab valitsus esialgu kindral Simon Brewstairi . </s> <s> Kuni omavalitsuse ametlikust väljakuulutamisest kujunenud eriolukord lahenenud on , on rahvuskaardil õigus igasuguse korrarikkumise korral kasutada relvajõudu . </s> <s> Ma vabandan , et ei vasta jooksvatele küsimustele , nende esitamiseks on elektoraadil õigus võtta valitsuskabinetiga ühendust järgnevate tundide jooksul . </s> <s> Kahjuks langeb eriolukorras määratud valitsusele ka kohus koostada põhinõudmistele vastav seadustik , seetõttu on täidesaatva organi graafik äärmiselt pingeline — suhtuge sellesse mõistvalt " </s> </p>
<p> <s> Ma ei jälginud kella , suheldes kodanikega , kuid jälgisin pimeduses valitsevaid meeleolusid . </s> <s> Paljud ei kuulanudki mind enam , nõudes aru turvameestelt , need aga , kes kuulasid , said veel kuulda valitsuse plaanitud majanduspoliitikast — esialgu olime võimelised ise toime tulema , pühendudes rohkem teenindava sfääri kvaliteedi arendamisele , edasi aga pidime keskenduma pangandusele ( kassad olid ju pappi täis ) ning selle alusel sõlmima koostööpakte Lebourgois' linnavalitsuse kui meie esmase protezheega . </s> <s> Tootmisel ma mõtet ei näinud , kuna toota polnud midagi , välismaailmast sõltumist ei pidanud ma suureks probleemiks . </s> <s> Tööhõive ja muud sotsiaalsed probleemid tegid mulle palju rohkem muret , kuid need otsustasin ma lükata hommikutundidele . </s> <s> Põhimõtteliselt võis osa kodanikke panna lagesid värvima , teise osa seinu lõhkuma , kolmandad seinu tagasi ehitama jne. jne. Esialgu polnud mul plaanis hakata leiutama mingit jalgaratast . </s> <s> Kõigepealt tuli üldse luua Tööturuamet , kuulutada praegune olukord sundpuhkuseks ja asuda siis võtma inimesi konkursi alusel avatavatele kohtadele . </s> <s> Erasektor arenes niikaua minu otsustest sõltumatult — need , kellel töösoovi oli , rabasid juba pimeduse katte all raha teenida , ülejäänud aga ( neid oli kahjuks enamus ) pidid ootama riigitööd ja laskma niikaua õllet telekate ees . </s> </p>
<p> <s> Kui ma lõpetasin ametliku osa , oli juba peaaegu kesköö . </s> <s> Lapsed nutsid , emad kisasid minu akna poole , mehed võtsid rahulikult õllet ning paar pensionäri tukkusid pinkidel . </s> <s> Ühe sõnaga saalis valitses anarhia , kõige algelisem kõigist võimutüüpidest . </s> </p>
<p> <s> " Nüüd teeme nii , kodanikud . </s> <s> Korra ning teie rahu valvajad kontrollivad teie dokumendid , et valitsus teaks , keda esindab . </s> <s> Sõdurid , asuge tööle , aruanded valitsuskabinetti . " </s> </p>
<p> <s> " Pange tuled põlema ! " kostis saalist kaootilist summutatud kisa . </s> </p>
<p> <s> Hetke olin nõutu , eelseisev paberitöö vajas tõepoolest valgust . </s> <s> Teisest küljest aga — valitsusliikmena ei saanud ma pretendeerida loodusseaduste kontrollimisele . </s> <s> Räägiti küll , et pühades kodades , mida kiiruga kõikjale külvati , saavad igasugused imed tegelikkuseks , kuid neid ei uskunud keegi . </s> <s> Valgust oli vaja vaid siia , valitsuskabinetti , sest siin käis tõeline töö , kodanik pidi aga kuni aovalguseni leppima pimedusega . </s> </p>
<p> <s> Aeg oli kutsuda kokku relvajõudude ülemjuhatus — minu selja taga seisvad kindral ja kolonel , lisaks ka üks saalis tegutsev välikomandör — , et arutada korra jalule seadmist ja üldse edasist tegutsemist . </s> </p>
<p> <s> Minu alluvusse oli sattunud ühtekokku sada üks inimene , neist pooled esindasid võimuparaati — ametnikkonda , teenindavat sfääri , relvajõude ning minu isikus ka valitsust . </s> <s> Esimese sammuna otsustasin ette võtta tutvumise valijatega . </s> <s> Selleks laskusin kahe sõjaväelase saatel pimedasse saali , lastes kummalgi mehel taskulampidega ees minna , et selge oleks , et tegemist on tähtsa inimese saabumisega . </s> <s> Samas jäin ise valijate eest pimedusse . </s> </p>
<p> <s> Inimesed olid selleks hetkeks juba uppumas enda tekitatud kaosesse , nende read lainetasid mässumeelselt , nad esitasid ähmaseid nõudmisi vabaduse , parema elu ja talutavate magamistingimuste järele . </s> <s> Ma kaalusin , kas pidada maha veel üks manitsev kõne , kuid kuna olin oma põhilise relva , valjuhääldaja , valitsuskabinetti jätnud , tuli sellest plaanist loobuda . </s> </p>
<p> <s> " Rahvas , ülemineku aeg on , suhtuge mõistvalt ! " </s> </p>
<p> <s> Mind ei kuulatud . </s> <s> Elektoraadil oli tegemist oma igapäevaste jamadega , söögi- ja magamismuredega . </s> <s> See viis mind järgmisele mõttele — loomulikult polnud tegemist minu leiutisega , kodanike meelitamise meetodeid õpetati kõigis ametnikkonda koolitavates asutustes — , ma lasin alandada hindasid mööblipoes , andsin soodsalt üürile kõik sohvad , kanapeed ja veidi soolasema hinna eest diivanid . </s> <s> Ning sel hetkel sündis ime . </s> <s> Raha pani rattad käima . </s> <s> Ühiskond kihistus — sohva- , tugitooli- ja diivaniüürnikeks . </s> <s> Peldikud , mida kontrollis sõjavägi , hakkasid korraga lahinal raha sisse tooma . </s> <s> Samas kujunes kohe välja varimajanduse pool — paar suli hakkasid diivaniüürnike klassile , mis oli kõige jõukam ühiskonnakiht , üürile andma eriti luksuslikke peldikupotte , kuid peagi märgati , et välja üüritud potid on düsfunktsionaalsed . </s> <s> Nimelt tegemist oli vaatesaali pottidega , millel polnud ei vett ega torusid . </s> <s> Esimeste kaebuste saabudes olid varavastaste kuritegude toimepanijad juba pimedusse varjunud . </s> <s> Hiljem ilmusid nad uuesti äriareenile , juba ametlike nägudena , alustasid võimule alluvaid äriprojekte , asusid ametikohtadele ning üürisid kolme kaupa diivaneid . </s> </p>
<p> <s> Minu kampaania valijatega tutvumiseks , kui ma , põll ees , praadisin ühiskonda valitsevas pimeduses ainukesel lootust sisendaval valgusallikal — hõõguvatel grillsütel — ohtralt liha , jäi kogu selles saginas peaaegu märkamatuks . </s> <s> Sõjavägi oli juba ametis finantsstruktuuride kaitsega , millele varaahned kodanikud korraldasid pimeduse katte all regulaarselt rünnakuid , samuti vajas kaitset nii mõnigi endine nooruke müüja , nüüd pangateller , kelle vastu üritati sooritada füüsilist kuritegu . </s> </p>
<p> <s> " Astuge ligi , kodanikud , sõdurid jagavad teile Frank Larsseni praetud mahlakat liha , krõbedaid sibulalõike , teravat ketšupit ja karastusjooke , " lõugas äsja palgatud reklaamiagent . </s> <s> " Seda lihtsalt peab proovima ! </s> <s> Meestele tasuta õlu ! " </s> </p>
<p> <s> " Vahtige , see rasvarull vaaritab nagu naine ! " </s> </p>
<p> <s> " Nagu pederillo ! " </s> </p>
<p> <s> " Sellise häälega ei saagi olla täismees ! " hõiguti pimedast saalist , kuid see ei takistanud paarikümnel kodanikul viie minuti pärast ajada endasse kogu praetud liha , mis õigel inimesel tekitas kas maohaavandeid või seedehäreid . </s> <s> Valija armastus valitava vastu algas seedemahladest , see oli vääramatu , ajalooline tõde . </s> <s> See tõde oli vanem kui keegi meist , vanem kui leib , vanem kui ühiskond — see pärines ajast , kui Maad ja siinseid toitumistingimusi valitsesid veel mikroobid . </s> <s> Kampaania edukus sundis mind kaaluma sarnase võtte kasutuselevõtmist , kui ma hakkan rajama elutähtsaid võimuorganeid , mis ei pruukinud igaühele meeltmööda olla — kohtusüsteemi ja maksuametit ( nii õhk kui vesi olid ju veel maksustamata ) . </s> </p>
<p> <s> Ma tegelesin parasjagu viljakalt vastava mõtte- ja paberitööga — laud oli uppumas plaane täis võimudokumentidesse — , kui ust valvav rahvuskaartlane koputas ja küsis , kas ma saan võtta vastu ühe ausa näoga kodaniku . </s> </p>
<p> <s> " Mis probleem tal on ? " </s> </p>
<p> <s> " Ta väidab , et esindab püha võimu . " </s> </p>
<p> <s> " Mida see veel tähendama peaks ? " </s> </p>
<p> <s> " Kui ma vastan , siis valetan . " </s> </p>
<p> <s> Valitsuskabinetis ei võtnud ma vastu kedagi — mitte sellepärast , et mul oleks olnud kahju valgusest , mis oli mulle osaks langenud , vaid puhtalt julgeolekukaalutlustel . </s> <s> Mitte ükski valitsus sõltumata tema mastaabist polnud kaitstud major Waanenburgi taoliste mässuliste eest . </s> <s> Korra püsimise tagas vaid range saladuskate võimukeskuse kohal . </s> <s> See mõte mulle meeldis . </s> <s> Homme jagan seda Hubertiga , kui meil tuleb alustada läbirääkimisi , selgitamaks kaubakeskuse ja Lebourgois' linnavalitsuse vahelisi juriidilisi suhteid . </s> </p>
<p> <s> " Kes mind otsis ? " </s> </p>
<p> <s> " See kodanik siin . " </s> </p>
<p> <s> Sinkjalt valgustatud koridoris kunstpalmi varjus seisvas mehes polnud esmapilgul midagi iseäralikku , üks neid elektoraadi keskmikke , kelle nägudest moodustub massimeri valimisplakatite all . </s> <s> Samas oli tema näolapis midagi tuttavat , kuid enne , kui mulle meenus , kus ma võisin temaga olla kokku puutunud , avas ta suu ning tema jutt viis minu mõtted hoobipealt teisele lainele . </s> <s> Sõnasõnalt ma tema juttu taastama ei hakka , kuna selles oli nii palju apoliitilist ja isegi amoraalset jaburdust , et see ei vääri seda . </s> <s> Samas oli selles ka paar poliitiliselt kaalukat iva , millele ta panigi valdava rõhu . </s> <s> Lühidalt — ta pakkus kasutada inimeste mõistuse eeterlikke lahtreid , abstraktse usu eest vastutavaid allüksusi , et tagada kodaniku täielik valitsuse mõistmine . </s> <s> Valitsus pühas mõttes . </s> <s> Absurd , kuigi võib-olla tavakodanik tõepoolest ei kujutanud ette , kui ebapüha on mistahes valitsus . </s> </p>
<p> <s> Ma kuulasin ta tähelepanelikult ära , nagu kodaniku esindajale kohane , uurisin pimeduses ta nägu ega näinud muud , kui hullumeelselt sätendavaid punakaid silmavalgeid . </s> <s> Lõpuks ma ütlesin : </s> </p>
<p> <s> " Tutvustage ennast , palun . " </s> </p>
<p> <s> " George Pucharsky . </s> <s> Endine poeomanik Main Streetil . " </s> <s> Seal ma teda näinud olingi ! </s> <s> Bukinist , raamatukoi , provintsidemograafia uurija . </s> <s> " Lisahariduse saanud Fort Grattoni lähedal Steinborough' pühas koolis , mille lõpetasin kiituskirjaga . </s> <s> Järgmisest kuust pidin asuma Lebourgois' esimeses pühas hoones juhtivpositsioonile . " </s> </p>
<p> <s> Mind pani tema jutt sügavalt mõtlema . </s> <s> Ma sain aru , et minu ees seisab vastvalminud ametnik , kelle järk vastab peaaegu minu enda omale . </s> <s> Ma käiasin kiiruga tema senise jutu peast läbi — nii palju , kui ma sellest olin pidanud tarvilikuks meeles pidada — ja jõudsin halvale järeldusele . </s> <s> Hambad ! </s> <s> Kas Callaghan on segi läinud ? </s> <s> Või ühiskond ? </s> <s> Või mõlemad ? </s> <s> Ma ei saanud Pucharsky mõtte praktilisele küljele kuidagi pihta . </s> </p>
<p> <s> " Kardan , et kahjuks pole valitsusel , arvestades keskuse praegust arenguastet , teie haridusega midagi peale hakata , " kostsin lõpuks ausalt . </s> <s> " Pean teie jutu meeles ning tarvidusel võtan ühendust . </s> <s> Kõik pakkumised on teretulnud . " </s> </p>
<p> <s> Me surusime naeratades kätt ning ma sulgusin uuesti valitsuskabinetti . </s> <s> Kuid mehe jutt ja eriti tema sätendavad silmad ei tahtnud kuidagi meelest minna . </s> <s> Ta pidi olema hullumeelne , selles polnud kahtlust . </s> <s> Kui ma poole tunni pärast tõstsin pilgu raamatupoekese jälgimisekraanile , märkasin , et Pucharsky on kogunud enda ümber tosin inimest , nii mehi kui naisi , ja seletab neile midagi aktiivselt . </s> </p>
<p> <s> Valitsus oli kahtlemata produktiivselt töötanud . </s> <s> Kell oli alles kolmveerand kolm , ühiskond aga funktsioneeris juba peaaegu nagu õlitatud — ainult tööhõive probleemi reaalne lahendus oli veel kirja panemata . </s> <s> Kahjuks ei kippunud tavakodanik aga sellest aru saama . </s> <s> Mida rohkem ma tema heaks töötasin , seda rohkem ta minult nõudis ning lõpuks hakkas ta kannatust kaotades hoopis paremale-vasakule kiikama , kus teda juba ootasid varmad korraõõnestajad . </s> <s> Mekkides mingit haruldast brändit , mida ma nüüd tippametnikuna endale lubada võisin , kiikasin hämarasse saali , kus toimis mingi liikumine . </s> <s> Mind haaras jubedus , südame alt võttis õõnsaks . </s> <s> Minu ees lainetas tigedalt sisisev ussipesa . </s> <s> Külmad roomajad väänlesid põrandal ja purelesid omavahel . </s> </p>
<p> <s> " Näeb ikka asju siit ülevalt , " sosistasin vaikselt . </s> <s> Saal omandas taas endise ilme , kuid kõhedus jäi . </s> <s> Klaasiga õhku tardunud käsi värises kontrollimatult . </s> </p>
<p> <s> Ma olin avamas uut pudelit , kui jälgimismonitorid minu ees hakkasid särisema . </s> <s> Veel enne , kui ma jõudsin ehmatada , et alanud on mäss , mille käigus on hävitatud kaamerad poesaalides , lõi laetuli valitsuskabinetis vilkuma ning sekundi pärast oli juba hoopis kustunud . </s> </p>
<p> <s> Ma puhkesin läbilõikavalt kisama , kutsudes enda ümber kaitsegarnisoni ja nõudes rahvuskaardi otsekohest viimist sõjaseisukorda . </s> <s> Hiljem järele mõeldes jõudsin järeldusele , et tõenäoliselt olin ma keskuses ainukeseks kisajaks — pimeduses elutsev tavakodanik , unine joodik , salakaval finantsist , näljane kõhuorjaja , polnud ju valgust näinudki , mis tal siis lõuata oli . </s> <s> Minul aga lõi naturaalselt põhja alt . </s> </p>
<p> <s> " Ma ju ütlesin sulle , Kuupmeeter , murra oma kestast välja " kostis minu kõrva äärest sosin . </s> </p>
<p> <s> Ma põrkasin tagasi . </s> <s> Minu kõrval seisis jälle sama vibalik , tuliselt helkivas kestas sootu amfiibinimene . </s> </p>
<p> <s> " Saada midagi suurt korda , tunnista suuremat korda kui see , milleks sina oled võimeline , Frankie " </s> </p>
<p> <s> Sel hetkel tungisid valitsuskabinetti kaks taskulampidega vehkivat rahvuskaardi ohvitseri . </s> </p>
<p> <s> " Võtke ta kinni ! </s> <s> Tapke ta ära ! " pasundasin nohuselt . </s> <s> " Valitsuskabinetis on korraõõnestaja ! " </s> </p>
<p> <s> Mehed haarasid relvad välja , otsisid kabineti operatiivselt läbi ning lõpuks suunasid taskulambid minule . </s> <s> Hetke valitses selles loogikavaeses mülkas vaikus . </s> </p>
<p> <s> " Siin pole mitte kedagi , " müristas madal hääl taskulambi tagusest pimedusest . </s> </p>
<p> <s> " Ega te ometi arva , et ma iseennast korraõõnestajaks pean ? " küsisin tigedalt , kuigi vaevalt , et mu peenike hääl seda väljendada suutis — kui mitte see looduse näpukas , oleksin ammu olnud Lebourgois' linnapea . </s> <s> " Kandke ette olukorrast ostusaalides . </s> <s> Mis juhtus ? " </s> </p>
<p> <s> Midagi konkreetset polnud veel teada , kuid nagu järgmise poole tunni jooksul läbi viidud juurdlus näitas , oli alust arvata , et voolukatkestuse põhjustas liiga suure hulga elektroonika üheaegne käivitamine — ühe sõnaga sada inimest tarbisid korraga rohkem kui keskuse energeetika oli võimeline taluma . </s> <s> Saabus energiakriis , sisuliselt maailmalõpp . </s> <s> Kodanike seas ei leidunud ühtegi tasemel elektrikut — oli küll paar valjult targutavat meest ja võrdõigusliku printsiibi alusel ka üks naine , kuid mitte keegi neist ei jaganud nii keerulist mehhanismi , nagu oli meid ümbritsev geopoliitiline üksus . </s> </p>
<p> <s> Poliitiline stabiilsus lõi korraga kõikuma . </s> <s> Kuna rivist olid välja läinud ka avariituled , nõudsid kodanikud endale kah taskulampe , mida ma julgeolekukaalutlustel ei saanud neile lubada . </s> <s> Üldise lärmi tõttu ärganud lapsed virisesid ega tahtnud enam kuidagi uinuda . </s> <s> Mõned inimesed trummeldasid jälle rusikatega kuulikindlaid klaase , lootes keskusest välja pääseda . </s> <s> Paar santi portatiivsete hingamisaparaatidega pistsid nende eluhoidjatega ühes taktis lõugama ja andsid laadimata akude tõttu otsad . </s> <s> Olukorda süvendas ka toiduainete riknemine külmikutes , mis olid minu näpuvea tõttu kohe alguses välja lülitunud . </s> <s> Püha viha täis kodanikud tõid lagedale sooja piima , vettinud verise liha , vahutava õlle ja karastusjoogid , mis loobiti laiali ning sõkuti tea kust ilmunud oraatorite eestvedamisel jalge alla . </s> </p>
<p> <s> " Aga mida te pärast sööte , kodanikud ? ! " karjusin ma üleüldises saginas pimedusse , kuid mitte keegi ei kuulnud mind enam . </s> <s> Ma ei kuulnud ennast õieti isegi . </s> <s> " Inimesed , te hävitate sedasi meie majanduse , raha hind läheb vabalangusse , saabub finantskatastroof " </s> </p>
<p> <s> " Kaks vaegurit on surnud , kaks protsenti ühiskonnast ! " </s> </p>
<p> <s> " Ise on süüdi , et vigased on ! " karjusin vastu . </s> <s> " Mis siin traagilist on ? </s> <s> Võim ei kanna nende eest vastutust , nagu ei kanna joodikute ja vaeste kihi eest ! " </s> </p>
<p> <s> " Neil on väiksed lapsed ! " </s> </p>
<p> <s> " Nende lapsed on kah vigased , see on nende pärandus , see on neil veres ! </s> <s> Ärme hüpotiseeri ! </s> <s> Sellise geneetikaga kodanikul ei saa õiget kodanikutunnet ollagi ! </s> <s> Nad on rumalad ja kergemeelsed ! </s> <s> Kurb on tõdeda , et nende elus hoidmine makstakse meie kõigi taskust — kas teil tõesti pole oma nodist kahju ? ! " </s> </p>
<p> <s> Elektoraat sumises . </s> <s> Kusagil pimeduses välgatas punakalt helkiv ebaproportsionaalselt suur näolartsakas , sätendav sõrm kutsus mind endale järgnema — pärast sind tulgu või veeuputus , Larssen . </s> <s> Korraks haaras mind tõepoolest minnalaskmise vajadus , soov lahkuda uppuvalt laevalt , olla nagu rott </s> </p>
<p> <s> Ei ! </s> <s> Raputasin raevukalt pead . </s> <s> Rott ma olla ei tahtnud . </s> <s> Seepärast koondasin ma enda ümber relvajõud , mobiliseerisin kiirkorras reservid ja viisin rahvuskaardi kolmanda järgu lahinguvalmidusse . </s> <s> Ma käskisin teha kolm lasku õhku , mille järel andis otsad kogu kaubakeskuse ventilatsioon , ning kui lõpuks saabus absoluutne , viimse kohtupäeva vaikus , kuulutasin välja sõjaseisukorra . </s> </p>
<p> <s> Vähetõenäone , et minu diktaatorlik valitsus oleks palju kauem vastu pidanud kui ta pidas . </s> <s> Major Waanenburg tema diktatuuriga oli sellise valitsustüübi eluvõimetuse parim näide . </s> <s> Kogu keskuses valitsevas üleüldises pimeduses , mida kontrollis taskulampidega sõjavägi , oli sisuliselt saabunud tsivilisatsiooni lõpp . </s> <s> Minu kui korda armastava ametniku õnnetuseks olin just mina jäänud sel hetkel poliitikarataste vahel mälutava ühiskonna etteotsa . </s> <s> Sellepärast otsustasin mängida selle mängu lõpuni , rakendades mind valinud ausate kodanike heaks kõiki teadmisi , oskusi ja kogemusi , ega pannudki tähele , et pikapeale võtsin kasutusele nii ühe kui teise kadunud major Waanenburgi korrale iseloomuliku valitsemismeetodi . </s> <s> Tagantjärele on seda muidugi raske tunnistada ja minu praegune elektoraat ei pea sellest teadlik olema , kuid oma ametniku südametunnistuse ees oleks ma noil tundidel justkui sülitanud iseendale näkku . </s> </p>
<p> <s> Selge oli see , et pimedus , mida me kõik olime nüüd sunnitud jagama , varjas endas vähemalt ühte valitsusele võrdväärse toetajaskonnaga parapoliitilist liikumist . </s> <s> Minu jaoks oli kohe alguses selge , kes oli sellele liikumisele olukorra irreaalsust ära kasutades hoo sisse andnud . </s> <s> Siiski oli minu taga relvavõim ning see määras väga paljus järgneva ajaloo käigu . </s> <s> Inimelu kaotas väärtuse , kodanikud muutusid näotuks lihamassiks , poliitika omandas reaalse hinna . </s> </p>
<p> <s> Välikomandörid andsid teada anarhistlike grupeeringute moodustumisest , operatiivsete andmete alusel oli arvata nende ühtesulamist , kuni lõpuks organiseerusid nad ühtseks olulise arvulise ülekaaluga sõjaliseks opositsiooniks . </s> </p>
<p> <s> " Me nõuame valitsuse tagasiastumist ja otseseid valimisi ! " lõugasid nad . </s> </p>
<p> <s> " See on opositsiooni propaganda , kodanikud ! " karjusin ma allergiliselt turtsudes vastu . </s> </p>
<p> <s> " Me nõuame vabadust ! " </s> </p>
<p> <s> " Teil on see olemas , lollakad ! " </s> </p>
<p> <s> " Kaubakeskust peab valitsema rahvas ! " </s> </p>
<p> <s> " Omavalitsus kehastabki rahva võimu , kaabakad ! </s> <s> Selle asemel , et protsessida , tehke tööd ! " </s> </p>
<p> <s> Nad ei teinud mind kuulmagi , esitades suminal üha valjemaid nõudmisi . </s> </p>
<p> <s> " Me nõuame toitu , taskulampe ja inimlikke elutingimusi ! " </s> </p>
<p> <s> " Me nõuame väärikat kohtlemist ! </s> <s> Naised on kah inimesed ! " </s> </p>
<p> <s> " Me nõuame õigust armastusele ! " </s> </p>
<p> <s> " Seksuaalvähemused nõuavad tavakodanikega ühtede peldikute kasutamist ! " </s> </p>
<p> <s> " Nõuame lehmade orjusikke lõpetamise farmides ! " </s> </p>
<p> <s> " Nõuame korralikke kotlette , aga mitte riknenud paska ! " </s> </p>
<p> <s> " Nõuame õigust nõudmisi esitada ! " </s> </p>
<p> <s> Pimedus meie ümber hakkas mühisema justkui pime raagus mets sügisel . </s> <s> Rahvuskaardi taskulampide valgusvihkudesse tungis üha enam mässulisi kodanikke , kelle relvastuse moodustas kõik kaubakeskuses saadav , alates õllepudelitest kuni kodutarvete poest hangitud raskete kirvesteni välja . </s> <s> Viimaks saabus pimedusest vali käsklus : " Lahingusse ! " ning sellest algas opositsiooni ühtne pealetung . </s> </p>
<p> <s> " Tuld ! " karjusin ma kähinal , värisedes üle keha nagu marutõbine mullikas . </s> <s> Mitte igal ametnikul ei õnnestu kodusõjas väejuht olla . </s> </p>
<p> <s> Lahing kestis vaevalt kümme minutit . </s> <s> Esimene kallaletungilaine põrkas tagasi . </s> <s> Pimedusest kostis kisa , nuttu , oigamist . </s> <s> Taskulambi valguses väänles mitu haavatud korraõõnestajat , nad vahtisid paaniliselt ringi ja üritasid surmahirmus varjuda pimedusse . </s> <s> Sõjavägi hõiskas , kuid jäi pikapeale vait . </s> <s> Ka pimedus oli vaikinud , vaikust häirisid vaid üksikud oiged . </s> </p>
<p> <s> " Nad ootavad , kuni meie lampide patareid saavad tühjaks ! " sosistas keegi ohvitseridest . </s> </p>
<p> <s> " Kapten Jordan on haavatud ! " </s> </p>
<p> <s> Mehed tammusid rahutult jalalt jalale . </s> <s> Haavatud ohvitser lohistati meeste keskele , haav polnud eluohtlik — mees oli õllepudeliga näkku saanud . </s> </p>
<p> <s> Vaikus kestis kaua , väga kaua . </s> <s> Opositsionäärid olid varjunud pinkide , puude ja kioskite taha , valmistudes ilmselt pikaks sissisõjaks . </s> <s> Ma tegelesin paaniliselt kalkulatsioonidega . </s> <s> Tuli leida mingi turvaline koht , kindlus , kust saaks efektiivsemalt tõrjuda mässuliste rünnakuid . </s> <s> Me pidime vastu pidama hommikuni , siis saab võtta ühendust kõigepealt Lebourgois' linnavalitsusega ning hiljem vajadusel ka Fort Grattoniga , kindral Callaghaniga isiklikult , et paluda abiväge kontrolli alt väljunud elektoraadi vastu . </s> </p>
<p> <s> Kuid uut kallaletungi ei järgnenud . </s> <s> Opositsioon tegeles haavatutega , kaks surnut maeti kiirkorras meremeeste kombel purskkaevu — kuna nad ei soostunud põhja minema , visati neile kastitäis sooja õllet peale — , minu mehed lugesid järelejäänud laskemoona , mina planeerisin evakuaeerimisoperatsiooni . </s> <s> Kellegi võimas taskulamp tabas pimeduse varjus ajalehekioskite juurest meie poole tuleva opositsiooni tõenäolise liidri , mässumeelse Pucharsky . </s> <s> Pintsakut tal enam seljas polnud , tema sõrmedelt tilkus süütute kodanike verd ning pea ümber toimus mingisugune liikumine , mis jättis kärbseparve mulje . </s> <s> Mehed võtsid ta kohe sihikule . </s> </p>
<p> <s> Pucharsky tõstis verised käed üles ja hõikas paarikümne sammu kauguselt : </s> </p>
<p> <s> " Mul on vaja teie juhiga läbirääkimisi pidada ! " </s> </p>
<p> <s> Ohvitserid vaatasid minu poole . </s> <s> Ma kortsutasin kulmu , pistsin käed taskusse ja sülitasin põrandale : </s> </p>
<p> <s> " Olgu siis nii , korraõõnestaja . </s> <s> Laske ta läbi . </s> <s> Aga pea silmas , Pucharsky , ei mingeid trikke , pürotehnikat ega nugadega vehkimist . " </s> </p>
<p> <s> " Me oleme inimesed , aga mitte loomad . " </s> </p>
<p> <s> Leppides kokku , et läbirääkimised tulevad ausad ja ilma vägivallata , otsustasime istuda kohvikus niimoodi laua taha , et tema selja taga seisavad minu mehed , minu selja taga aga tema kõrilõikajad . </s> <s> Valgustuse tagasid poolringis seisvad sõdurid , taskulambid pea kohal . </s> <s> Näha oli ainult meid kahte ja lauda meie vahel , muud kõike varjas pimedus . </s> <s> Pucharsky pea ümber toimus tõepoolest liikumine — see oli kirev liblikaparv , kust tulnud , ei tea . </s> <s> Enne , kui me asja kallale asusime , tardus mässuliste liider tükiks ajaks paigale , pilk lauda naelutatud ning ainult skisoidsed liblikad pea ümber tiirlemas . </s> <s> Paus venis sedavõrd pikaks , et ma hakkasin juba kahtlustama stuuporit ja hetke pärast ka vandenõud . </s> <s> Aga sisimas ma tegelikult kadestasin teda — justkui keskmine kodanik oli ta vaatamata suurte sündmuste toimumisele tardunud ühte hetke oma lillelise aura keskel ega teinud millestki kuulma . </s> <s> Tal polnud minevikku ega tulevikku , ainult käesolev õnnehetk . </s> <s> Võib-olla mõtles ta õhtusest filmist ja priskest särisevast lihatükist krõbedate sibulalõigukestega . </s> <s> Vägivald oli tema jaoks olemas ainult telekas , Waanenburgide tapatalgud toimusid ookeani taga eksootilistel saartel , Callaghani sõdurite veretöö oli suureks võiduks kogu tsivilisatsioonile </s> </p>
<p> <s> Ma rabelesin hetke tardumusest välja . </s> </p>
<p> <s> " Sul on käed verised , Pucharsky . " </s> </p>
<p> <s> " Ma viisin läbi väikse lapse ohverdamise sõjaõnne huvides . </s> <s> Naiskodanik , tema ema , mõistab mind . </s> <s> Tema mees on raskelt haavatud . " </s> </p>
<p> <s> " Millest sa rääkida tahtsid ? </s> <s> Ausalt öeldes kuulaksin ma palju parema meelega iseennast , sest sinu argumentidega ei jõua tsivilisatsioon kuigi kaugele , Pucharsky . </s> <s> Sa propageerid vägivalda , korralagedust , nõrgemate surma anarhistlikes tingimustes . " </s> </p>
<p> <s> " Ma propageerin püha meest , aga mitte vägivalda , Larssen . </s> <s> Ma olen selle jaoks õppinud aasta otsa Steinborough' eliitkoolis " </s> </p>
<p> <s> " Eliitkool , kus koolitatakse eliiti ? " </s> <s> Ma nuuskasin vandudes nina ja viskasin taskuräti põlglikult põrandale . </s> <s> " See , et Steinborough asub Fort Grattoni eeslinnas ei ütle mulle midagi . </s> <s> Fort Grattonist tean ma vaid nii palju , et kui saabub hommik , palun ma Callaghanil saata siia eriüksused , et lahendada minu omavalitsuse territooriumil kujunenud väike segadus . </s> <s> Siis saavad kõik röövlid õiglaselt karistatud , ma kardan . " </s> </p>
<p> <s> " Larssen , kas sa pole kunagi mõelnud , miks sa oled inimene ? " </s> </p>
<p> <s> " Sellel jutul on demagoogia lõhn küljes ! " ägestusin ma . </s> <s> Ta kavatses samad liblikad , mis teda tüütasid , minu pähe saata ! </s> </p>
<p> <s> " Ärme kuku kedagi kohe süüdistama , meid süüdistab sõjaline tribunal . </s> <s> Meid mõlemat , sest sina oled hull , Larssen , ja ainult mina näen seda . " </s> </p>
<p> <s> Mehed meie ümber hakkasid sahistama . </s> <s> Ma käratasin : </s> </p>
<p> <s> " Ja mina näen , et ainult sina oled hull ! </s> <s> Neetud opositsioon ! </s> <s> Aja need liblikad oma pea ümbert laiali ! " </s> </p>
<p> <s> " Mis liblikad ? " </s> <s> Pucharsky vaatas mõistmatult ringi . </s> <s> Liblikad lendasid laiali , kuid olid minuti pärast jälle tagasi . </s> <s> Mees naeratas : " Mõistan — piltlikult . </s> <s> Jätkame läbirääkimisi . </s> <s> Ma tahtsin sulle öelda , et sa oled ikkagi inimene . </s> <s> Inimene selle pärast , et sa ei tohi tappa , ei tohi nikkuda nagu loom " vähki " , et sa armastad ja lõpuks , et sinu ümber valitseb sinu enda loodud kord . </s> <s> Aga näed , sinu korda tekkis lõhe , kujunes vastasleer , eks ole ? </s> <s> Tekkisid üliinimesed , ülikorraliku korraga . </s> <s> Seda ma tahtsingi öelda . </s> <s> Tule meie leeri , mitte sellepärast , et meid oleks rohkem , vaid meie kord on reaalselt parem , päris mitmel põhjusel . </s> <s> See kord on suurem kui sinu kord , haarab palju rohkem . </s> <s> Haarab seda abstraktsust , mida nimetatakse armastuseks , usuks millesegi suuremasse . " </s> </p>
<p> <s> Ma kortsutasin kulmu . </s> <s> Jutt muutus jälle ähmaseks demagoogiaks . </s> <s> Mind haaras hirmus kahtlus , et minu sõdurid , keda ma ei näinud pimeduses , on hakanud kuulama Pucharsky kavalat loba ja lasevad sellel tungida oma ajudesse . </s> <s> Oli alles rebane ! </s> <s> Lõpuks jään mina üksinda siia põhiseaduslikku võimu esindama ja siis kisuvad need relvastatud barbarid mind sajaks tuhandeks ribaks . </s> </p>
<p> <s> Pucharsky aga muudkui rääkis : </s> </p>
<p> <s> " Kindlaim kord on see , mida on toetamas mingi suurem kord — näiteks sinu kord Callaghani korra toel . </s> <s> Aga mind toetav kord on suuremgi kui Callaghani kord " </s> </p>
<p> <s> Ma ägestusin : </s> </p>
<p> <s> " No nüüd aitab ! " </s> </p>
<p> <s> " Mind toetab püha mees ise ! " </s> </p>
<p> <s> " Muidugi , sa oled ju pankrotistunud poodnik , mis sul üle jäi , kui põgeneda Steinborough'sse ! " </s> </p>
<p> <s> " Istu maha , sinu mehed ei saa sind enam aidata , Larssen , nad eelistavad kah püha mehe korda . </s> <s> Selle nimel võib tappa , lõpuks surragi . </s> <s> Tule minu leeri ja me astume Callaghani vastu üles , me sõkume ta porri ja seame Maal ja kõigil kaaslastel jalule õige korra — püha korra . </s> <s> Sellesse peab ainult uskuma , sellest piisab võimatu korda saatmiseks ! " </s> </p>
<p> <s> " Võimatu on võimatu ! </s> <s> Ja kollane on kollane ! </s> <s> Ainult rumal võib selle vastu vaielda . " </s> </p>
<p> <s> " Kollane ei ole kollane , kui sa usud " </s> </p>
<p> <s> " Mehed , andke talle tuld ! " </s> </p>
<p> <s> Pimedus vaikis . </s> <s> Pucharsky vaatas mind rahuloleva naeratusega ja kissitas kavalalt silmi : </s> </p>
<p> <s> " Minu usk on kõvem kui sinu usk , näed siis nüüd — võimatu on võimalik . </s> <s> Sinu mehed reetsid su ! " </s> </p>
<p> <s> " No see pole kunagi võimatu olnud ! " </s> </p>
<p> <s> " Tuled siis minu leeri ? " </s> </p>
<p> <s> " Ei ! </s> <s> See on ennekuulmatu : usk , armastus , värk . </s> <s> Tee sellega pimedas vannitoas sedasamust " Ma tõusin laua tagant püsti . </s> <s> " Mina lähen nüüd minema . " </s> </p>
<p> <s> " Seda arvad sina , Larssen . " </s> </p>
<p> <s> Ma sülitasin tigedalt ja lõin käega . </s> <s> Mulle näkku suunatud lambivalgus pimestas silmi . </s> <s> Ma käratasin , et reeturid laseksid mind läbi , ja kavatsesin astuda pimedusse , kuid põrkasin kivikõva seina peale , lüües otsaette muhu . </s> </p>
<p> <s> " Kur-rat ! </s> <s> Laske mind siit välja ! " </s> </p>
<p> <s> " Sa pole veel küps millegi nii suure jaoks , Kuupmeeter ! " </s> </p>
<p> <s> Ma pöörasin Pucharsky poole , kuid tema asemel istus laua taga juba seesama leegitsev deemon , kes ei andnud mulle kogu selle õhtu jooksul rahu . </s> </p>
<p> <s> " Mida sina tahad ? </s> <s> Kus Pucharsky on ? </s> <s> Lase mind siit välja , mul on küllalt , ma tahan brändit " </s> </p>
<p> <s> " Kindlasti tahad välja ? " </s> </p>
<p> <s> " Loomulikult ! </s> <s> Võta see sein eest ära , ole meheks ! " </s> </p>
<p> <s> Segane öö , suur poliitika , sõda ja värk olid mu ära kurnanud , sellepärast sain ma praegu iseendast väga hästi aru — paar närust pisarat , tilk ila habemesse , mis seal ikka . </s> <s> Deemon vaid puhkes eredalt õitsele , ütles midagi , patsutas mind õlale ning samal hetkel kustusid kõik tuled . </s> </p>
<p> <s> Tükk aega seisin ma liikumatult kottpimeduses . </s> <s> Pikapeale hakkasid silmad eristama kontuure , siis ka esemeid . </s> <s> Ma kohendasin prille , nuuskasin taskuräti puudusel lörinal maha ja vaatasin ringi . </s> <s> Minu imestuseks seisin ma suure kaubakeskuse peasissepääsu ees , aga mitte sees , vaid väljas . </s> <s> Läbi klaasi võisin saalis näha taskulambikiiri hüplemas , paar sähvatust rääkisid tulistamisest . </s> <s> Ma üritasin keskusesse tagasi pääseda , kuid uksed olid kõik lukus . </s> <s> Tasapisi hakkas valgeks minema . </s> <s> Kui mind kaubakeskusest tähele pandi ning hakati rusikatega vastu klaasi kolkima , ilmselt mind ähvardades , pöörasin ma otsa ringi ja tegin jalad . </s> <s> Kodus oli mul ju veel üks avamata brändipudel . </s> <s> Murdvargad , kes mind õhtul hirmutanud olid , tulid meelde alles kahe päeva pärast , kuid neist polnud järel lõhnagi . </s> </p>
<p> <s> Järgmisel hommikul toimus hüpermarketis korralik rahmeldamine , hullunud turvamehed hakkasid olematut omavalitsust relvadega kaitsma , inimesed nõudsid Hubertilt õigust õigustele ja lehmade vabastamist farmidest . </s> <s> Lebourgois's leidis aset massipsühhoos , kellegi taskust kõlisesid mündid letti — kaubakeskuse sisu oli nii tüma kui ainult padjasõjajärgne lastetuba saab olla — , hullumajad ujutati üle </s> </p>
<p> <s> Ah et mis mina ? </s> <s> Mina mõtlesin Pucharsky sõnade üle tõsiselt järele ja võtsin nõuks murda sellest korrast välja — suuremasse korda . </s> <s> Sellepärast kandideerisin kahe nädala pärast vabanenud tsensuuriministeeriumi nõuniku kolmanda asetäitja kohale Fort Grattonis ning kolisin peagi Maa kauneimasse ja tähtsaimasse keskusesse . </s> </p></div2>
        <div2 type="alaosa"><head> SUUR RAHUPÜHA </head>
<p> <s> Suur Rahupüha , mis eelneb aastavahetusele , on teadagi erakordne aeg . </s> <s> On pime , külm , lumine ja kõike muud kui rahulik . </s> <s> Juba paar kuud on käinud palavikuline tormijooks kaubakeskuste riiulitele . </s> <s> Ostetakse kõike , millel paistab hinda olevat . </s> <s> Ere leek põletab raha ja rahu . </s> <s> Kuigi isegi ajaloo suurim türann Waanenburg peatas selleks ajaks oma ebainimliku sõja kujuteldava vastasega , et anda sõjameestele võimalus hinge tõmmata ja et ühtlasi sepitseda uusi , veelgi ohvriterohkemaid plaane . </s> </p>
<p> <s> Ärkan selle peale , et midagi karvast puudutab mu kuristiku kohal rippuvat kätt . </s> <s> Kusagilt kostab kräunatus , mis veereb kajana läbi kogu lõputu ajalaotuse . </s> <s> Paotan vaevaliselt ühte silma ega näe midagi peale pimeduse . </s> <s> Paotan teist ja kergitan rasket pead — koljus raksatab miski , justkui oleks pea kaela küljest lahti rebenenud . </s> <s> Muidugi , on Rahupüha teine hommik , kõige raskem aeg . </s> </p>
<p> <s> Minu ees istub vaibal Senaator , meie meheikka jõudnud laisk rasvane kõuts , ja vahib mulle häbematult otsa . </s> <s> On näha vaid tema tuhmi lodevat siluetti ning pimeduses sätendavaid kavalaid silmi . </s> <s> Kamin on ammu kustunud . </s> <s> Toas on päris jahe . </s> <s> Ma sünnitan raske ohke : </s> </p>
<p> <s> " R-r-raibe ! " </s> </p>
<p> <s> Senaator kräunatab . </s> <s> Ja jälle vastab kusagilt kaja . </s> </p>
<p> <s> Pilt selgineb veidi . </s> <s> Hakkan mõistma , kus viibin . </s> <s> Tõmbun kägarasse , et sooja saada . </s> <s> Sulgen silmad , sest nii on kergem , kuid kõuts ei anna järele . </s> <s> Ta kriimustab mu kätt , nõudes midagi , justkui oleksin samuti loom ja peaksin saama aru — veel eriti praegu — , mida talle tarvis on . </s> </p>
<p> <s> " Kasi minema , sinder ! " </s> </p>
<p> <s> Virutan talle kämblaga korraliku nätaka vastu lõusta ning tükk aega pole loomast ei kippu ega kõppu . </s> <s> Kui ma parasjagu valmistun uuesti eemalduma pilkasesse uneöhe , et ärgata juba terve inimesena , kostab pimedusest uus kräunatus ning minu kätt tabab tuline sähvatus . </s> </p>
<p> <s> " Kuradi loomanärakas , raisk ! " lõrisen kurgusügavusest ja ajan ennast järsu ropsuga istuli . </s> <s> Ma tunnen , kuidas pähe tekivad suured mõrad , universum , mille osaks olin just saamas , puruneb kildudeks ning ma toibun lõplikult . </s> </p>
<p> <s> Vaatan ringi . </s> <s> Laual seisavad mustad nõud , kustunud küünlad ja tühjad pudelid . </s> <s> Kas ma jõin need tõepoolest üksi ära ? </s> <s> Kamin on kustunud , söed tuhastunud , illusoorne hubasus muutunud ajalooks . </s> <s> Ning minu ees istub jälle paks Senaator , see maapõhja kurjuse sünnitis . </s> <s> Tema kõrval vedeleb vaibal tuhmilt sätendav ese . </s> <s> Ma tõstan selle üles ja vaatan imestunult vastu aknast sisse tungivat nappi valgust — hõbedase ketiga uur , raisk . </s> <s> Mida see veel tähendama peaks ? </s> <s> Ühest küljest olen kindel , et viibin omaenda majas . </s> <s> Teisest küljest on liiga palju sellele vasturääkivat . </s> <s> Õige , jah , Rahupüha . </s> <s> Selle ümber keerles kogu planeedi elu viimase kahe kuu jooksul . </s> </p>
<p> <s> Kõuts muudkui kräunub omasoodu , laskmata mul lõpetada ühtegi mõtet . </s> <s> Külm on . </s> <s> Tõmban selga paksu villase pulloveri ning süütan suitsu — tikk kärtsatab , pimeduses süttib punane tuluke , kõik toimub justkui aegluubis , ainult et mitte siin , mu silme ees , vaid kusagil kaugel , pimeda koridori teises otsas . </s> <s> Astun laua juurde , kolistan tühjade pudelitega . </s> <s> Ühes on veel poolejagu vahuveini ning ma lasen selle janusest lehtrist alla . </s> </p>
<p> <s> Nii . </s> <s> Nüüd kõuts . </s> </p>
<p> <s> " Ja mis sinul puudu on , kodanik ? " </s> </p>
<p> <s> " Kusele tahan . " </s> </p>
<p> <s> Hetke uudistan teda üllatunult , siis mõistan , et ma mitte ei kuulnud looma rääkimas , vaid mingi ime toimel sain korraga aru , mida tema nahhaalne kräunumine tähendab . </s> <s> Ilmselt aitas sellele kaasa ka imelike avade , kahe ainulaadse mõttestigma olemasolu looma koljul . </s> <s> Varem polnud ma neid millegipärast tähele pannud . </s> <s> Avad on täpselt selles kohas , kus varem asusid kõrvad , nende välimuski on enamvähem sama , kuid selle asemel , et helisid vastu võtta ja muuta kaslase mõteteks , toimivad nad otse vastupidi . </s> <s> Paras pirukas , ütleme nii ! </s> </p>
<p> <s> Sel hetkel jõuab minuni ka fakt , et kräunumine kajab kogu majast tagasi , ja seda mitte ainult vastuseks Senaatori häälitsemisele . </s> </p>
<p> <s> " Vara on veel , " porisen süngelt ja vajun tuigerdades lauale , et kiigata aknast välja . </s> <s> " Mis kuradima pärast sa mind üles pidid ajama ? </s> <s> Päike tõuseb alles viie-kuue tunni pärast . </s> <s> Aus inimene peab täna hommikul puhkama , selline on püha . </s> <s> Kas liivakast haiseb jälle ? " </s> </p>
<p> <s> " Simon kuses õhtul minu liivakasti " </s> </p>
<p> <s> " Luiskad , raibe ! " </s> </p>
<p> <s> " sest sina näitasid talle ette , kuidas see käib . </s> <s> Sa olid juba lammastunud . " </s> </p>
<p> <s> On alles jultumus ! </s> <s> Alles sai aru , et ma mõistan teda , ja juba mätsib mind häbiporisse . </s> </p>
<p> <s> Toppisin kangete sõrmedega tüki rasvast sülti suhu ning kükitades kamina ette , süütasin uue suitsu . </s> <s> Sättisin halud ilusti rivvi ja läitsin väikse tule . </s> <s> Nüüd oli pilt juba peaaegu selginenud , mis , kus ja kuidas . </s> <s> Kõuts hõõrus ennast ülbelt vastu minu selga ning ma lükkasin ta tüdinult eemale . </s> <s> Kriimustatud käeseljast immitses ikka veel verd . </s> <s> Kusagilt maja pealt kostis uuesti kräunatus . </s> <s> Kui ma ringi vaatasin , oli Senaator toast kadunud . </s> </p>
<p> <s> " Flo ! " </s> </p>
<p> <s> Kiiresti tuld võtvad halud kärtsusid vaikuses . </s> <s> Hõikasin veelkord naist ega saanud mingit vastust . </s> <s> Ilmselt ta magas kusagil , sellepärast ei hakanud ma tõmblema , vaid tuigerdasin vaikselt vandudes peldikusse ning istusin siis laua taha püha söömaaega jätkama . </s> <s> Kuradi kõutsinäru , ajas mu üles , kukkus ülbelt juttu kräunuma ja rikkus mu tervist . </s> <s> Kas ta , loom , ka teadis , mida tähendas kord aastas ennast korralikult välja magada ? </s> <s> Vaevalt küll , tema jaoks see õige pidu just öösel algaski . </s> <s> Päev otsa võis ta ringi uimerdada ja välgutada kihvasid , kui läksid tema und segama , öösel aga ei leidnud ta ise rahu ega võimaldanud seda teistelegi . </s> </p>
<p> <s> Mulle ei meeldinud see loom algusest peale . </s> <s> Toppis ennast alatasa sinna , kuhu polnud vaja . </s> <s> Ma ei ütle , et oleksin armukade , kuid see , kui Flo arvestas teine kord loomaga rohkem kui minuga , ajas tiba marru küll ! </s> <s> Paar korda , kui olime kahekesi koju jäänud , oli mul võimalus tal nahk seljast võtta , ma pean silmas Senaatorit , panna ta pesumasinasse , mikrolaineahju või küpsetada kaminas ära , aga iga kord haihtus ta otsemaid , kui olin jõudnud konkreetse plaani sepistamiseni . </s> <s> Salakaval nuhk , neetud mõtete lugeja . </s> <s> Maksuameti käepikendus . </s> <s> Senaator . </s> <s> Terve riigiaparaat väikses jälgis kiskjas , pealtkuulamisseade köögilaua all , pööningul , neetud pasakastis , mis maksis mulle ränka mammonat , — ühe sõnaga kõikjal , kuhu teda jätkus . </s> <s> Ja jätkus teda kõikjale . </s> </p>
<p> <s> Iiveldusega segamini ajasin näkku viimase jahtunud searibi põleva sinepiga , heitsin unise pilgu kaminale ja olin valmis valama rahutoova õnne laiska naeratusse — elu oli ilus , isegi vaatamata räigele pohmakale ! — , kui mingist maja otsast kostis ühtäkki hele kiljatus . </s> <s> Kuradi loom , ajas nüüd ka lapse üles ! </s> </p>
<p> <s> Kuulatasin . </s> <s> Kiljatus enam ei kordunud . </s> <s> Ma sirutasin käe tea kust lagedale ilmunud viskipudeli järele ning sel hetkel kostis kiljatus uuesti . </s> </p>
<p> <s> Ma ägestusin . </s> </p>
<p> <s> " Nüüd ma tulen , närukael , ja sa kahetsed , et oled selle maja külalislahkust kuritarvitanud ! " </s> </p>
<p> <s> Kõiki vikerkaare toone matkiv jonn oli juba täie hoo sisse saanud , kui ma taskulambi valgel suurde magamistuppa komberdasin . </s> <s> Valguskiir tabas pimedusest kahvatu poisinäo , silmad turses , hambad kiskjalikult irevil . </s> <s> Ta oli suure sooja vatiteki kõrvale heitnud ja padjad põrandale paisanud , ning tagus nüüd ilatsedes väikeste jalakesega mitte milleski süüdi olevat kaheinimesevoodit , kus nad Floga magasid . </s> <s> Mind nähes kruttis ta vaid tempot juurde . </s> <s> Ta oli täielikult emasse . </s> <s> Aga võib-olla ka isasse — teda polnud mul õnne tunda . </s> </p>
<p> <s> " E-e-emmmmmmm ! " </s> </p>
<p> <s> " Hakka magama , Simon , öö on ! " </s> </p>
<p> <s> " E-e-emmmmmmm ! " </s> </p>
<p> <s> Ja kõike ühe näruse kõutsi pärast ! </s> <s> Lõppude lõpuks — praegu oli Rahupüha , aga mitte laadatsirkuse esietendus ! </s> </p>
<p> <s> " Flo , kurat , kus sa oled ? ! " hõikasin ma kannatust kaotades pimeda maja peale . </s> <s> " Simon , ole vait , ema ei kuule muidu , kui ma teda kutsun ! " </s> </p>
<p> <s> Tema kisa hakkas mulle pinda käima . </s> <s> Ma röögatasin , et ta kobiks teki alla , võtaks padja peale ja magaks kuni hommikuni , muidu lähen toon nagist rihma . </s> <s> See teda eriti ei heidutanud , ainult lisas hirmunoote kisasse , sellepärast ütlesin , et kui ta rahuneb , tulgu alla , teeme koos kaminas tuld . </s> <s> See teda praegu ei kottinud , sellepärast vandusin alla , et mitte rikkuda omale pühade meeleolu , tõmbasin ukse kõmaki kinni — lärm muutus kohe vaiksemaks ! ainult pea jäi veel huugama — ning läksin alumisele korrusele tagasi . </s> <s> Valgustasin kummituslikku kööki — mulle jõllitasid vastu tühjad pudelid , räpased pannid ja tordijäänused — , kiikasin keldrisse laskuvale trepile ja vandusin , tigestudes üha enam . </s> </p>
<p> <s> " Flo , kus sa oled ! " </s> </p>
<p> <s> Sel hetkel lipsas valgusvihku kõutsi väle vari ning kadus sedamaid pimedusse . </s> </p>
<p> <s> " Nüüd sa saad , raibe ! " </s> </p>
<p> <s> Tormasin talle vihaselt järele , kuid juba oli ta kadunud kõigi nelja ilmakaare suunas . </s> <s> Olin ma teda üldse näinudki ? </s> <s> Taskulambi kiir oli muutunud tuhmimaks ning korraks kustus hoopis . </s> <s> Patareid olid tühjad . </s> <s> Raputades vihaselt taskulampi , astusin kaminaruumi , kaaludes , kellega esmajärjekorras arved õiendada , kui veel midagi juhtub , silmasin siis kaminavalgel ahvatlevalt sätendavat peaaegu täis viskipudelit — oo , ta oli täpselt nagu reklaamis ! — ning sukeldudes tugitooli , mis oli mind õhtust saadik võõrustanud , piserdasin hõõguvat tulivett kuivavasse kurku . </s> </p>
<p> <s> Koos tõusva päikesega tulid tervis ja uni vähehaaval tagasi . </s> <s> Simon oli vait jäänud . </s> <s> See oli efektiivne võte , pea padja alla ja vääksumine keelata . </s> <s> Seda võtet teadis minu isa , ilmselt ka tema isa , vanaisa , vanavanaisa . </s> <s> Akna taga läks järjest valgemaks . </s> <s> Juba muutus eristatavaks lumine autotee , mis oli öö jooksul peaaegu kinni sadanud , kaks maja teisel pool teed ning pikapeale selgines ka silmapiiril lumehangesid tumedast taevast eristav joon . </s> </p>
<p> <s> Nihutasin tugitooli jäätunud akna alla , et näha läbi sillerdava viskiklaasi Suure Rahupüha hommikut sündimas , samm sammu järel , nagu kunagi lapsepõlves . </s> <s> Ilus aeg oli . </s> <s> Flo kingitud uur tiksus uimastavalt . </s> <s> See oli ainus päev pika aasta jooksul , kui teadsid , et mitte keegi ei tule sind sinu koju tülitama . </s> <s> Peale politseinikust isa nutuse ema ja koera , keda pidi välja kusele viima </s> </p>
<p> <s> Viski läks kurku ning ma kukkusin vandudes puristama . </s> <s> Miski mulle selle kõige juures ei meeldinud . </s> <s> Kas äkki see , et see oli esimene Rahupüha , kui ma polnud oma maakodus üksi ? </s> <s> Või oli asi varajases äratuses ? </s> <s> Või selles rääkivas kõutsis , kes oli mulle varemgi kogu aeg pinnuks silmas ? </s> <s> Muide , kus oli Flo ? </s> <s> Ta pidi magama koos Simoniga , nagu tavaliselt . </s> <s> Mesinädalad olid ammu möödas — mis mesinädalad saidki valmis perekonnal olla ? </s> </p>
<p> <s> Suitsupakk oli tühjaks saanud . </s> <s> Põrandavaip oli tuhka täis . </s> <s> Ülehomme hakkan koristama . </s> <s> Tegelikult ei , Flo hakkab koristama . </s> <s> Üksilduse lõpetamises oli siiski teatud kordumatu võlu . </s> <s> Aga mingi ussike jäi ikkagi sisikonda uuristama . </s> </p>
<p> <s> Mürinal sõitis majast mööda traktor , ajades sahaga teed puhtaks . </s> <s> Köögist ma suitsu ei leidnud . </s> <s> Mantlitaskust avastasin pooliku ära nätsutatud sigarijupi ning seda tänulikult lutsides kooserdasin mööda maja ringi , et jalgu sirutada . </s> <s> Uskuge või mitte , Nicholas Startsev on nüüd abielumees . </s> <s> Pidu kõigile ! </s> </p>
<p> <s> " Aa , Senaator ! " </s> </p>
<p> <s> Kõuts kükitas välisukse ees mürgiselt punasel põrandamatil , täpselt minu pilgu fookuses , ja põrnitses mulle pahaselt otsa . </s> <s> Tal oli kuidagi haiglane välimus , nagu mulle tundus , väsinud ja tüdinud vist . </s> <s> Võib-olla oli tal omamoodi pohmakas , eilsest liigsöömisest näiteks . </s> </p>
<p> <s> " Tead , kui sul oleks teine nimi , siis meeldiksid mulle veidi rohkem , " kostsin ausalt . </s> </p>
<p> <s> " Lase mind õue . " </s> </p>
<p> <s> Vii koer kusele , Nicholas . </s> <s> Nutune ema . </s> <s> Politseinikust isa . </s> </p>
<p> <s> " Kus Flo on ? </s> <s> Sa pole teda näinud ? " </s> </p>
<p> <s> " Ta sõitis linna . " </s> </p>
<p> <s> Ma kergitasin kulmu . </s> </p>
<p> <s> " Kuidas nii ? " </s> </p>
<p> <s> " Oo , õnnis lihtsameelsus ! </s> <s> Lihtsalt , istus sinu autosse ja sõitis linna ! " </s> </p>
<p> <s> " Sa valetad . " </s> </p>
<p> <s> " Kontrolli järele ! " </s> </p>
<p> <s> Ma vaatasin esikuaknast välja . </s> <s> Tõepoolest , maastur oli maja eest kadunud . </s> <s> Kuradi kurat ! </s> <s> Mida see veel tähendama pidi ? </s> <s> Miks siis Simon siia jäi ? </s> <s> Ja seda enam see pekine kõuts ? </s> <s> Ma vaatasin loomale ülalt alla otsa ning tundsin , kuidas minu ränkraske pilk muljus looma põrandamatile laperguseks . </s> </p>
<p> <s> " Sa tead , et sul võib nüüd hapralt minna , loom ? " </s> </p>
<p> <s> " Huvitav , mispärast , Kolja ? " </s> </p>
<p> <s> Nii nahhaalse tooni peale vajus mul lihtsalt suu ammuli . </s> <s> Ta ei paistnud mind üldsegi respekteerivat . </s> <s> Kahtlustasin seda juba ammu , kuid nüüd , kus ta oli viimaks oma haisva , kalamaia suu avanud </s> </p>
<p> <s> " Suu haiseb sinul , inimene . " </s> </p>
<p> <s> " Kohe sa näed tähesadu , loom , Rahupüha rikkuja ! " </s> </p>
<p> <s> Ma tõmbasin välisukse ropsuga lahti , lastes sisse pahvaka värskendavat pakast , ja kavatsesin kõutsile jalaga hoo sisse anda , et seejärel rahulikult siruli visata ning veidi järele mõelda aga juba oli ta eest hüpanud ning minu suur karvane varvas tabas küüne raksatades uksepiita . </s> </p>
<p> <s> Kuid ma ei röögatanud , hoopis tardusin ammulisui paigale , kuna maja ette tagurdas ettevaatlikult minu maastur , vilgutades hoiatavalt suunatuld , ning minuti pärast sammus maja poole soojalt riides , pikkade blondeeritud juuste ja ja kitsa kaame näoga naisterahvas . </s> <s> Ta komistas mitu korda lumme mattunud teerajal , raske toidukott käes ning näol valelikult õnnelik naeratus . </s> </p>
<p> <s> See oli Flo . </s> <s> Ja samas polnud see enam sama Flo , kellega ma olin eile Rahupüha puhul küünlavalgel veini lahti korkinud . </s> </p>
<p> <s> " Oh , Nick , sa ei kujuta ettegi , kus ma kõik ära käisin ! </s> <s> Ma sõitsin vist maha vähemalt kolmsada kilomeetrit ! </s> <s> Sul on fantastiline auto ! </s> <s> Ma olen alati sellisest unistanud ! </s> <s> See oli nii ilus , lumine autotee esitulede valguses ! </s> <s> Ja sellist kuud pole ma taevas kah kordagi näinud ! </s> <s> Ja polaarkoerad ulgusid kusagil hangede vahel , aga mina istusin soojas autos , kuulasin muusikat ja loopisin neile soolaseid küpsiseid aknapilust ! " </s> </p>
<p> <s> Olin vist unustanud ennast vahtima tundmatut naist , uurides teda igast küljest , sest ta naeratus asendus järsku kõrgenenud tähelepanuga . </s> </p>
<p> <s> " Nick , kas midagi on juhtunud ? " </s> </p>
<p> <s> Ma võpatasin : </s> </p>
<p> <s> " Ei , " ja lisasin kõhklevalt : " Flo . " </s> </p>
<p> <s> " Kas Simon sai millegagi hakkama ? " </s> </p>
<p> <s> " Ei . </s> <s> Flo . " </s> </p>
<p> <s> Naine vaatas mulle pingsalt silma — mul tõusid sellest pilgust kõik ihukarvad püsti — ja puhkes siis heledalt naerma : </s> </p>
<p> <s> " Kallis , sa oled ju täitsa purjus ! </s> <s> Mäletad , mis pulli te siin Simoniga öösel korraldasite ! " </s> </p>
<p> <s> " Mäletan ikka , " valetasin , võideldes ise kasvava ärevusega . </s> <s> See ei olnud Flo . </s> <s> Seda oli raske seletada , kuid ma võinuksin anda pea , et tegemist on kellegi teisega , olgugi et väliselt oli neil võimatu vahet teha . </s> <s> " Kas sa käisid poes ? " </s> </p>
<p> <s> Naine vastas jaatavalt ning , kuna mul ei tulnud pähegi lasta võõrast oma turvalisse majja , trügis minust jämedalt mööda . </s> </p>
<p> <s> " Mis poed need täna lahti on ? </s> <s> Flo . " </s> </p>
<p> <s> " Äri on äri ainult siis , kui see toimib ööpäev läbi , tead isegi . " </s> <s> Ta matkis Flod päris hästi . </s> <s> Ilmselt olid nad talle seda majanduse putru eraldi peatükina sisse programmeerinud . </s> <s> Järsku naine hõiskas , pannes mind võpatama : " Ma sain ju autoga sõita , Nick ! </s> <s> Ja mul oli küllalt aega , et otsida üles üks töötav poeke , kuni teie põõnasite ! " </s> </p>
<p> <s> Kuni tundmatu naine asju välja ladus , uudistasin teda veelkord igast otsast . </s> <s> Ta oli äravahetamiseni sarnane Flole - lõhn , väiksed rinnad , sünnimärk vasakul suunurgas Liha külmikusse . </s> <s> Suitsud . </s> <s> Pudel valget veini . </s> <s> Kiirahjukartulid . </s> <s> Millestki peab ju toituma pühade ajal. </s> <s> Senaator hõõrus ennast vastu naise jalgu , nurrudes pugejalikult . </s> <s> No nii . </s> <s> See asi sai selgeks . </s> <s> Ma mõistsin ju kohe , et siin on midagi viltu . </s> <s> Kõuts oli kah ära vahetatud </s> </p>
<p> <s> " Kuidas sulle kell meeldis ? " </s> </p>
<p> <s> Jah , ja kell ! </s> <s> Põrgu päralt — mida see tähendama pidi ? </s> <s> Uur , mille olin hommikul kõutsi hammaste vahelt leidnud </s> </p>
<p> <s> " Nick , kas sa kuuled mind ? " </s> </p>
<p> <s> " Muidugi . " </s> </p>
<p> <s> " Miks sa ei ütle siis midagi ? " </s> </p>
<p> <s> " Mulle see meeldis , " valetasin ning need sõnad kriipisid mu kurku . </s> <s> " Väga tore kingitus . " </s> <s> Valus vale lausa põles suus . </s> <s> " Olen sellisest alati unistanud . </s> <s> Flo . " </s> </p>
<p> <s> " Oo , kallis ! " </s> </p>
<p> <s> Ta oleks mulle äärepealt kaela langenud , kuid ma hüppasin kiiruga kõrvale ja sosistasin kiledalt : </s> </p>
<p> <s> " Aga Simon ! " </s> </p>
<p> <s> Flo peatus . </s> </p>
<p> <s> " Mis temaga on ? " </s> </p>
<p> <s> Ja see hääletoon ! </s> <s> See jäine metall , mis rebib pakasega tükke keelest ! </s> <s> Simon ! </s> <s> Muidugi , Simon oli kah veel ! </s> <s> Flo — päris Flo — ei jätnud meid kunagi kahekesi . </s> <s> Mida ta kartis , ma ei tea . </s> <s> Küllap kartis ta seda nagis rippuvat rihma rohkemgi kui Simon või mina ise . </s> </p>
<p> <s> " Mitte midagi . </s> <s> Panin ta magama . </s> <s> Ta oli ärkvel . " </s> </p>
<p> <s> " Ja kõik ? </s> <s> Kas sa räägid tõtt , Nick ? " </s> </p>
<p> <s> Need silmad ! </s> <s> Ma ei sooviks vihatuimale vaenlaselegi , et ta peaks kunagi sellistesse silmadesse vaatama ! </s> </p>
<p> <s> " Ma panin ta peadpidi padja alla , nagu tegi minu isa , " vastasin väriseval häälel . </s> <s> " Ta kräunus , nagu nagu seesama kõuts " </s> </p>
<p> <s> Ma osutasin Senaatorile , kes ajas kohe kulmu ähvardavalt kortsu ja vaatas naise jalgade vahelt minu poole , kuid tema pilk läbis mind justkui justkui tühja akvaariumit , millest pole enam kedagi õngitseda . </s> </p>
<p> <s> Naist minu õigustus ei veennud , kuid õnneks ei hakanud ta enam midagi järele pärima , vaid jättis toidumoona lahti pakkimise sealsamas katki ning võttes oma rohesilmse käsilase kaasa , läks sõnalausumata kontrollima teise käsilase heaolu . </s> </p>
<p> <s> Nii . </s> <s> Nüüd oli iga asi asunud omale kohale . </s> <s> Seda oli raske seletada igaühele arusaadavas keeles ja tõenäoliselt poleks seda tarvis olnudki , kui keegi teine oleks seal minu nahas olnud . </s> <s> Ühe sõnaga pilt oli selline : keegi oli võtnud mult minu vastse abikaasa koos tema lapse ja kõutsiga ning asemele sokutanud tõenäoliselt masinad , programeeritud spetsiaalse ülesande täitmiseks . </s> <s> See oli üks versioon . </s> <s> Teine oli selline : kõnesolev kolmik oli algusest peale programeeritud teatud ülesande täitmiseks minu kodus ning Rahupüha , kui kõikjal Maal valitseb absoluutne rahu ja andeksandmine , oli signaaliks ülesande täitmise alustamiseks . </s> <s> Nad võisid olla distantsjuhitavad masinad või mis veel hullem , täiesti elusad inimesed ( ja üks loom ) , kes olid palgatud luureteenistusse , saanud seal väljaõppe ja ja </s> </p>
<p> <s> Aga mis rolli mängis kogu selles värgis see uur ? </s> </p>
<p> <s> Ülakorruselt kostis kiljatus — see oli naine — , seejärel teine — see oli laps — ning mul tõusid ihukarvad püsti . </s> <s> Oli tarvis kiiresti kõik läbi mõelda , teha järeldused , koostada strateegiline kaitseplaan või taganemiskava . </s> <s> Mõtelda ! </s> <s> Mõtelda ! </s> </p>
<p> <s> Esimene oletus : nad on avastanud , et ma tean midagi , ja kavatsevad mind vaikselt elimineerida . </s> <s> Mida ma tean sellist , mis võiks kedagi kahjustada ? </s> <s> Keda ? </s> <s> No ilmselt Callaghani , valitsust , maksuametit . </s> <s> Aga mida ma tean ? </s> <s> Uute sõjalaevade vindi ehitust ? </s> <s> Miks ka mitte — ma teadsin kohe algusest peale , et sõjatööstusesse siirdumine lõppeb minu jaoks täbaralt . </s> <s> Ahhaa , aga teine oletus : nad on suitsiidsõjarelv , mingi uus ülisalajane projekt , nagu neid meilgi aeg-ajalt käivitati , ning nende eesmärk on hävitada keegi valitud kodanik . </s> <s> Ilmselt siiski mitte ainult mina , vaid veel paar tuhat samasugust äput üle maakera . </s> <s> Silme ette kerkis mõni aasta tagasi aset leidnud verine jubedus , ülemaailmne naiste ülestõus . </s> <s> Mina olin siis vallaline Aga miks ma neile nüüd ette jäin ? </s> <s> Olin eeskujulik kodanik , probleemideta , makse maksin peaaegu korralikult . </s> <s> Ainult et ei lubanud endale kedagi ligi , ei naabreid ega riigivärki teenivaid ajalehti . </s> <s> Kas tõesti oli Flo käsi mängus ? </s> <s> Ei tea , vaevalt . </s> </p>
<p> <s> Variante oli tegelikult teisigi — aga nüüd hakkasid mu mõtted juba katkema . </s> <s> Hirm kägardas nad kokku , tuul puhus laiali ja muutis kasutuks . </s> <s> Kaitsetaktikani ma ei jõudnudki </s> </p>
<p> <s> Aga mis rolli mängis siin uur ? </s> </p>
<p> <s> Ma võpatasin . </s> <s> Trepil seisis Flo , pahur Simon süles , jalge ümber tiirutamas rohesilmne kiskja , ja vahtis mind ainiti . </s> <s> Ma kahvatasin . </s> </p>
<p> <s> " Väga ilus kell on , " sosistasin . </s> <s> " Flo . " </s> </p>
<p> <s> " Simon pissis püksi , Nick . </s> <s> Miks sa teda öösel vetsu ei lubanud ? " </s> </p>
<p> <s> Et veidi aega võita ja kindel tegevuskava paika panna , teatasin , et lähen ületee naabrite juurde , viin neile rahukoogi ning puhun paar sõna juttu . </s> </p>
<p> <s> " Kas sa liiga purjus pole , Nick ? " </s> </p>
<p> <s> " Arvad , et Takamura on kainem või ? " </s> </p>
<p> <s> Käre paarikümnene pakane raksutas üksikut raagus puud Takamura kolmekorruselise häärberi hoovis . </s> <s> Juba eemalt oli näha , et ka siin pole Rahupüha kulgenud nii nagu tavaliselt — jäljetult . </s> <s> Ma koguni hakkasin kõhklema , kas tasub neile viisakusvisiiti teha , kuid otsustasin siiski , et kahtluste vältimiseks pean ettevõetu lõpule viima . </s> <s> Seda enam , et siit võis õnnestuda informatsiooni juurde hankida . </s> </p>
<p> <s> Ukse avas Takamura poeg Brandon — Simoni eakaaslane ning samasugune parajalt tüütu piripill . </s> <s> Poisi nägu oli nüüdki nutune — kas siis kingitused ei meeldinud ? — ja pilk trotsiv . </s> </p>
<p> <s> " Kus su issi on , Brandon ? " </s> </p>
<p> <s> " Issi on surnud . " </s> </p>
<p> <s> Ma tardusin soolasambaks . </s> <s> Äärepealt oleksin isegi fooliumisse pakitud koogi maha pillanud . </s> </p>
<p> <s> " Kuidas nii ? " </s> </p>
<p> <s> " Väga lihtsalt . </s> <s> Ta sõi põdralihakotletti ja kukkus sellesse nägupidi sisse . </s> <s> Emme ütles , et ta sellepärast surigi . " </s> </p>
<p> <s> " Kas su ema kah liigub ? " </s> </p>
<p> <s> " Liigub ikka . " </s> </p>
<p> <s> " Kas temaga rääkida saab ? " </s> </p>
<p> <s> " Tal pole aega . " </s> </p>
<p> <s> Jätsin koogi poisi kätte , soovisin häid pühi ja pöördusin löödult tagasi . </s> <s> See pakkus juba mõtteainet . </s> <s> Simon-Brandon-Takamura Järgmine lüli olin niisiis mina . </s> <s> Seega ma ei eksinudki , valitsus oli võtnud ette massihävitusrelva katsetamise . </s> <s> Takamura oli samasugune keskmik nagu minagi , selle vahega , et tema töötas panganduses , mina aga sõjatööstuses . </s> <s> Ma võtsin sammu aeglasemaks . </s> <s> Tuli teha nägu , et ma pole nende saladusele jälile saanud . </s> <s> Tuli käituda nii nagu tavaliselt , mitte näidata välja avastusest tingitud ärevust . </s> </p>
<p> <s> " Nii kiiresti käisid ära ? " hõikas Floks maskeerunud naine köögist . </s> <s> Ta tegi nägu , et peseb nõusid . </s> <s> Primitiivne fiktsioon . </s> <s> Nad pidasid mind lolliks , ajudeta äpuks . </s> <s> Kuigi teisest küljest , mind tabanud õnnelik läbinägelikkus tõi vaid piina , ärevust , tulevikuhirmu . </s> <s> Palju rahulikum oleks surra Takamura kombel , plärtsti nägupidi mürgitatud põdralihakotletti ja kogu moos . </s> <s> " Kas nad sind sisse ei kutsunudki ? " </s> </p>
<p> <s> " Ei . </s> <s> Takamura on surnud . " </s> </p>
<p> <s> " Mis sa räägid ! </s> <s> Tõega või ? " </s> <s> Naine tuli köögist välja ja peatus minu ees käsi pühkides . </s> <s> " Mis tal juhtus ? </s> <s> Raketiga sai pihta või ? </s> <s> Neil oli tore ilutulestik eile . </s> <s> Sina seda ei näinud , sa magasid juba . " </s> </p>
<p> <s> " Ta mürgitati kotletiga , " kostsin ükskõikselt . </s> <s> Ei tohtinud näidata , et olen tabanud selles midagi ebatavalist . </s> </p>
<p> <s> Naine puhkes südamest naerma ja müksas mind küünarnukiga : </s> </p>
<p> <s> " Sa teed ka alati nii lolli nalja , kui sa purjus oled ! " </s> </p>
<p> <s> Eitamisreaktsioon . </s> <s> Konspiratsioon . </s> <s> Nad katavad üksteist , loomulikult . </s> </p>
<p> <s> " Flo , kas sa armastad mind ? " </s> </p>
<p> <s> Naine pöördus järsult minu poole ning korraks vilksatas neis silmis mulle tuttav Flo . </s> <s> Täitsa viivuks . </s> <s> Ta oli vangistatud sellesse kehasse , mis töötas kellegi sunnil tema tahtmise vastaselt . </s> <s> Kui ta vastas , oli uus peremees taas saavutanud kontrolli olukorra üle . </s> </p>
<p> <s> " Muidugi , kallis , " lausus ta jahedalt . </s> <s> " Miks sa küsid ? " </s> </p>
<p> <s> " Me kõik peame kunagi surema . " </s> </p>
<p> <s> Ja jälle näis , et neis silmis vilksatas see õige Flo . </s> <s> Oli näha , kuidas need kaks võimu selles kehas üksteisega kramplikult võitlevad . </s> <s> Ka seekord jäi võimule võõras . </s> <s> Naise teeseldud kallistus oli külm ja tema sõnad sisutud . </s> </p>
<p> <s> " Ma nii armastan sind , Nick . </s> <s> Ära joo enam nii palju , siis elad kõigist kõige kauem . " </s> </p>
<p> <s> Tiksumist hakkasin tähele panema kusagil pärastlõunal . </s> <s> Heli oli piisavalt vaikne , et ajada seda segamini muu tausthelistikuga , kuid pikapeale pani pea valutama . </s> <s> Selle mõistmatu peavalu põhjust otsides ma kuulatasingi . </s> <s> Esmalt mõtlesin , et nii valjult tiksub mulle kingitud uur , mille mõistatus polnud veel avanenud . </s> <s> Siis tundus , et heli kostab hoopis teise korruse tubadest . </s> <s> Ma eemaldusin märkamatult külalistetoast , kus naine ja Simon panid vaikselt kokku viimase puslet ( nad uinutasid mu tähelepanu ) , ning hiilisin trepist üles . </s> <s> Minu magamistoast kostis valju norinat , uks oli praokil . </s> <s> Minu juuksed läksid turri — kas majas oli ka mingi mees ? </s> </p>
<p> <s> Lükkasin magamistoa ukse vaikselt lahti ja peatusin imestunult . </s> <s> Lamaskledes minu voodil norises , täpsemalt norskas nagu hobune , seesama salakaval kõuts , kes kandis häbiväärset rahvasaadiku nime . </s> <s> Ning kusagilt kostis vaikset tiksumist . </s> <s> Mitte minu taskust , vaid nagu Senaatori lodevast kõhust . </s> </p>
<p> <s> Astusin ettevaatlikult lähemale . </s> <s> Kurat , ma usaldasin oma kõrvakuulmist . </s> <s> Sealtsamast , kust ta magades magusalt pussu lasi , sealt see heli pärineski . </s> </p>
<p> <s> Sel hetkel ärkas kõuts mingi sisemise impulsi peale üles — paljukiidetud distantsjuhtimine — ja vaatas mulle taunivalt otsa . </s> <s> Nii vaatab muuseumivalvur kahjutut polaarkoera topist , kes teda taskulambivalguses ära oli ehmatanud . </s> </p>
<p> <s> " Sa segad mul magada , Kolja . " </s> </p>
<p> <s> " Sa magad minu voodil , " vastasin taltsalt . </s> </p>
<p> <s> " Kus ma siis magama peaksin ? </s> <s> Esikus matil ? </s> <s> Mitte ükski peremees pole igavene , sellepärast on praktiline , kui igale asjale on varakult varuperemees olemas . " </s> </p>
<p> <s> Ma noogutasin — jaa , muidugi — , tehes nägu , et olen kurt vihjetele , ning võtsin taskust mulle sokutatud uuri . </s> <s> Ma olin peaaegu kindel , et olen jõudnud selle " kingituse " saladuse jälile . </s> </p>
<p> <s> " Kas sa tead , mis asi see on ? " </s> </p>
<p> <s> Senaator uudistas uuri ja vajus siis laisalt pikali tagasi — pole kunagi näinudki . </s> <s> Aga loomulikult , naeratasin . </s> </p>
<p> <s> " Kellega sa seal räägid , Nick ? " kostis kaminaruumist naise hääl . </s> </p>
<p> <s> " Senaatoriga , Flo . " </s> </p>
<p> <s> " Mis te lõugate , " porises kõuts silmi avamata , kuid järgmisel hetkel oli ta juba karvu turritades ja ärevalt kräunudes jalul , sest uur , milles arvasin peituvat kogu asja lahenduse , lendas kõigest jõust vastu seina kõutsi pea kohal ning pudenes sajaks väikseks mutriks ja killuks . </s> </p>
<p> <s> Kõuts silkas toast välja , saba tikksirgelt püsti , küür seljas . </s> </p>
<p> <s> " Kuradima psühhopaat ! </s> <s> Sa pead ravile minema ! " </s> </p>
<p> <s> Ma itsitasin looma paanika üle , kuid jäin siis järsult vait . </s> <s> Tiksumine polnud vaikinud ning kostis nüüd alumiselt korruselt , kuhu Senaator oli põgenenud . </s> <s> Minu naeratus vajus kõveraks ja kadus sootuks . </s> <s> Seega polnud uuril mingit pistmist kõutsi paigaldatud kellapommiga </s> </p>
<p> <s> " Nick Miks sa seda tegid ? " </s> </p>
<p> <s> Uksel seisis Flo ja vaatas mind suurte silmadega . </s> <s> Mitte kahetsusega , mitte kurvalt , vaid tähelepanelikult , üritades mõista , mida ma teada saanud olen . </s> <s> Ma manasin näole hirmunud ilme — hakkasin vähehaaval nende võtteid üle võtma — ja lalisesin haledalt : </s> </p>
<p> <s> " Ma ei tea , mis mulle peale tuli Nagu mingi hoog ma ei saanud üldse aru , mida teen See oli ju kell , mille sa mulle kinkisid Flo , kallis " </s> </p>
<p> <s> Naise nägu lahvatas erepunaseks , ta avas suu , et midagi öelda , kuid pööras seeasemel kõrgilt otsa ringi ja läks ilmselt Simoniga plaani pidama . </s> </p>
<p> <s> Mind oli ainult üks ning nüüd tuli mul seista silmitsi miljardite inimestega , kes moodustasid ühiskonna . </s> <s> Ja mispärast , öelge mulle ? </s> <s> Ühiskonnas on palju seletamatut , millega me leppinud oleme . </s> <s> Maksud , töökohustus , peresidemed . </s> <s> Oleme igatpidi ahelais , rabele kuidas tahad , lahti ei saa . </s> <s> Vähemalt teadsin nüüd seda , kuidas mind elimineerida kavatsetakse , ja kelles on relv . </s> <s> Oli kaks varianti , kuidas edasi tegutseda . </s> <s> Esimene : minna maapakku , põgeneda sellest korraldusest ja varem või hiljem ikkagi vahele jääda . </s> <s> Ning teine , pealtnäha palju resultatiivsem : likvideerida kõigepealt oht enda elule ning üritada seejärel võtta Flo mõistus taas oma kontrolli alla . </s> <s> Viimane ei pruukinud sugugi olla teostamatu ülesanne , kuna olin ju kahel korral näinud teda ennast vilksatamas selle parasiitmõistuse küüsi langenud keha silmis . </s> </p>
<p> <s> Mul õnnestus püüda tiksuv Senaator kavalasse lõksu , meelitades ta isuäratava singiviiluga keldritrepile . </s> <s> Kui ta tardus , jälgides tähelepanelikult toidupala langust järsust trepist alla , virutasin talle rahulikult jalaga saba alla , nii et rumal ahne loom lendas kukerpallitades ja appi kräunudes oma tühisele ihaobjektile järgi . </s> <s> Flo hõikas midagi , kuid ma ei pööranud talle enam tähelepanu , tormates müdinal suitsidistkassile järele . </s> <s> Me rassisime selle terroristiga hämaras keldris ühtekokku oma veerandtundi ja tõttöelda kartsin ma kogu aeg , et kohe-kohe tuleb kas naine või Simon talle appi . </s> <s> Ent seda ei juhtunud . </s> <s> Nii võimas nende koostöö ka polnud . </s> <s> Nende nii lihtne haavatavus andis mulle ainult indu ja usku juurde . </s> <s> Lõppude lõpuks oli üsna tõenäoline , et kui ma kuulun sellesse statistilisse rühma , kellest salarelv mingil põhjusel jagu ei saa , ja kui ma teesklen edaspidi ullikest , kes ei tabanud nende plaani ära , siis mind jäetaksegi rahule . </s> </p>
<p> <s> Ma nõretasin higist , mind raputasid värinad ning käed olid küünarnukkideni veriseid kriimustusi täis , kui mul viimaks õnnestus fikseerida kähisev kõuts . </s> <s> Loom oli saanud mitu korralikku obadust taburetiga piki kuplit ning lamas nüüd peaaegu liikumatult minu raske kämbla all . </s> <s> Aeg-ajalt ta sirutas kramplikult kõiki jäsemeid ja tõi läbi kinnimuljutud kõri kuuldavale piinarikaid vilinaid . </s> </p>
<p> <s> Ma ei hakanud ootama , kuni loom toibub , et õngitseda temast enne surma välja kogu talle teadaolev info — vaevalt , et seda oli väga palju , oli ta ju tühipaljas ettur kellegi võimsama malepartiis — , seeasemel tõstsin üles trepile kukkunud hambulise lihanoa , mille olin ekstra sel otstarbel kaasa võtnud , ning asusin värisevate kätega kiiruga eraldama detonaatori funktsiooni täitvat pead lõhkeainest pungil priskest kehast . </s> </p>
<p> <s> See vaatepilt oli nägemist väärt . </s> <s> Mitte veri , mis purskas katkenud unearteritest — siis oli vaatemäng juba põhimõtteliselt läbi — , vaid see , kuidas see elav pomm siples ja häälitses mu sõrmede vahel . </s> <s> Kaelalülide kallal tuli kõige rohkem vaeva näha . </s> <s> Kui see ainulaadne etendus oli läbi — kõik need hüplemised , krambid , agooniad — , kui pea oli kehast ohutule kaugusele visatud ja tiksumine järsku vaikis , avasin nüri noaga ( surnud liha lõikas ta siiski paremini kui elusat ) looma lõdva kõhu , tõstsin kõik organid välja ning kompisin nad ükshaaval tähelepanelikult läbi ega leidnud midagi , mis sarnanenuks kellavärgiga pommile . </s> </p>
<p> <s> Ajasin ennast püsti . </s> <s> Pühkisin otsaeest higi . </s> <s> Käed värisesid ikka veel . </s> <s> Vähehaaval hakkasin teadvustama asjaolu , et olin üle noatera eluga pääsenud — napilt jäi puudu , et oleksime siin kõik lennanud vastu taevast ning et veel päev tagasi Suurt Rahupüha tähistanud maakodu asemel haigutanuks lumehangede vahel süsimust mullane kraater Tegemist pidi olema tõesti tipptasemel tehnikaga . </s> <s> Ilmselt oli pomm nii väike , et jäi mul kahe silma vahele — ma ju ei jaganud kasside ehitust nii täpselt , et sentimeeter haaval otsida kogu sisikond läbi . </s> <s> Kolju avamiseks mul enam tahtejõudu ei jätkunud , sellepärast jäid mul nägemata ka detonaator ja mikroraadiosaatja . </s> <s> See näis ikka veel uskumatu , et mina oma puudulike teadmistega lõhkeainete vallas olin suutnud kahjutustada kaasaegseima pommi , kuid fakt oli fakt . </s> </p>
<p> <s> " Fakt on fakt , " kordasin vaikselt . </s> <s> Kõlas uhkelt . </s> </p>
<p> <s> Ohkasin , katsin jäänused vana tolmuse vaibaga , otsustades , et koristan nad hiljem , kui kõik möödas on , ning kogudes julgust , astusin aeglaselt esikusse viivale trepile . </s> <s> Ees seisis viimane , kuid vaieldamatult tähtsaim samm — võita naine ja laps enda poole , enne kui luureteenistus on andnud neile käsu mind siinsamas likvideerida . </s> </p>
<p> <s> Pusle fragmendid vedelesid keset tühja kaminaruumi . </s> <s> Ilmselt ei jätkunud neil kannatust seda lõpuni kokku panna . </s> <s> Väljas oli juba pime . </s> <s> Rahupüha oli lõppemas . </s> <s> Homme samal ajal rebime juba kumbki oma töökohas tööd teha — kui keegi vahepeal surma ei saa . </s> <s> Ma olin kaine . </s> <s> Ma polnud ühegi püha ajal veel nii kaine olnud kui praegu , sellepärast otsisin esmajärjekorras üles viskipudeli , mille põhjas loksus veel midagi , ning võideldes hirmuga , et jook on mürgitatud , neelasin selle ühe hingetõmbega alla . </s> </p>
<p> <s> " Jälle sa jood , Nick ! </s> <s> Ma pole sind neil päevil veel kainena näinudki . " </s> </p>
<p> <s> Naine seisis uksel ja jälgis mind sünge pilguga . </s> <s> See juba meenutas natuke Flod . </s> <s> Muidugi , millisele naisele peakski meeldima , kui mees natuke trimpab . </s> <s> Egas tema pea teadma , et ma olin joonud ainult tilga ja olin nüüd kaine nagu profimaletaja prilliklaas . </s> </p>
<p> <s> " Kus Simon on ? " </s> </p>
<p> <s> " Ma sättisin ta magama . </s> <s> Ta väsis ära . " </s> </p>
<p> <s> " Ma pean teiega rääkima . " </s> </p>
<p> <s> Naise silmi ilmus kahtluse piisk . </s> <s> See oli esimene edukas löök . </s> <s> Kahtlusest kõik pihta hakkabki , muutus , avastus , progress , revolutsioon . </s> </p>
<p> <s> " Millest sa rääkida tahad ? " </s> </p>
<p> <s> " Kõigest , mis siin juhtunud on . </s> <s> Sellest sõltub meie kõigi tulevik ja turvalisus . " </s> </p>
<p> <s> Naine astus aeglaselt tuppa ning laskmata minult pilku , istus diivanile . </s> </p>
<p> <s> " Hästi . </s> <s> Ma kuulan sind , Nick . " </s> </p>
<p> <s> Ma võtsin kopsud õhku täis . </s> <s> Tundsin , kuidas käed hakkavad uuesti värisema . </s> <s> Kui nüüd kõik kihva keerata , olen surmalaps Ohutum oleks edaspidigi vaikida ja vaid põgeneda otsese ohu eest </s> </p>
<p> <s> Vaikus venis pikale . </s> </p>
<p> <s> " Ma kuulan sind , Nick , " kordas naine kärsitult . </s> </p>
<p> <s> " Ma pöördun teie kõigi poole " </s> </p>
<p> <s> " Kelle — meie — poole ? " </s> </p>
<p> <s> " Kogu ühiskonna , keda sa esindad . </s> <s> Ma ei tunne sind , kes sa selle masinaks muudetud keha taga varjul oled . </s> <s> Sina tead seevastu minu kohta kõike . </s> <s> Ka seda , et ma olen oma tööst tingituna olnud sunnitud manipuleerima seadustega , et vältida üksikute maksude tasumist " </s> </p>
<p> <s> Naise suu vajus pärani . </s> <s> Ta silmad läksid suureks . </s> <s> Ta liigutas helitult huuli , kuid ei suutnud midagi kosta . </s> <s> See oli tähtis silmapilk . </s> <s> Mind võidi kohe kõrvaldada , enne kui ma jõudsin hakata ümber veenma valitsuse truusid alamaid . </s> <s> Sellepärast tuli rutuga edasi rääkida , kuna see oli mu ainus võimalus — jõuda neist sammu võrra ette . </s> </p>
<p> <s> " Me kõik oleme suuremal või vähemal määral eksinud valitsuse vastu . </s> <s> Mina pole erand . </s> <s> Tunnistan , et ma pole käinud ühelgi valimisel , rikkudes nii oma kodanikukohust — nii ehk nii on võimul püsinud Callaghani aparaat . </s> <s> Seda on suutnud kõigutada vaid mõni teine sõjaline jõud . </s> <s> Aga — ja siit ei tagane ma sammugi , kuna nii hullult ma surma kah ei karda ! — see ei anna ühelegi valitsusele õigust tungida minu ellu , minu kodusse , mille olen ehitanud kindluseks enda ümber , ega minu perekonda ! </s> <s> Ma ei ole kohustatud ammutama propagandat ajalehtedest , lasta televiisoril vägivaldselt manipuleerida minu sõltumatu teadvusega , mille voolimine oleks teie unistuseks " </s> </p>
<p> <s> Ma rääkisin üha kiiremini ja üha valjemalt . </s> <s> Ma rääkisin ebaõiglastest maksudest , vääratest seadustest , poliitikutest , kes väänavad minust sellist kringlit nagu tahavad , ja nii edasi . </s> <s> Ma rääkisin palju ja kaua ning siis , kui ma nägin , et naise silmadesse ilmub raevu , põlastuse ja kiskjaliku kavaluse asemele tuttav Flo kaastunne ja hirm — avasin ju ta silmad õudsatele asjadele , millest polnud isegi seniajani teadlik — , siis ladusin talle kogu tõe välja : need pommid , mida meie peal katsetati , detoneeritud Senaatori surma ja kõik muu . </s> <s> Ning lõpuks , kui Flo oli täielikult taastumas oma endises mentaliteedis ( juba ta pomiseski midagi viski kohta ) , murdsin tema viimase vastupanu sõnadega : </s> </p>
<p> <s> " Flo , ma armastan sind kogu südamest , kallis , sest sa oled mulle toeks selles võitluses . </s> <s> Ma olen kindel , et see pole sinu süü , et nad sust nii lihtsalt jagu said ja oleks äärepealt kasutanud minu vastu suunatud surmarelvana " </s> </p>
<p> <s> Olin võitnud selle lahingu . </s> <s> Ma teadsin , et Flo on nüüd minu kaasvõitleja kuni surmani ega lase endale enam kedagi nii naljalt ligi . </s> <s> Me pakkisime kiirkorras asjad , kandsime magava Simoni autosse . </s> <s> Hoiatasin Flod , et ta oleks poisiga ettevaatlik , kuna tema suhtes polnud ma veel jõudnud täiele selgusele , kuid naine kähvas vastuseks , et ma lapsest eemale hoiaksin . </s> <s> Me kõik olime ülekurnatud , olime ju veel tund aega tagasi seisnud silmitsi surmaga . </s> <s> Kuid tõsiasi oli see , et Simon on meie liidus kõige nõrgem lüli , kuna minuga ei sidunud teda miski , Floga aga oli tema ühendus enam kui logisev . </s> <s> Temast tõotas veel tulla potentsiaalne relv valitsuse käes , siis kui ta kooli läheb ja teda hakatakse ideoloogiliselt orjastama </s> </p>
<p> <s> " Ma sõidan ise . </s> <s> Sina istu taha ja maga ennast välja , " ütles Flo ning mulle tundus hetkeks , et tema korraga kalgiks muutunud hääles on midagi uuesti valesti . </s> <s> " Osuta mulle teene , Nick , ära enam kedagi paljasta . " </s> </p>
<p> <s> " Ma olen sulle tänulik sinu hoolitsuse eest " kostsin kõhklevalt . </s> </p>
<p> <s> " Jaa-jaa . </s> <s> Lase aga käia . </s> <s> Ma võtan Simoni enda kõrvale . " </s> </p>
<p> <s> " Kas sa ei usalda mind ? " </s> </p>
<p> <s> " Muidugi usaldan ! </s> <s> Kallis ! " </s> <s> Ning minu kuuendas meeles süttis korraga erepunane hoiatustuluke — ma olin kuulnud selget valet ! </s> <s> " Kui linna jõuame , näed sa viskit veelkord ainult hirmuunenäos või poeriiulil müüja selja taga ! " </s> </p>
<p> <s> Ma tõmbusin taguistmel vaikselt kössi . </s> <s> Võimas maastur käivitus urinal . </s> <s> Flo süütas esituled , võttis aeglaselt paigalt ning juba maanteel lülitas sisse raadio . </s> <s> Soe salong täitus sedamaid valitsuse veenva ideoloogiaga — millest täpselt jutt oli , ma ei tea , sest lasin kogu selle loba teadlikult ühest kõrvast sisse ja siis kiirkorras teisest välja . </s> <s> Kuid ma nägin , et Flo niimoodi ei suuda . </s> <s> Ta oli liiga nõrk , liiga kogenematu , liiga manipuleeritav . </s> </p>
<p> <s> Ma sirutasin käe ettevaatlikult välja ja lülitasin raadio välja . </s> <s> Flo ei lausunud sõnagi . </s> <s> Osa temast oli juba kaduma läinud . </s> <s> Auto rappus jõnkslikul libedal teel , kuid salongis valitses vaikus . </s> <s> Ning selles vaikuses kuulsin ma korraga tuttavat heli , millest mul tõusid kõik juuksed püsti . </s> <s> Kuulatasin tähelepanelikult . </s> <s> Ei , kõrvad polnud mind petnud ! </s> <s> Ma olin siiski lõksu langenud ! </s> <s> Ja nüüd olin ma tõsiselt pigis ! </s> <s> Selleks nad raadio käima panidki — et summutada seda surmaheli ! </s> </p>
<p> <s> Vaatasin paanikas ringi ja tardusin , suutmata enam mõtteid koguda . </s> <s> Salongis tiksus miski — ma teadsin täpselt mis ! </s> <s> Küsimus oli vaid selles - kus ? </s> <s> Ega ometi minus ? </s> <s> Vaatasin Flo kukalt — kas ta tõesti ei kuulnud midagi ? ! </s> <s> Ta ei vaadanud enam kordagi minu poole . </s> <s> Nad olid mu nii osavalt haneks tõmmanud , teeselnud armastavat naist , et mina , lollakas , olingi jäänud uskuma ! </s> </p>
<p> <s> Ma ei kartnud surma . </s> <s> Surm olnuks kõige teretulnum lahendus selles olukorras . </s> <s> Mul oli häbi , et olin lasknud endal nii lihtsalt naha üle kõrvade tõmmata . </s> <s> Mul olid põhimõtted , mis olid neile kurku kinni jäänud nagu heeringaskelett . </s> <s> Ja need põhimõtted ei lasknud mul nii naljalt alistuda . </s> </p>
<p> <s> Otsekui juhuslikult nõjatusin Simoni istmele ja kuulatasin . </s> <s> Tõepoolest , süütu ilmega magavas kapriisses jõmpsikas tiksus tipptehnoloogiline kellavärk . </s> <s> Kõutsi dubleeriv mehhanism , mis muu . </s> <s> Vähemalt polnud see minus </s> </p>
<p> <s> " Hoia lapsest eemale , Nick ! </s> <s> Varsti oleme kohal , siis saad kõigile oma avastustest pajatada ! </s> <s> Siis hoople palju süda lustib ! " </s> </p>
<p> <s> Jah , tõepoolest ! </s> <s> Varsti hakkavadki paistma linna tuled ! </s> <s> Siis ma saan kõigile kõigest rääkida - mida veel ! </s> <s> Nad vist peavadki mind alaarenenud mikrotsefaaliks ! </s> <s> Linnas ühinevad nad esmajärjekorras teiste omasugustega ja tõmbavad seejärel silmuse minu kaela ümber kokku ! </s> <s> Või lasevad mu keskväljakul pläraki õhku ! </s> </p>
<p> <s> Ma mõistsin , et olen nüüd tõesti üksi jäänud , üksi nende kõigi vastu . </s> <s> Seepärast - oli aeg tegutseda ! </s> <s> Tuli kiirkorras midagi ette võtta , enne kui me linna jõuame ! </s> <s> Seni , kuni mul on ainult kaks vastast , kaks suhteliselt väetit etturit ! </s> <s> Aga mitte miljon või sada miljonit või mustmiljon </s> </p></div2>
        <div2 type="alaosa"><head> WAANENBURGI TAPATALGUD </head><head> 1 . osa </head><head> 1 </head>
<p> <s> Rahutus pures toda aega ilaste hammastega , vennas . </s> <s> Mässasid kõik , kellel selleks vähegi viitsimist jagus . </s> <s> Viimase sõja mälestused olid piisavalt tuhmunud , selles osalenud aga läinud erinevate tõbede , dementsuse ja vanuse nahka . </s> <s> Lapselapsed ajasid vanakesi kiilaks ja kihistasid naerda , või siis söötsid neile magedat körti , millest mistahes krants oleks koonu ära keeranud , ja krimpsutasid ise nägusid . </s> <s> Nende halamisi-ennustamisi või lihtsalt hambutuid matsutusi polnud kellelgi isu kuulata . </s> <s> Et ette ei osanud keegi midagi näha ja et elu tsüklilisust ei usutud — näidatagu mulle kedagi , kes olnuks nõus võrdlema ennast ühega neist atrofeerunud igemete ja ketendava kiilaspeaga vanakestest , kelle käsi hõõrusid kunagi rakku haljad automaadid — , lasti asjadel rahumeeli kulgeda seda teed , mida nad ise targemaks pidasid . </s> </p>
<p> <s> See oli aeg , kui igaüks pidas ennast eriliseks ja kordumatuks , olles kunagi kuulnud , kuid uskumata , et on olemas molekulid , millede sebimist nimetatakse Browni liikumiseks . </s> <s> Browni liikumine , mis leidis aset Maal noil aastatel , ei viidanud millelegi keemikute arvates , küll aga hiljem väsimatult ajusid ragistavate politoloogide arvates . </s> </p>
<p> <s> Eluga poldud rahul . </s> <s> Polnud rahul koristajad ega pankurid , ministrid ega nende autojuhid , vangid ega vangivalvurid , tegevohvitserid ega reservohvitserid . </s> <s> Polnud noored ega vanad , ei mehed ega naised . </s> <s> Võimutsesid keemilised jõud , mis sundisid molekule kämpudesse tõmbuma , omavahel põrkuma ja siis pistongide kombel kärtsuma . </s> <s> Organiseeruti , protesteeriti , organiseeruti ümber ja protesteeriti jälle . </s> <s> Ühed polnud rahul palgaga , teised vee hinnaga , mida kontrollis näpuotsatäis inimesi , kolmandad keskkonna radioaktiivsuse , kümnendad doonororganite kvaliteedi ja sajandad oma sooga . </s> </p>
<p> <s> Mingi ministri eestvedamisel tõstsid mässu reservohvitserid , kes olid rohkem harjunud tulistama vaenlase piltide kui vaenlase enda pihta , ning tegevohvitserid tallasid nad kõhkluseta verre . </s> <s> Kunstiinimesed mässasid funktsionalistide vastu , lapsed kaklesid vanematega ja vastupidi , paar tsiviillendurit kukutasid oma lennukid ookeani , ise katapulteerudes — viimastest sai vaid üks kohtus süüdi mõistetud , kuna reisijate kiire , vaieldamatult humaanse surma fakt oli väljaspool kahtlust . </s> <s> Pead tõstsid Lõunasaarte elanikud , nõudes autonoomiat nõrgema majandusega Põhjasaartest . </s> <s> Blausterni elanikud nõudsid sama puhast õhku nagu Maal ja pikemat tööpäeva ning mõistsid oma kuberneri süüdi kahe teismelise bronhiidis . </s> </p>
<p> <s> Kõik kääris , kõik lainetas , rahutu aeg oli . </s> <s> Hiigellaine , mis pühiks enda teelt kõik , oli tõusmas , mühisedes kusagil silmapiiril . </s> <s> Aga inimesed ei märganud midagi , kaevates üha uuesti ja uuesti kohtusse naabreid , poeomanikke , ülemaid või vähemalt hambaspetsialiste , kes nende dementsete vanakeste koormale korralikke hambaid suhu ei suutnud panna . </s> <s> Aeg-ajalt kujunevad vaherahud muutusid lühemaks , kohtusaalid uppusid paberimerre , hääled tänavatel valjenesid juba kähinani ... </s> </p>
<p> <s> Ja ühtäkki saabus hauavaikus . </s> </p>
<p> <s> Tuginedes asjaosaliste hilisematele mälestustele tegid naised tol õhtul eriti maitsvalt süüa , nõustusid pika massaazhi ja lühikese eelmänguga , või äärmisel juhul ei takistanud kellegi uinumist . </s> <s> Igal mälestuse autoril oli pajatada oma väike ime , tänu millele tal õnnestus hommikul elusalt ärgata : kes oli unes jalutama läinud , kes oli saanud haava südame asemel alakõhtu , kelle naisel ei jätkunud südant — viimaseid muidugi ei usutud eriti . </s> <s> Tegelikku meeste arvu , kes tol ööl surnuks pussitati ei saadudki kunagi teada , ei Maal ega Blausternil . </s> <s> Tol hommikul algas hilisemate analüütikute arvates Waanenburgi tapatalgude esimene vaatus . </s> </p>
<p> <s> Järgneva peaaegu kuu aja jooksul oli võim koondunud naissoo kätte . </s> <s> Meeskolonelid said käske naiskindralitelt , majandusminister lasti Fort Grattonis avalikult maha , kuna keeldus portfelli loovutamast , naislaborandid kihutasid ülikoolist minema meesprofessorid , kes leidsid endale tööd laborites , kus kõrvetasid oma kitlid ja käed soolhappega auklikeks , või paremal juhul toidukauplustes kastide tassijatena . </s> <s> Kui järelejäänud meessugu letargilisest unest ärkas , oli olukord toonud kaasa mitu olulist seadusemuudatust , millega keelustati meeskodanike relvaload , suleti enamus ööklubisid , keelati erootikakanalid ning sundsteriliseeriti umbes kolmandik kindla minimaalse lihasmassita tugevama sugupoole esindajaid . </s> <s> Selle korra muutmine võttis aega mitu nädalat , alates stiihilistest ülestõusudest ja peresisestest arvete õiendamisest ning lõppedes laiaulatusliku operatsiooniga peamandril , mille käigus haarati ka suurema vaevata pealinn Fort Gratton . </s> </p>
<p> <s> Naissoo võimulolekule järgnes kindral Callaghani poolautoritaarne rezhiim , mille jooksul tagastati kõigile meestele nende ajaloolised õigused ning mille jooksul tõstis mässu Blausterni garnison . </s> <s> Selle tulemusel omandas ainus elamiskõlblik tehiskaaslane kaheks nädalaks de facto iseseisvuse Maast . </s> <s> Maal moodustati samal ajal Ühinenud Demokraatia Organisatsioon , mis pidi tagama üleüldise rahu ja õitsengu , kasutama sõja vältimiseks relvajõudu ning tagama ühishüvede õiglasema jaotuse eri jõukusega piirkondade vahel . </s> <s> Kahjuks võttis selles pompöösses , kuid hambutus ametnikelaadas kõige valjemalt sõna kindral Callaghan , kelle otsusele sõdida nende vetod ei mõjunud , ei mõjunud nad ka ühelegi neist antidemokraatlikest piirkondadest , kes otsustasid aeg-ajalt lüüa ajutiselt lahku Maa ja kaaslaste ühtsest geopoliitilisest struktuurist . </s> </p>
<p> <s> Kindral Callaghan piiras Blausterni pool aastat kopikatega ning umbes sel ajal hakkasidki kujunema kuuldused kellestki major Ronald Waanenburgist , kes paistis silma hulljulge , kangekaelse ja julma kõrilõikajana . </s> <s> Pärast mässajate juhi kindral Nikolenko kapituleerumist ja enesetappu , mille ta tegi Fort Grattoni keskvanglas telefonijuhtmega — see oli lõigatud ohvitseride kabinetist , mistõttu sai sama kong ühe asemel sedamaid kolm uut asukat — , oli lühikest aega Blausterni sõjaline komandant keegi noor sisalikunäoga kindral , kes armastas ajalehtedele poseerida , oli kaks korda põdenud meningiiti ja tegi bordellides ohtralt konjakit välja . </s> <s> Tema võimuloleku lõpetas major Waanenburgi juhitud ülestõus , mille käigus langes viimase võimu alla pea kaks kolmandikku tehiskaaslase mahust ja tehnikast . </s> </p>
<p> <s> Räägiti , et ta on ühes mestis kuradiga , teised arvasid , et ta on lihtsalt kogenud ja ettenägelik sõjamaletaja . </s> <s> Ühed rääkisid , et ta on julm , teised , et õiglane , ühed olid veendunud , et ta on väikest kasvu ja mustanahaline , teised jälle vaidlesid vastu , väites , et hoopis piimvalge ja peajagu kõrgem oma ohvitseridest . </s> <s> Räägiti , et ta on hea oraator ja kahjutu naljahammas , kuid otsustati siiki , et pigem ebainimlik diktaator ja türann . </s> <s> Ka ei osatud talle vanust pakkuda , väites , et tema grimmeerimisoskus teeb kadedaks ka kogenuima kosmeetiku . </s> <s> Pressi hoidis ta rusikas , kuid mitte kordagi ei ilmunud tema pilt üheski ajalehes , seepärast on inimeste küündimatus andestatav . </s> <s> Ta haaras kogu Blausterni ja ähvardas tungida Maale , enne kui kindral Callaghani , kelle poolt oli ta ise veel mingi aeg tagasi sõdinud , üksused talle tagasilöögi suutsid anda . </s> <s> Tema pea eest pakuti hiigelsummat . </s> <s> Kui ajalehed teatasid , et Maa luureteenistus korraldas talle õnnestunud atendaadi , tõstis ta korraga hulljulge ja selgelt läbikukkumisele määratud ülestõusu Lõunasaartel . </s> <s> Ta alistus alles nelja nädala pärast ja väidetavalt uputas ennast merre , kuid tema keha ei leitud kunagi . </s> <s> Surnuna . </s> <s> Elusast peast aga alustas ta juba kolme kuu pärast uut ülestõusu ja seda Väiksel mandril , mida ta kontrollis vähemalt aasta . </s> </p>
<p> <s> Ajalehtede lemmiktegevuseks kujunes spekuleerida teemal , mille poolt või vastu major Waanenburg sõdib — muuvärviliste , kõrgema astme ohvitseride , naiste , poliitilise killustatuse , iseenda või lihtsalt tuule vastu . </s> <s> Vahepeal kireti , et major Waanenburg on lihtsalt hullumeelne , siis väideti , et uut sõjategevust koordineerib juba vale-Waanenburg , sest ta olevat bioloogiliselt oluliselt noorem kui õige Waanenburg ( pakuti ka nende sugulust ) , hämati välimuse ümber — mille kohta oli igal ajalehel ise versioon välja käia , räägiti koguni , et tal on naha asemel kalasoomused või siis näo asemel koera koon — ja jõuti järeldusele , et sellist koletist pole maapind veel kandma pidanud . </s> </p>
<p> <s> Sõber , see major Waanenburg olin mina , Colin Payton . </s> <s> Üks ja see ainuke . </s> </p>
<p> <s> Millises oma etapis sõda minuni jõudis , on raske öelda , kuigi ma võisin jälgida peaaegu iga tema vaatust hulgalistest infokanalitest , mis justkui ussikesed otsisid juurdepääsu minu sisikonnale . </s> <s> See meenutas teatrit , millest mina kui vaataja võileiva kõrvalt oma neutraalse osa sain , kuigi midagi meelde ei suutnud jätta . </s> <s> Infot oli üleküllas , rohkemgi veel , ja sellepärast polnud minu jaoks mingit vahet , kas võimul on mingi partei , kindral Callaghan või viimase kammerteener koloneli astmes . </s> <s> Arvuti , mis mind välismaailmaga ühendas , oli rohkem minu töö ja hobide teenistuses , mille eest ma sain oma vanemalt kolleegilt , doktor Olafssonilt mitu märkust ühiste hommikusöökide ajal. </s> <s> Sõjauudiste ja ühiskonda valitseva kasvava töötuse hirmu asemel häiris mind palju rohkem küür , mis mulle karistuseks töö iseloomu eest kangekaelselt selga tükkis ronima . </s> </p>
<p> <s> Võib-olla algas sõda siis , kui kähedahäälne doktor Olafsson , endine dessantvägede seersant , kelle sõjamehe rada algas kümmekond aastat pärast viimase sõja lõppu — nüüd oli ta viiekümneseks saav maohaavandile kaalu ohverdanud kaame hallipäine vanapoiss — , just siis , kui doktor Olafsson sulgus endasse , tõmbas selga vana mundri , ei käinud enam duši all , nagu sõjaseisukorrale kohane , ja asus hüppenööriga treenides kummitama meie niigi kummituslikult tühja eksperimentaallabori pimedates koridorides . </s> <s> Tema elukevade triumfi tipuks sai uhke loobumine ühistest hommikusöökidest , millele järgnes ka minu ja astmaatikust Wolterinki leeri lõhestumine . </s> <s> Viimasega puutusin ma veel vaid niipalju kokku , et tõmbasin tal suulae keskele kasvanud hammast välja — ta oli kah üks neist saastunud geneetilise materjali kandjatest , närviline astmaatik , keda võis sageli kuulda kähedalt karjumas oma katsealuste peale . </s> <s> Edaspidi sõi igaüks meist oma laboris , kuna õigeks pidas , ning kokku puutusime haruharva vaikivates koridorides või katusel paikneval lennuväljal , prilliklaasid jääs , võtmas tuisus vastu iga nädala alguses meid külastavat helikopterit . </s> </p>
<p> <s> Jah , tõenäoliselt algas tõeline sõda meie jaoks siiski ühel sellisel tuisusel esmaspäeval , kui me kolmekesi vaikides — naerge või mitte , aga sõnu olime viimasel ajal näinud rohkem kirjapildis ega kippunud neid , välja arvatud kuivad teretused , eriti aktiivselt kasutama — ootasime ja jäimegi ootama oma vana tuttavat helikopterit proviandi ja paari looduslähedase sõimusõnaga . </s> <s> Kogu järgnev päev valitses rahutus , doktor Olafsson jäi minu arvates haigeks — sõjamehena pidas tema kõige kauem pakase käes vastu — ning järgmisel hommikul anti muude tavapäraste sõjauudiste hulgas teada , et meie helikopter koos piloodiga on vastaste poolt alla lastud . </s> <s> Meie jaoks algas selle uudisega mitu nädalat kestnud piiratus kuni lausknäljani välja ja see määras minu esimese poliitilise eelistuse , mis jõudis aja jooksul mitu korda muutuda . </s> <s> Aga sellest kõigest hiljem , vend . </s> </p>
<p> <s> Tollest hommikust , kui täismundris ja ajamata habemega doktor Olafsson tõusis süngelt lauast , teatas kähinal , et meie vaikimine — ta oli küsinud , mida me arvame kindral ... mis ta'nd oligi ? ... valitsusest Blausternil — on juhm ja ebakodanlik apoliitilisus , ning alustas oma erakluse kampaaniat , tollest hommikust saabus minu jaoks teatud loominguline vabadus . </s> <s> Kui me siiamaani olime hoidnud mingis mõttes üksteisel silma peal , arutades hommikuti plaane eelseisvaks päevaks — loomulikult ei rääkinud ma neile kunagi oma vanapoisilikest hobidest — , siis nüüdsest võis igaüks arutada neid oma külmikute , arvutite , mõõturite , inkubaatorite ja muu tehnika seltskonnas . </s> <s> Või iseendaga — selline harjumus tekkis mul kaks päeva pärast helikopteri hukku . </s> <s> Kuid Wolterinkile oli sedagi suhtlemist liiast , nii ma arvan , sest paar korda , mis ma teda juhtusin nägema , kandis ta väljasurnud tehasekoridoris helikindlaid kõrvaklappe . </s> </p>
<p> <s> Mingi inertsi toimel jätkasin ma ka Maad haaranud sõjapalavikule vaatamata oma tootmist ja teadustööd . </s> <s> Kuhu kõik need südamed , maod ja ajusagarad , mida ma vastavalt geenikoodidele — need sain ma iga nädal uued — konstrueerisin , ma ei teadnud ega tahtnudki teada . </s> <s> Küllap nendele hävituspilootidele , kes isheemiatõve või stresshaavandite all kannatasid . </s> <s> Kui lihtne tehnik tundsin ma palju rohkem huvi oma vabaaja vastu ja pärast tingliku tööpäeva lõppu täpselt kell viis haarasin pabertopsis jahtuva kohvi järele , lülitasin arvutid uudistekanalitele , tegin kiiruga kokkuvõtted enda jaoks — mis kippusid päevast päeva korduma , kui mitte arvestada laadapulli , mida seal korraldas seesamune pika nimega major — , ning asusin oma loometöö kallale . </s> <s> Selleks oli vaja üht-kaht lihtlabast pornokanalit ja naisteajakirjade esikaasi . </s> </p>
<p> <s> Teadlasena kuulusin ma professor Youngi , kaalukaima sõjajärgse biotehnoloogia praktiku ja teoreetiku koolkonda , kes deklareeris , et eetika , ressursside ja tulemuse seisukohast on optimaalseim toota inimesi kudede kaupa , lappides neid kokku elemetaarkirurgiliste meetoditega , mis oli peaaegu ohutu seni , kuni ei sekkunud inimene — selles võisin veenduda iga päev ise . </s> <s> Selle seisukoha järgi oli inimese tootmine ühtse tervikuna keelatud . </s> <s> Ühiskond oli tol ajal suunatud üleüldisele ühtsustumisele , siluti nurki , tasandati tippe , seepärast professor Youngi vastased , keda oli algselt päris palju , olid nüüdseks täiesti kadunud . </s> <s> Juba minu õpinguaastatel oli minu kursakaaslastest vaevalt protsent neid , kes polnud nõus Youngi seisukohtadega , ning neistki pool , üks inimene , tuli peagi meie leeri , teine pool aga lõpetas rentslis , kuna projektid jäid krooniliselt finantseerimata . </s> </p>
<p> <s> Kuid töö , millest arvasin kujunevat oma missiooni elus , leidis masendava lõpu . </s> <s> Nimelt peaaegu radioresistentne genoom , mille konstrueerimisega olin tegelnud vist oma seitse aastat , põgenes ühel päeval tillukese sabata sisaliku näol minema . </s> <s> Kui ta ei langenud polaarkoerte ohvriks , külmus ta niisama ära või siis äärmisel juhul kandis oma väärtuslikud geenid edasi metsikule populatsioonile , kus need tõenäoliselt toorelt maha sõkuti , nii et lahendus inimese lühikesele elueale oli ja jäigi minu autorluseta . </s> <s> Vaid kujutage ette , kui me elaksime seitsmekümnesteks ! </s> <s> Või lausa kaheksakümesteks ! </s> <s> Kõlab ulmena , aga võinuks saada reaalsuseks . </s> <s> Tänu minule . </s> <s> Sellised hapud mõtted ei tahtnud mind kuidagi rahule jätta . </s> </p>
<p> <s> Seega , lõpetanud tööpäeva , saanud selle eest kindla tasu , millest omasin tollal vaid teoreetilist ettekujutust , kuna polnud rahaga veel otseselt kokku puutunud — mu toidulaua ja aseme eest kandis alati keegi hoolt — , asusin õigustatult oma hobi kallale . </s> <s> Soprasin naisteajakirjades , tuhlasin pornoagentuurides , valisin oma Printsessile mitu head tundi õiget nägu ja soengut ja mängisin siis arvutiga , üritades sellest konstrueerida geneetiliselt ühtset tükki juba olemasoleva alakehaga . </s> <s> Tulemusega jäin vägagi rahule — arvutiekraanil liikus pikajalgne sileda naha , pingul tuharate , lopsaka büsti ja koheva brüneti lakaga naisterahvas . </s> </p>
<p> <s> Minus tärganud patune erutus väristas kergelt käsi , kui ma operatsiooniks riideid vahetasin ning prille puhastades ootasin , kuni saal ja minu veel pooltoores šedöövr steriliseeritud saavad . </s> <s> Aeg võis olla juba üheksa kandis , kui ma viimaks saali astusin ja teda teretasin . </s> </p>
<p> <s> Ta lebas spetsiaalsel plekklaual , paari nädala eest külge õmmeldud käed laiali , pea asemel kahe monitoriga tehisliku vereringe masin . </s> <s> Põhimõtteliselt oli ta valmis — pea ja kesknärvisüsteem olid viimane etapp — ning ta nahk oli just nii sile nagu mõeldud . </s> <s> Erinevalt planeeritud modellist oli minu kätetööl siiski siin-seal näha punetavaid arme ja kohati veel üpris värskeid õmblusi , mis moonutasid kudesid päris oluliselt . </s> <s> Neerudega olin ma mingi valearvutuse teinud , seetõttu sain ma ägeda äratõuke reaktsiooni ning mul tuli tükk aega maadelda teiste juba kokku viidud organite heaolu pärast . </s> <s> Tekkinud kahjustused — nii makroskoopilised kui immunoloogilised — lühendasid ta elu mitme hea kuu võrra . </s> <s> Aga sellest polnud hullu , kuna tegelikult on sellised tehisolevused tunnistatud vastava komisjoni poolt täiesti eluvõimetuteks ( nende umbes aastane eluiga lubas neid siiski kasutada teoreetiliselt sõjalistel eesmärkidel , kuid leidis sünget vastuvõttu nii eetika- kui majanduskomisjonides ) . </s> </p>
<p> <s> Ma vaatasin viimased õmblused üle ning mudisin lamedat rindkeret , üritades viia seda mõtteliselt kokku transportkonteineris vegeteerivate lötside rindadega ( kas nad tõesti omandavad sellise kuju nagu tollel meesteajakirja modellil ? ) — üks naistearstist assistent kulunuks praegu marjaks ära . </s> <s> Oleks muidugi võinud Wolterinki appi võtta , aga ma kartsin , et ta kas annab mind üles , nõuab Printsessi pooleks või paremal juhul saab saali õhust uue astmahoo . </s> <s> Erutus oli selleks hetkeks juba ammu kadunud , jäänud vaid mingi kustuv hasart , mis vedas igal sammul köit lihtlabase tüdimusega — sest isegi , kui kõik õnnestub nagu planeeritud ja ma saan oma Printsessi kasutada aastajagu ( kui enne mingi komisjon , keda me kord kahe aasta jooksul nägime , kaela ei saja ) , ei õigusta see selleks raisatud aega ega vahendeid . </s> <s> Viimased kuulusid muidugi rahvaisadele , mille eest oodanuks mind kahtlemata vastav komisjon ja kohtukull . </s> </p>
<p> <s> Ma ohkasin ja enne kui saali õhk jõudis silmad vesiseks võtta , asusin pusima . </s> <s> Liha ja veri . </s> <s> Tänutäheks armid . </s> <s> Selle nimel ma siis töötan ? </s> <s> Karjuv ebaõiglus . </s> <s> Ja siis tunnen sellel kehal igat kortsu , lohku , volti . </s> <s> Kirglikum oleks ilmselt edaspidigi pihku peksta . </s> <s> Aga , noh , kes teab ? </s> <s> Äkki korvab kõik puudujäägid nägu ja lakk . </s> <s> Ma uskusin , et mind erutavad kõige rohkem juuksed , sõber . </s> </p>
<p> <s> Tulemus sai nagu ta sai . </s> <s> Paremat ei saanud tahta . </s> <s> Üks rind osutus kergelt nekrotiseerunuks ning ma ei julgenud seda siirdada . </s> <s> Hetke kaalusin , kas jätkata operatsiooni või teha siiski uus partii , siis tabas mind ootamatu idee ning ma õmblesin ainukese normaalse rinna täpselt keskele , tagades sellele topeltverevarustuse ja , nagu ma oma tehniku haridusega otsustasin , ka topeltmõõtmed . </s> </p>
<p> <s> Kui ma lõpetanud olin , ei tahtnud elutu rind minu pettumuseks sugugi pingule tõmbuda , kuigi enda teada olin kõik närvid õieti õmmelnud . </s> <s> Ka veritsus ei tahtnud kuidagi lõppeda . </s> <s> Väsinud ja tüdinud , nagu ma olin , sülitasin tusaselt , katsin õmblused steriilselt , muutsin veidi ringeaparaadi parameetreid ja kõmpisin minema . </s> <s> Oli vaja veel toita Bobbyt , kahte infarktimudelit ( kolmteist aastat tagasi , seal alguses , olin ühte neist kasutanud Bobby emana — nüüdseks oli ta ammu surnud ) ja kümmet alkohoolse maksatsirroosiga eri vanuses meesisendit , aeg aga liikus juba kesköö poole . </s> </p>
<p> <s> Ma nimetasin Bobbyt tegelikult Sireeniks , kuna ta oli mu õnnetu valearvestuse tõttu sündinud kurttummana ja lasi kuuldavale vaid sireenitaolisi häälitsusi . </s> <s> Tema genoomi oli lipsanud ka väga varajase emakakaelavähi geen , kuid erinevalt talle järgnenud tüdruklastest õnnestus tal mingi ime kombel välja elada — olles vähestest eranditest , mis ei vastanud professor Youngi teooriale . </s> <s> Aga erand ju vaid kinnitas reeglit . </s> <s> Ma tegin ta valmis peaaegu alguses , ammu enne seda , kui tulin mõttele proovida konstrueerida Printsessi , ning nüüd oli ta juba kolmeteistkümne aastane . </s> <s> Talle järgnes veel kolm tüdrukut eri nimedega , kuid nad kõik surid enne kolmandat eluaastat . </s> </p>
<p> <s> Ta kasvas aeglaselt , oli kurttumm , ning muidugi sai mu kannatus otsa , enne kui ta jõudis mingissegi naiseikka jõuda . </s> <s> Ma küll vahest võtsin teda enda tuppa , jälgides , et Olafssoni kusagil nuhkimas poleks , ja lasin endale massaazhi teha , kuid vajadus tõelise naise järele sundiski mind asuma Printsessi kallale . </s> <s> Otsekui minu kiuste pidas Bobby kõigile katsumustele kangekaelselt vastu ja polnuks see konnapoeg ebaseaduslik vili , riskinuks ma vist isegi avaldada tagasihoidliku artikli antijangistlike erandite kohta . </s> </p>
<p> <s> Kõmpides mööda hämaralt valgustatud koridori , võisin kuulda , kuidas Olafsson teeb oma laboris trenni ja Wolterink maadleb oma numbris köhaga . </s> <s> Sõda oli muutnud meid kõiki kuidagi rahututeks ning sundinud alateadlikult minema oma igapäevatoimetustes üle öisele eluviisile . </s> </p>
<p> <s> Nii infartki- kui tsirroosimudelid magasid puurinurkades , täites pika koridori vaikse ühtlase norinaga . </s> <s> Ainult üks tsirrootik , bioloogiliselt kaheksa-aastane meesisend , kes pidi arvestuste ja viimaste maksahistoloogia tulemuste järgi varsti tüsistuste kätte surema hakkama , istus oma voodi äärel , tursunud kõht ees , pea käte vahel , ja köhis . </s> </p>
<p> <s> " Noh , kuidas elad , poiss ? </s> <s> Hapu oled , jah ? " </s> </p>
<p> <s> Ta tõstis pilgu ja mõmises midagi vastuseks . </s> <s> Erinevalt Bobbyst oskas ta öelda paari sõna , mida ma võtsin kui saatuse pilget . </s> </p>
<p> <s> Viimase kahe tunni lindistuse järgi oli poiss niimoodi istunud juba tund aega , korra oksendades verd . </s> <s> Ma kontrollisin , et see protokollitud oleks , ning kuna seina taga asus Bobby puur , otsustasin , et võtan plika ööseks enda juurde ( vahest kui ma ta lapsesilmadesse vaatasin , haaras mind hirmus tunne , et tänu tugevamini arenenud kuuendale meelele saab ta mõndadest asjadest palju paremini aru kui mina ) . </s> </p>
<p> <s> Bobby tormas mulle sireeni kombel huilates vastu ja haaras käest , millega ma talle üritasin mõista anda , et ta vait oleks — naaberpuuridest kostis häiritud nohinat ja seejärel ka pahaseid haugatusi . </s> <s> Kuid teda see ei huvitanud . </s> <s> Siis ma tegin kurja näo : </s> </p>
<p> <s> " Ma ei võta sind kaasa ! " </s> </p>
<p> <s> Sellest sai tüdruk mingil moel aru ning mul tuli jälle võtta müts peast tema kuuenda meele ees . </s> <s> Ta jäi otsemaid vait , kuid pakutud toidu viskas kannatamatult põrandale , asudes paluvalt minu kätt mudima . </s> </p>
<p> <s> Ta oli kõhna ja tõmmu nääps — ma olin talle andnud kõige statistiliselt keskmisema genoomi ( sealt pärines ilmselt ka kahe silma vahele jäänud emakavähk ) . </s> <s> Elavad uudishimulikud silmad . </s> <s> Otsaees tursunud veen . </s> <s> Seda veeni vaadeldes mõtlesin iga kord tahtmatult , et kui ma ühel päeval võtan ennast kokku ja otsustan talt ta ainukese omandi röövida — kui ta nii kaua veel vastu peab — , läheb kas see veen või ta ise tervenisti lõhki . </s> </p>
<p> <s> Ta kibeles mulle midagi ammuda , kuid ma sundisin ta vaikima , kustutasin vivaariumis tuled , ning astusin vaikselt hämarasse koridori . </s> <s> Otsekui ahvipärdik , keda viiakse areenile , tõmbas ta pea arglikult õlgade vahele , surus õrna käekese suule ja järgnes mulle kikivarvul . </s> <s> Wolterink oli vakka jäänud , ainult Olafssoni poolelt kostis veel ähkimist ja ühtlase sagedusega hüppamist — hüppenöör meeldis talle ülekõige . </s> </p>
<p> <s> Ma viskasin kitli ja kergelt higihaisuse särgi seljast ning mulle tundus , et laps vaatab mind kuidagi mitte just lapseliku uudishimuga . </s> <s> Kui ma siiamaani olin sundinud ennast pidama teda naiseks ega suutnud pidada muuks kui laboriloomaks , siis nüüd korraga avanenud perspektiiv ajas mulle pärast kurnavat tööpäeva kananaha ihule . </s> </p>
<p> <s> " Ära vahi mind ! " torisesin , visates püksid põrandale ja koorides juuste jalast . </s> <s> Ent kui ma pilgu tõstsin , õitses Bobby näol edev naeratus ning ta kakkus vaikselt ammudes seljast oma rohelist kombinesooni . </s> <s> Ülakeha oli sellest juba välja pugenud , paljastades lamedad rinnahakatised , mida kattis kananahk , ja armides kaela ( et ta ei kutsuks mingeid kahtlusi esile , pidin tema nahale tegema samasugused õmblused nagu teistel katsealustel ) . </s> </p>
<p> <s> " Pane selga tagasi , kurat ! " </s> </p>
<p> <s> Ta vaatas mulle ehmunult otsa , kuid edev säde silmist ei kadunud . </s> <s> Ma olin kindel , et ta sai aru , mida ma käskisin teha , kuid seeasemel , et käsku täita , pani ta mõlemad käed suule , nagu oleksin nõudnud vaikust . </s> </p>
<p> <s> Kui ma dušši alt tagasi tulin , seisis ta ikka samas asendis , käed suul , kuid silmis helkis nüüd hoopis uudne ilme , mis mulle üldse ei meeldinud . </s> <s> Korraks mõtlesin koguni , et ta kavatseb mulle kallale tungida , kuid kui ma ta käed suult rebisin , leidsin eest mängleva naeratuse . </s> </p>
<p> <s> Ma vandusin tusaselt . </s> </p>
<p> <s> " Me ei hakka mängima , " ütlesin sundivalt . </s> <s> " Masseerid mind ja hakkame magama . </s> <s> Said aru ? </s> <s> Jah ? " </s> </p>
<p> <s> Ta ei teinud kuulmagi . </s> <s> Ma olin kasvatanud teda eri õppetekstide järgi , nagu pidi kasvatama lemmiklooma , ja arendanud välja kõik hädavajalikud refleksid — kes võis arvata , et ta elab nii kaua ? </s> <s> Nüüd aga käitus ta selgelt risti vastupidi kõigile käsklustele . </s> <s> Teadnuks ma tol hetkel , misasi on naine , saanuks ma sellest aru , kuid õnnetuseks olin vastassoost vaid lugenud . </s> <s> Anatoomilist , füsioloogilist ja erootilist kirjandust . </s> </p>
<p> <s> Korraks mulle tundus , et keegi on ukse taga , ning ma rebisin selle tusaselt lahti . </s> <s> Hämaras koridoris polnud kedagi , vaid konditsioneer surises laes . </s> <s> Ma teadsin , et läbi selle ukse pole üldse võimalik midagi kuulda — kui vaid kõige valjemat karjumist . </s> <s> Hirm , et siin siiski võis luurata Olafsson — kunagi ei võinud teada , kui tõsiselt ta oma sõjamängu võtma hakkab — , sundis mind häält tooni võrra vaiksemaks võtma . </s> </p>
<p> <s> Kahtlused , mis olid öö saabudes ja väsimuse viljakal pinnal kiiresti idanema hakanud , kasvasid paranoidseks luuluks , kui Bobby mulle selga ronis ja mind külmade lapsekätega puudutas . </s> <s> Kui ta ennast minu vastu hõõruma hakkas , rohkem kui tavaliselt , nagu mulle näis , kargasin ma vandudes jalule , vahtisin talle hetke kurjalt otsa , tundsin siis , et jään endale alla , ja sööstsin hommikumantlit selga võttes kiiruga toast välja . </s> </p>
<p> <s> Ma suundusin otsejoones operatsioonisaali , riskides rikkuda selle perfektset steriilsust , muutsin värisevate kätega ringemasina parameetreid , pumbates peata kehasse peaaegu elu , jalgadesse soojuse ning ennist külge opereeritud steriilsesse materjali mässitud büsti pingsuse ( selle taga seisis muidugi värske haavavalu , kuid tol hetkel ei tulnud see mulle pähe ) . </s> </p>
<p> <s> Seejärel võtsin ma Printsessilt neitsilikkuse . </s> </p>
<p> <s> Sõda oli taas jõudnud aktiivsesse faasi . </s> <s> Rindelt tulid teated kindral Callaghani edust separatistide — kes võitlesid kahtlemata poliitilise nonsensi poolel — vastu , kelle eesotsas seisis major Waanenburg . </s> <s> Viimast nimetati ka anarhistiks , mille tähendust selgitas mulle doktor Olafsson , keda see sõna raevust värisema pani . </s> <s> Igal juhul tema algatatud saarte " iseseisvumine " oli tõepoolest täiesti seletamatu , kui mitte lausa tobedus . </s> <s> Iseseisvumine millest ? </s> <s> Maa ajalooliselt ühtsest geopoliitilisest struktuurist ? </s> </p>
<p> <s> Minu üllatuseks sain Olafssoni käest teada , et meie tehas jääb major Waanenburgi territooriumile , mistõttu oleks otstarbekas organiseerida kohalik partisanirühmitus kolmest mehest . </s> <s> Mind pani see pakkumine tõsiselt kõhklema , Wolterink aga ei tahtnud asjast üldse midagi kuulda , avamata meile oma labori ust . </s> </p>
<p> <s> " Küll võib inimene loll olla ! " kärgatas Olafsson kurjalt . </s> <s> Ta lõual oli vähemalt kuu aja habe . </s> <s> " Poliitiliselt organiseerumata ori ! </s> <s> Oht varitseb igalt poolt , põhjast-lõunast-idast-läänest ! </s> <s> Wolterink , te olete apoliitiline narts ! " </s> </p>
<p> <s> Paari päeva pärast saime teada , et meile provianti vedav helikopter oli Callaghani õhutõrje poolt maha lastud . </s> <s> Me ei saanudki teada , kas piloot jäi ellu või mitte , kuna Olafsson keelas poliitilistel kaalutlustel avada sidet separatistide kätte langenud Silver Creekiga , minu kodulinnaga . </s> <s> Selle asemel võtsime kahekesi ette — kuigi suurema entusiasmita — arvel oleva tehnika kontrolli ja avastasime rahuajal kujunenud tõelise korralageduse . </s> <s> Näiteks oli minu laboris muuhulgas arvel professor Sagonjan , kes suri enam kui kümme aastat tagasi maha , siis kui ma alles tulin . </s> </p>
<p> <s> " See oli kindlasti eksitus , " arvas Olafsson ükskõikselt , rapsides lund oma räpaselt vormilt , kui me otsisime tehase läänetiiva katuselt mingit vedellämastiku konteinerit . </s> <s> " Kuigi tõenäoliselt kuulus helikopter mõnda Waanenburgi baasi ja seepärast on Callaghani samm õigustatud , eks ole ? </s> <s> Nagu males . </s> <s> Kunagi ei või teada , mida transporditakse näilise tsiviilkopteriga — söögimoona , laskemoona , mässulisi või luurespetsialiste . </s> <s> Payton , kas sa ei tahaks täna koos minuga mööda tehast jooksma tulla ? " </s> </p>
<p> <s> Seda ma ei tahtnud . </s> <s> Oli tarvis tööd teha . </s> <s> Sellele , et helikopter jääbki tulemata , ei mõelnud meist keegi . </s> <s> Aga ta jäi tulemata , ning kahe päeva pärast sai kogu tehases toit otsa . </s> <s> Mingi aeg tuli meil toituda katsealustele mõeldud kontsentraatidest — oli see vast mürk , proovige toorelt närida puljongikuubikut ! — ja alkoholist , mille varud olid oluliselt suuremad . </s> </p>
<p> <s> Kui ma hapu näoga peegli ees viimase kuubiku ära näsisin , tundsin peaaegu rõõmu , et sain selle solgiga ühele poole . </s> <s> Olafssonil läks nigelamalt — alkoholi ta ei joonud , inimkatseid ei teinud , treenimist aga jätkas . </s> <s> Kui ma teda tol päeval õhtuhämaras nägin , haaras mind tõsine hirm , et seda maniakaalsete silmadega tundmatuseni kõhnunud ja higi järele haisvat muumiat võib haarata näljane soov mind maha koksata . </s> </p>
<p> <s> Ma pugesin nurga taha peitu , enne kui ta mind märgata jõudis , ja imestades , mida ta minu tiivas teeb , kuulatasin . </s> <s> Midagi pomisedes avas ta minu vivaariumi , kus asusid puurid katsealustega , ja lõi midagi puru . </s> <s> Seejärel sulgus tema järel uks . </s> </p>
<p> <s> Ma tormasin laborisse ja üritasin saada pilti vivaariumi kahest kaamerast , kuid tulutult — mõlemad olid purud . </s> <s> Mind haaras hirm Bobby pärast ning ma sööstsin tagasi vivaariumisse . </s> </p>
<p> <s> Kui ma sisse tormasin , oli Olafsson oma töö juba edukalt lõpule viinud , ning lohistas ähkides ukse poole ühte vanemat meestsirrootikut , lai vererada järel . </s> <s> Ta tõstis järsult pilgu ja haaras vööl rippuva raske haamri järele . </s> <s> Hullumeelsed silmad , pragunenud huuled , haisev suu . </s> <s> Ma tardusin tahtmatult paigale . </s> <s> Ma olin sedavõrd võlutud sellest vaatepildist , et oleks vaevalt suutnud enda kaitseks midagi asjalikku ette võtta — vahest puhkeda kisama selles tühjas lossis . </s> </p>
<p> <s> " Ahhaa , sina , Payton ! </s> <s> Ma laenan sult toidumoona . </s> <s> Sõda nõuab ohvreid . </s> <s> Homme võiks siiski trenni teha , mis ? " </s> </p>
<p> <s> Ohvrite osas oli tal õigus . </s> <s> Ma küll jäin esialgu seisukohale , et katsun oodata ära helikopteri , kuid jälgides , kui kiiresti Bobby kasvav organism kaalu kaotab , ei pidanud vastu ja tõin lagedale viimastel päevadel valmistatud kaks kopsu , ühe südame , nelipealihase ja viis maksa , mis me siis ükshaaval ära praadisime ning minu toas mõnuga nahka pistsime . </s> <s> Õnneks ei teadnud ta , mida sõi , ning tema silmi tuli tagasi endine säde ja kehasse mänguhimu . </s> </p>
<p> <s> Ühel hommikul , kui nälg oli jälle üle mõistuse kasvanud ning rahu ei toonud ka möllamine Printsessiga ( teda külastasin ma nüüd mitu korda päevas , olles vist esimest korda tõsiselt armunud ; kahjuks tuli algmaterjali puudusel ajutiselt peatada tema pea tootmine ) , — kui ma värisevate kätega justkui vangistatud metsloom laboris ringi kondasin , tormas minu juurde Olafsson , samasugune degradeerunud ja nälginud hull , ja karjus võidukalt : </s> </p>
<p> <s> " See anarhist sai peakorteri pommitamisel surma ! </s> <s> Kuuled sa , Payton , Waanenburg on kutu ! " </s> </p>
<p> <s> Mind rõõmustas see vähe , kuna toitu me selle eest veel ei saanud , kuid vähemalt nõustus Olafsson nüüd avama sidet Põhjasaare keskusega , kust meile varem toitu kohale toodi . </s> <s> Kui meile viimaks vastati , selgus , et praegu vajavad lahendust hulga tähtsamad probleemid , kuid lubati siiski uus helikopter lähipäevil teele saata . </s> <s> Seda me ootama jäimegi . </s> <s> Samal ajal asusid Waanenburgi ohvitserid omavahel kakkuma , alustasid teineteise vastu sõjategevust ja läksid viimaks amnestia lubadusel eranditult Callaghani poolele üle . </s> <s> Vaid mingi perifeerne väikelinn ( Cesisburg , kui mind mälu ei peta ) jätkas kangekaelselt jonni , ning räägitakse , et kui rünnakuplaani sepistavale Callaghanile teatati , et linnakese ainuke piloot on haigeks jäänud , viis tanki aga spetsiaalse kütuseta , mistõttu rahvas kavandab vastast kurnavat sissisõda , puhkes ta südamest naerma , naeris pisarateni ja otsustas neile sangaritele mõõduka autonoomia jätta . </s> </p>
<p> <s> Seda jutustades naeris ka näljane Olafsson pisarateni , jäi siis järsku vait ja küsis märgade silmade kilades , kas ma ei tahaks viimased katsealused maha võtta ning sisse soolata . </s> <s> Ma olin temaga otsemaid päri . </s> <s> Samal õhtul panime Bobbyga jälle kahekesi pidu , ta tegi mulle massaazhi ja lalises naerda . </s> </p>
<p> <s> Viimaste nädalate rahutused ei möödunud siiski jäljetult ning ühel ööl ärkasin ma hirmuunenäost , kus mindmööda roomasid suured punased ämblikud . </s> <s> Kogu järgneva päeva värises mu näo parem pool , mis ennustas kõike muud kui head . </s> <s> Õhtul jätsin ma Bobby üksinda puuri ega külastanud Printsessi . </s> <s> Tolsamal õhtul nägin ma ilmselt viimast korda Wolterinki , kes oli muus möllus kuidagi tahaplaanile jäänud . </s> <s> Millest ta toitus , ei osanud ma arvata — küllap alkoholist , sest selle lehk levis temast hea kümne sammu kaugusele . </s> <s> Kramplikult köhides ei suutnud ta isegi vastata minu ettevaatlikule teretusele . </s> <s> Võib-olla aga ei pannudki ta mind tähele oma kõrvaklappide ja tumedate prillide tagant . </s> </p>
<p> <s> Õhtul haaras mind seletamatu hirm , ma nägin mingit plahvatust ega mäleta enam midagi . </s> <s> Öösel toibudes oli mu keel verine , näol aga mitu tursunud sinikat . </s> </p>
<p> <s> Suur kuhi liha , mis ei mahtunud enam külmikutesse , oli halvaks läinud ning nädala pärast tuli meil kahetseda , et olime kõik katsealused ühe hoobiga maha löönud . </s> <s> Nüüd olime jälle toiduta , seekord lõplikult . </s> <s> Kogu õhtu istusime Olafssoni kabinetis , otsides sidet Silver Creekiga . </s> <s> Kui see viimaks õnnestus , teatati uuesti , et inimestel on praegu teisigi probleeme , kui mõelda oma kõhule . </s> </p>
<p> <s> Olafsson tõstis mulle metsiku pilgu — miks ta , raisk , nii raskelt nälga talus ? </s> </p>
<p> <s> " Muidugi , Payton , praegu on poliitilised mured esikohal ! </s> <s> Kas sa pole mõelnud , et sellele kõigele on lihtne seletus ? " </s> </p>
<p> <s> Ta noogutas naeratades , kuigi ma ei arvanud midagi . </s> </p>
<p> <s> " Nimelt ! </s> <s> Meie seas on spioon ! " </s> </p>
<p> <s> Ma vihastasin . </s> <s> Vanamees oli lõplikult segi pööranud . </s> </p>
<p> <s> " Mina see pole ! " </s> </p>
<p> <s> " Loomulikult , Payton ! </s> <s> Aga Wolterink on mul küll nagu pind silmas . </s> <s> Kas korralik kodanik võib niimoodi köhida ? </s> <s> Kui ta oleks heast perest , oleks tal korralik genoom ja kindel tervis , nõus ? </s> <s> Pluss see alkoholijanu . " </s> </p>
<p> <s> Kui ma nädala pärast juba hulluks minemas olin , istudes nüüd pidevalt vaid infokanalite taga , ammutades endasse lubivalgeid naeratusi , lõbusat tuju , mis mul maohaavandeid tekitas , ja uue gaseeritud joogi reklaame , saabus sisetelefonitsi Olafssonilt teade , et me oleme võitnud sõja . </s> <s> Selle uudise ebaaktuaalsus ajas mind esialgu marru ning ma lausa plahvatasin , seda heas mõttes , kui selgus , et tegelikult pidas ta silmas helikopteri maandumist lennuplatvormile . </s> </p>
<p> <s> Kui ma viimast jõudu kokku võttes — mida küll Bobby tegi ? ma ei julgenud teda juba teist päeva külastada , kartes halvimat — oma urust välja ronisin , selgus , et meile saabus külla mitte moonalaadung reklaamitavate jookide ja söökidega , vaid sõjakopter verinoore ohvitseri ja kahe reamehega . </s> <s> Olafsson , kelle nägu ei rääkinud sõnagi näljapiinast , juba tormas neile läbi lumetormi vastu ja kukkus raputama ohvitseri käsi . </s> <s> Wolterinki polnud näha ning nagu ma õieti arvasin , oli Olafsson ta kui reeturi rahumeeli nahka pistnud , miseest ta ohvitseri korraldatud välitribunali poolt samal õhtul surma mõisteti ja kohapeal maha lasti . </s> </p>
<p> <s> Jah , asjad arenesid kiiruga edasi , nagu eriolukorrale kohane . </s> <s> Kuid enne oli mul vaja astuda nõrkenud jalgadel helikopterini , lükata kõrvale ila pritsiv Olafsson ja paluda katkeval häälel alandlikult midagi hamba alla . </s> <s> Kõik ümberringi mattus pimedusse , milles sähvisid lubivalged naeratused , minu nägu hakkas jälle vastupandamatult tõmblema , ma seisin viimast jõudu kokku võttes veel hetke paigal — ma ei jaksanuks praegu hambaidki saia lüüa — ja vajudes pikali , kuulsin veel , kuidas järsku soolasambana paigale tardunud verinoor ohvitser hüüatas : </s> </p>
<p> <s> " Major ! " </s> </p></div2>
        <div2 type="alaosa"><head> 2 </head>
<p> <s> Kui ma lõplikult mõistusele tulin , oli kohus Olafssoni tegudest õiglaselt üle käinud . </s> <s> Nagu ma õieti arvasin , ei tõotanud aga noore ohvitseri , vanemleitnant Sullivani hüüatus : " Major ! " mullegi midagi head . </s> <s> Vaevumata midagi seletama , hoidis ta mind ööpäevaringse valve all — iga kaheteist tunni tagant kell kaheksa toimus ukse ees laskevalmis automaatidega valvet pidavate tunnimeeste vahetus . </s> <s> Hädade tarvis ei jäetud mulle muud võimalust kui ajada asi vaikselt ruumi nurka ära . </s> <s> See mu kannatuse viimaks lõhki paisutaski ning kepselnud suurema hädaga kitsa kusehaisuse ruumi ühest nurgast teise , üritades loodusest üle olla , tormasin uksest välja ja jooksin jalule karanud tunnimehele tähelepanu pööramata peldikusse . </s> <s> Ma pigistasin silmad kinni , valmis saama automaadivalangut selga , ning istudes juba külmal potil , ei suutnud ikka veel uskuda , et ripun eluköie otsas . </s> </p>
<p> <s> Kui ma viimaks tagasi reaalsesse ellu prantsatasin , seisis tunnimees avatud ukse kõrval valveasendis , näol ehmunud ilme . </s> </p>
<p> <s> " Kus teie see ... šeff on ? " </s> </p>
<p> <s> " Sidekabinetis , sir ! " </s> </p>
<p> <s> " Ma lähen vaatan , " kostsin kõhklevalt , jättes napilt küsimata , kas tohin . </s> <s> Kui mitte roheline munder ja laskevalmis automaat , võinuks arvata , et tegemist on mitte soldati , vaid hea hotelli liftipoisiga . </s> </p>
<p> <s> " Jah , sir ! " </s> </p>
<p> <s> Pöetud noormehe auavaldus jättis mitte niivõrd meeldiva kui hirmutava mulje , ning enne kui ma söandasin astuda hämarasse sidekabinetti , lõin ueesti kõhklema . </s> </p>
<p> <s> Leitnant , vinnilise pikerguse näoga umbes kahekümne viie aastane , minuga ühte kasvu mehemürakas , kargas võpatades arvuti tagant jalule ning ma märkasin , et ta jälgis kokkuvõtet mingitest valimistest . </s> <s> Hetke vahtisime teineteist vaikides — tema ehmunult , mina pigem imestunult . </s> </p>
<p> <s> Lõpuks sain ma suu lahti . </s> </p>
<p> <s> " Mis siin toimub ? </s> <s> Miks mind hoitakse nagu vangi oma ruumis täiesti elamiskõlbmatutel tingimustel ? " </s> </p>
<p> <s> Ta maigutas pimeduses kahvatades suud — kui mind ei petnud silmanägemine , ta isegi lõi kergelt kõikuma , otsekui kaotanuks ta tasakaalu — , kuid ainus , millega tal oli lagedale tulla , oli sosin : </s> </p>
<p> <s> " Sir ... " </s> </p>
<p> <s> " Kuidas palun ? " </s> </p>
<p> <s> Seepeale tõmbus ta sirgu ja kraaksatas selge häälega : </s> </p>
<p> <s> " Sir , lubage seletada ! " </s> </p>
<p> <s> " Laske tulla . " </s> </p>
<p> <s> Tema veiderdamine hakkas mulle korraga meeldima ning lubas ennast veidi vabamalt tunda . </s> <s> Ma istusin toolile ja viskasin jalad lauale , sügades kleepuvat selga . </s> </p>
<p> <s> " Kus Olafsson ja Wolterink on ? </s> <s> Mu kolleegid ? </s> <s> Ja jätke see sööritamine . " </s> </p>
<p> <s> " Otsemaid , sir ! " </s> </p>
<p> <s> See oli ilmselt esimene kord , kui ma alateadlikult võimuverd maitsta sain — nagu lapsepõlves , kui ma õllepudelikilluga sõrme lõikasin — ja see maitse mulle meeldis . </s> <s> Siis ma muidugi neid asju veel omavahel seostada ei osanud , kuid see tikksirget asendit hoida üritav mehehakatis , kes asus väriseva häälega andma ülevaadet oma siiatuleku eesmärkidest ja tehases läbiviidud välikohtust , kõditas minus meeldivalt mingeid seniajani varjul olnud närvilõpmeid . </s> </p>
<p> <s> Wolterinki oli Olafsson nahka pistnud ja selle eest surma mõistetud ja samas hukatud , nagu ma juba mainisin , sõber . </s> <s> Milleks nad täpselt tulnud olid , ei julge ma praegu enam pead anda — küllap tahtsid kontrollida , miks tootmine on seiskunud , või kavatsesid kontrollida meie kodanikutunnet . </s> <s> Mida ta kehtiva poliitilise korra kohta pajatas , ei suutnud ma enam kuulata , jälgides rohkem , et tema suust pritsiv sülg — ta oli juba hoogu sattunud , noor täkk — minu pihta ei lendaks . </s> <s> Ma aina naeratasin endamisi , soojendades ennast tema higiste ponnistuste soojades kiirtes , kui minu endasse sulgunud teadvus fikseeris korraga ootamatu teemavahetuse . </s> <s> Ma koguni võpatasin . </s> </p>
<p> <s> " ... riik vajab teid , sir . </s> <s> See korralagedus on juba kestnud nädalaid . </s> <s> Tatikaid sunnitakse koolidesse , kuigi nad tahaksid väkke , meid kavatsetakse laiali ajada , kuna teenisime teie niinimetatud separaatvägedes . </s> <s> Minu ema oleks muidugi rõõmus , aga kellele ma saan silma vaadata , näiteks treipingi või poeleti või ametnikulaua tagant ? </s> <s> Minu kutsumus on teine ... " </s> </p>
<p> <s> " Pidage korraks kinni . </s> <s> Kes ma teie arust olen ? " </s> </p>
<p> <s> Noormehe punetavat nägu valgustas viivuks kahvatu naeratus ning silmis vilksatas konspiratiivne säde . </s> </p>
<p> <s> " Kas ma tohin öelda , sir ? " </s> </p>
<p> <s> " Seda ma just ütlesin ju . " </s> </p>
<p> <s> " Liberaalvägede ülemjuhataja major Ronald Waanenburg , sir ! </s> <s> Mul on au , sir ! " </s> </p>
<p> <s> Ma puhkesin südamest naerma , mispeale ta kahvatas ja kukkus seletama , et loomulikult olen ma maapaos ja major Waanenburgi grimmeerimisoskus on ju teada , aga , aga ... </s> <s> Miski soovitas mul võtta tema sõnu tõsiselt . </s> <s> Küsisin , kus ta mind näinud on — ei olnud ju keegi kusagil Waanenburgi näinud . </s> <s> Lennukolledzhi lõpetamisel olin ma neile kõne maha pidanud . </s> </p>
<p> <s> " Miks te's mind valve all hoidsite ? " </s> </p>
<p> <s> " Mehed valvasid vaid teie rahu , sir ! " </s> </p>
<p> <s> " Ahah , " noogutasin mõistvalt ja ajasin ennast püsti , et eemalduda . </s> <s> Ma andsin endale täiesti selgelt aru , et kuidas mulle ka ei meeldiks aupaiste ja kogu see muu tsirkus , on see siiski liialt riskantne mäng , et sellesse nii uisapäisa sukelduda . </s> <s> " Ma ei taha enam midagi kuulda . </s> <s> Võtke oma valve maha , kandke hoolt , et labor oleks edaspidi korralikult toiduga varustatud , ja jätke mulle mu töö . " </s> </p>
<p> <s> " Sir ... " </s> </p>
<p> <s> " Jah ? " </s> </p>
<p> <s> " Kui selgub , et te ennast siin peidate , klaaritakse teiega otsemaid arved , sir . </s> <s> Kui te aga liitute meiega , võib ilmselt ... " ta komistas , noor teotahteline poiss , kuid jätkas : " Me võiksime seada õigluse jalule , sir . " </s> </p>
<p> <s> Ma kehitasin õlgu . </s> <s> Ta tormas mulle järele , kuid ma kamandasin ta valveasendisse tagasi — võimul oli isegi meeldivam maitse kui mistahes lapsepõlves proovitud karamellkommil ! — ja põrutasin ukse kinni . </s> <s> Ometi tahtis saatus nii , et minust saaks justnimelt seesama major Waanenburg , kellest hiljem räägiks kogu inimkonna ajalugu . </s> <s> Seesama Waanenburg , kelleks saadakse , kuid kellest vabastab vaid surm . </s> </p>
<p> <s> Kui mulle viimaks meenus Bobby , oli ta sedavõrd nälginud , et oskendas kogu pakutud vee välja . </s> <s> Sellisena ta mu mällu jäigi : kuivetunud , huuled pragunenud , silmad lohkus , sääremarjad krampis . </s> <s> Vähemalt ei surnud ta emakavähki . </s> </p>
<p> <s> Printsessilt ma tõmbasin masina tagant ära , kavatsedes meeleheites panna plehku tehasest — ja seda tegu kahetsesin hiljem korduvalt . </s> <s> Ma olin temasse ikka hingepõhjani armunud . </s> <s> Aga põgenemine luhtus , kuna väljas valitses tõeline lumetorm ja lähima asulani oli vähemalt paarsada kilomeetrit . </s> <s> Kuulanud pimedas kümmekond minutit polaarkoerte vingumist läbi kiunuva lumepöörise , neelanud kuivi pisaraid , laskusin sideruumi , kus tukkus tugitoolis leitnant Sullivan , raputasin ta jalule ja sosistasin kuumalt näkku : </s> </p>
<p> <s> " Sa lased need barbarid maha ja ma tulen sinuga kaasa ! </s> <s> Edasi vaatame . " </s> </p>
<p> <s> Ta isegi ei ajanud vastu , mõtlemata sellele , et sama käsu oleksin võinud anda kummalegi ta kaaslasele — mu sõnadel oli tõepoolest kaalu ! — ning järgmise hommiku esimestel tundidel tõusis meie helikopter raskelt õhku ning võttis suuna lõunasse . </s> </p>
<p> <s> Kui mitte tänavaid üleujutavad purpurses vormis luureteenistuse salaagendid , kõrvaklapid ja mikrofonid peas , ning rohelises vormis eliitüksuslased kergete automaatidega õlal , võinuks arvata , et Lõunasaarte keskus Prestonport elab täiesti normaalset elu . </s> <s> Linna ei pommitatud enam , öösiti polnud kohustust kodus istuda , inimesed käisid vabalt tööl ja kurjategijaid ei poodud enam keset linna üles , nagu toimus see Waanenburgi ajal. </s> <s> Viimane oli muide majori populaarseim seadus tavakodanike seas . </s> <s> Seda mainiti iga natukese aja tagant selles urkas , kuhu Sullivan mind saladuskatte all talutanud oli . </s> </p>
<p> <s> Mind päästis vorm , mille olin võtnud ühelt kahest soldatipoisist , kelle Sullivan minu käsul maha lasi . </s> <s> Dokumendid mängisid oluliselt väiksemat rolli , kuigi neid kontrolliti kahel korral — üks kord mingis Põhjasaare baasis , kus me maandusime , ja teine kord Prestonportis , kus mingi juhuslik salaagent mind kinni pidas ja küsis , miks ma vormis ringi liigun . </s> <s> Sõduripoisi tunnistus , mida ma mõlemal korral esitasin , kontrolliti küll , kuid ilmselt ei võrreldud olemasoleva näoga — kuidas muidu võis jääda kahe silma vahele veel piimaste vuntside ja kõõrdsilmsuse puudumine ? </s> </p>
<p> <s> Vaatamata näilisele rahule toimus linnas intensiivne otsimine . </s> <s> Otsiti anarhiste , poliitilisi juhmardeid , salarelvi , kahtlasi kodanikke ja muud ebasündsat . </s> <s> Seepärast tuli mul jääda paariks päevaks Sullivani juurde varjule , et siis koostada konkreetne tegevuskava , poliitilised sammud ja muu selline saast , mida Sullivan mulle järjepidevalt pähe määris . </s> </p>
<p> <s> " Meie baas on teie poolel , sir , " seletas ta õhinal . </s> <s> " Prestonporti võtame üleöö enda kätte , Põhjasaared järgmisel ööl — sadamad , laevastiku , maaväed — ja kuu aja pärast riputame Callaghani Prestonporti keskväljakul õitsva kastani otsa . " </s> </p>
<p> <s> Koht , täpsemalt urgas mitmekordses kivielamus , kuhu ta mu tõi , oli tema vanemate kodu . </s> <s> Aknad , mis ei käinud lahti , ei pidanud väljast peale tungivat mere ja kalatehase lehka , paar ära sõkutud voodit ning paljad seinad , mida tapeedi asemel kaunistamas allavoolavad kollased laigud . </s> <s> Laed ilma lampideta ja hõre lillepeenar aknalaual . </s> <s> Nurgas lamaskles surma- ja alkoholihõnguline muldvana ätt , kes pika raputamise peale rebis vaevaliselt lahti rähmased silmad ja krooksatas välja suutäie pruuni sappi . </s> </p>
<p> <s> " Vanaisa , kus ema on ? </s> <s> Meil on külaline , ärge teda puutuge . </s> <s> Ta läheb minu tuppa . </s> <s> Selge ? </s> <s> Joote jälle või ? </s> <s> Kus väikevend on ? " </s> </p>
<p> <s> Ta lasi vanamehe tusaselt nurka tagasi , vaatas mulle otsa ja punastas , pobisedes midagi õnnetu pärandi kohta . </s> <s> Ta juhatas mu oma tuppa , mis käis seestpoolt lukku ja kus oli vähemalt valgete linadega voodi , millel võis inimese kombel magada . </s> <s> Ta tegi kiiruga suure omleti munapulbrist , vabandas , et peab oma asju ajama minema , ning paludes mul ennast mitte välja pista , kuni ta tagasi tuleb , kadus . </s> <s> Tema elevil silmad ei tõotanud jällegi midagi head — isegi kui tal oli tõsi taga oma revolutsiooniga , polnud ma nõus selles pullis kaasa lööma , veel enam täna öösel . </s> </p>
<p> <s> Ma olin küll looma kombel väsinud ja soe omlett sinepi ning lahja kohviga rõhusid silmadele , kuid uudishimu ei lasknud mul rahulikult teki alla kobida . </s> <s> Erinevalt Wolterinkist ja Olafssonist , kes kaks korda aastas ( puhkuseks ja Suureks Rahupühaks ) sõitsid koju , jäin mina tavaliselt tehasesse — vähemalt viimase kümne aasta jooksul . </s> <s> Alguses ma veidi põdesin selle pärast ja üritasin igal võimalusel tagasi inimeste sekka saada , kuid ajapikku harjusin oma veidra vaikse eluga keset tuhandeid kilomeetreid lund , polaarkoerte kilamist ja surmale määratud laborimudeleid . </s> <s> Nii et normaalseid inimesi olin ma viimastel aastatel jälginud vaid arvutist ning nüüd , kus üks neist külitas norsates mul seina taga ning miljon samasugust rabeles linna kontorites ja tänavatel , haaras mind palavikuline vajadus heita neile kasvõi põgus pilk , nuusutada neid , saada osa kõrvulukustavast lärmist . </s> </p>
<p> <s> Ma pidasin vastu vähem kui pool tundi . </s> <s> Siis keerasin ukse vaikselt lukust lahti , heitsin põlastava pilgu keelt kurgus noristavale vanamehele ja võttes julguse kokku , astusin välja . </s> </p>
<p> <s> Pommituste käigus peaaegu maatasa tehtud bussipeatuses kõnetasin kaht noort naisterahvast , soovides teada saada , kuidas linna pääseda , ning sain vastuseks jaheda viipe saabuva bussi suunas . </s> <s> Nende imestunud näoilmetest sain aru , et olen nende aastatega degradeerunud mingiks valgeks vareseks , halvasti töötavaks mutriks , mis ei suudaks täita minimaalsetki ülesannet üldmehhanismis . </s> </p>
<p> <s> Oli õhtutund ning töölt saabuvad inimesed külitasid lämbes bussis teineteise kukil , hingates näkku maohaavandite lehka ja vahtides tuimalt aknast välja siniste , pruunide , lillade , kollaste ja teab milliste silmadega veel . </s> <s> Keegi kogukas daam , suur äraveninud sangadega kilekott käes , tõstis minu ees istmelt maha kümneaastase poisikese ja pajatas talle käredahäälselt kuni järgmise peatuseni oma noorusest , kui lapsed bussis üldse ei istunud . </s> <s> Minu kõrval seisis kahvatupunaste silmadega tõmmu noormees ja vahtis mulle kogu tee alt üles otsa . </s> <s> Tagant suruti seljale , keegi virutas mulle küünarnukiga roiete vahele , siis põlvega kubemesse . </s> <s> Logu buss jauras monotoonselt , noormehe roosad silmad särasid uudishimulikult — kandsin ju räpast rohelist vormi . </s> </p>
<p> <s> Minu otsaette ilmus higi , kaenlaalused läksid märjaks . </s> <s> Kusagilt sisemusest kerkisid külmad värinad , iga tõuge kusagilt poolt rebis sisemusest karjatust välja , mida ma nagu kõrvetisi alla tagasi neelasin . </s> <s> Ma isegi ei jõudnud jälgida akna taga mööduvaid lagunevaid maju , laohooneid ja kõrgeid plankaedu . </s> <s> Korraga sain õudusega aru , et ei tea ju Sullivani aadressit , ning kaotasin enda üle üldse valitsuse . </s> <s> Mind haaras ärev tunne , et kõik inimesed — too hingeldav eit suurte kompsudega , see küürutav vanamees ja higistav mehemürakas ära tätoveeritud huultega — vahivad mind varjamatu uudishimuga , ning ma tormasin järjekordses peatuses õhku ahmides välja . </s> </p>
<p> <s> Kui ma hiljem Prestonporti haaranud olin ja teadsin temas iga tänavat strateegilisest seisukohast , üritasin korduvalt taastada oma esimest teekonda läbi linna , kuid täpselt see ei õnnestunudki — ilmselt oli mingi paanika laotanud mu silme ette loori , mis andis asjadele oma värvingu ega lasknud neid näha sellistena , nagu nad tegelikult olid . </s> <s> Tollest tormamisest on meeles vaid katkendid , hirmud ja kuhi vastamata küsimusi . </s> <s> Vaid mingi õnneliku juhuse kombel ei komistanud ma ühegi julgeolekuagendi peale , kes teinuks mu väiksele ulakusele konkreetse lõpu . </s> </p>
<p> <s> Mida kaugemale ma jõudsin , seda suuremaks kasvas ümbritsevate inimeste hulk ning seda valjemaks muutusid nende hääled . </s> <s> Ma tundsin ennast väikse ära nätsutatud hernetükina keset lämbelt auravat supiollust , mida mingi kõrgemalt juhatav lusikas palavikuliselt ringiratast segas . </s> <s> Kõik läksid kuhugi , sukeldusid poodidesse , kus polnud midagi hingata , karjusid rääkida ning karjusid mulle kõrva , sundides ehmatama ja kiirust lisama . </s> <s> Inimesi oli kõikjal , nad veeresid peale ja tuli laveerida selles meres , et mitte olla ära tallatud . </s> <s> Karjusid autod , vilistasid valgusfoorid — see oli mingi õudusunenägu . </s> <s> Iga natukese aja tagant teretas sind keegi tundmatu , küsiti kella , mille ma olin maha unustanud — meri geneetilist fondi , mida ma olin üritanud konstrueerida surematuks . </s> <s> Ja kus olid need ülikiire orgasmivõimega pommid , kelle eeskujul ma meisterdasin nüüdseks väljalülitatud Printsessi ? </s> <s> Ja miks ma ei näinud ühtki tursunud lihastega mehemürakat , aga ainult impotentseid hilpharakaid ja rasva uppuvaid liharulle ? </s> </p>
<p> <s> Kuidas ma juba pimedas tee koju leidsin , on siiamaani selgusetu , sest üha kasvav paanika tallas maha viimasegi kui mõistuseraasu . </s> <s> Ilmselt oli mulle sündides ikkagi hõbelusikas suhu torgatud . </s> <s> Räigelt lehkava kalatehase juures inimtühjal tänaval haistsin korraga jälle vabadusehõngu , tundsin ennast jälle iseendana , leidsin kadunud bussipeatuse , täissoditud maja , mida värvi asemel kaunistas hulk kirevaid joonistusi eri kaliibriga roppusi , ja suutmata uskuda , et olen pääsenud , vajusid suitsusesse korterisse . </s> </p>
<p> <s> " No ja kes sina oled , tont ? " </s> </p>
<p> <s> See oli pöetud peaga , mida kaunistas pikk poolkaares kulgev vohav arm , väikest kasvu naisterahvas . </s> <s> Turses huulte vahel filtrita suits , nägu punetav , mõlema silma all vikerkaare värvi sinikad , seljas mingid hilbud , milliseid ma polnud üheski uudistesaates näinud . </s> <s> Ta seisis keset hämarat esikut , käed puusas , ja vahtis mind varjamatu agressiivsusega . </s> </p>
<p> <s> " Uba keset tuba — kuuled , mis ma küsin või ? " </s> </p>
<p> <s> " See su poisi külaline , " koriseti külalistetoast — see oli Sullivani vanaisa . </s> <s> Nii et hõbelusikas oli mu ikka õigesse kohta juhatanud . </s> <s> " Las ta olla , poiss ütles tapab ära , kes teda näpib . " </s> </p>
<p> <s> Naine vahtis mind hetke igast otsast , võttis siis krobelise käega minu pöidla ja juhatas mind suitsusesse külalistetuppa . </s> </p>
<p> <s> " Tule istu , prints , näita oma kärssa . " </s> </p>
<p> <s> Põrandale laotatud rasvasel ajalehel seisis kanister üle korteri lehkava vedelikuga , kõrval mingi ebamäärane mass söögipoolist ja samasuguste , kuigi oluliselt suuremate massidena toa nurkades kaks inimkeha , mis norisevaid helisid laiali saatsid . </s> <s> Üks oli vanaisa , teist ma ei tundnud — hiiglaslik mägi higistavat rasva ja hõredaid karvu kallerdaval lõualotil . </s> </p>
<p> <s> " Suur mees oled , " kostis naine tunnustavalt . </s> <s> Ta pidi juba tugevalt auru all olema . </s> <s> Ta sättis mind ajalehe äärde ja tõstis ette kanistri — näh , võta lonks , kiilakas . </s> <s> Seda ma ka tegin , viibides ikka veel endises uimaudus . </s> <s> Vedelik lõhnas tule järele ja kõrvetas nagu keev tina , aga kurgust alla mahtus minema küll . </s> <s> Söögimassi võeti peale ühise tuhmunud kahvliga — mis ta oli , ei tea , aga maitses siiski paremini kui kuubikud , mida sõid laborimudelid . </s> </p>
<p> <s> " Heakene küll . </s> <s> Nüüd räägi , " krõbistas naine , mahvides suitsu ja õgides mu ihu näljasel pilgul . </s> <s> Ja mina rääkisin . </s> <s> Ja edasi mäletan jälle katkendeid . </s> <s> Nutmist mäletan vaid ähmaselt . </s> <s> Kuidas aga Sullivani voodis püherdasime , üritades saada paika eest libisevat raskuskeset , mäletan veidi üksikasjalikumalt . </s> <s> Kui asjani jõudis ja ma kätega ühtteist üles leidsin , avanes kaks tuppe ja ma tegin neisse kordamööda ja siis ... siis ärkasin raputamise peale üles . </s> </p>
<p> <s> Voodi ees seisis kaame näoga Sullivan-poiss ja raputas mind vihaselt . </s> <s> Ja minu kõrval norises mind kallistades lihapesuvee lehaga naisterahvas , kes oli ta ema , ja ukse taga möirgas higine Braderi sündroomiga mehemürakas , kes oli ennist nurgas norisenud — see oli Sullivani noorem vend . </s> </p>
<p> <s> " Mis siin toimub , sir ? " </s> </p>
<p> <s> Pea lõhkus valutada , kuigi ma polnud veel kaugeltki kaine , ma ajasin ennast voodist välja , rabeldes vabaks vanaeide näljasest ämblikuhaardest , ja oleks äärepealt kaotanud valitsuse oma mao üle . </s> </p>
<p> <s> " Kas kõik on valmis , leitnant ? " korisesin põrandalt riideid otsides . </s> </p>
<p> <s> " Täna öösel , sir , sedamaid ! </s> <s> Kõik on valmis , sir ! " </s> </p>
<p> <s> Me sidusime Sullivani venna käsipidi külma roostetanud radika külge , sest leitnant kartis , et ta võib klobida endast kaks korda väiksema ema surnuks — kui mind ei petnud mälu , siis Braderi sündroomiga nooruk , kelle kogu aju mass oli läinud nahaaluse rasva toiteks , võis seda vabalt teha , ja tõttöelda ma kahtlesin , et radikas teda kuigi kaua kinni hoiab . </s> <s> Siis ma ütlesingi , täpsemalt korisesin läbi iivelduse , need hiljem major Waanenburgile omistatud sõnad : </s> </p>
<p> <s> " Vabadus nõuab ohvreid , leitnant ! </s> <s> Kõigi heaolu ei pea sõltuma indiviidi heaolust ! " </s> </p>
<p> <s> Me ronisime öö katte all kaistevärvides furgooni ja sõitsime läbi pillerkaaretava linnamülka Prestonporti õhuväebaasi . </s> <s> Mulle korraldati kiirkorras maha lastud Callaghanile truu majori vorm , mis oli mulle igast otsast väike , rebiti eest mõranenud prillid , mida Waanenburgil polnud keegi näinud , ning justkui hampelmann talutati silmipimestavate prozhektorite valgel külmetava meestemassi ette . </s> </p>
<p> <s> " Rääkige , major , nad on seda hetke oodanud , sir , " sosistas Sullivan mulle kõrva ja mina , võideldes streikiva hääle ja tantsiva maoga , mörisesin : " Vennad ! " ning pidasin seejärel kaks sõna kõne allakäinud korra , poliitika , geenifondi ja üleüldse inimsoo kohta . </s> <s> Ning pime vaikiv angaar , meri pöetud inimpäid , hakkas korraga liikuma , lainetama ning siis minu sõnadele kõrvulukustavalt vastu kajama . </s> </p></div2>
        <div2 type="alaosa"><head> 3 </head>
<p> <s> Mu käskudel oli võlujõudu , vennas . </s> <s> Kohtamata vähimat vastupanu , olime samal ööl haaranud Prestonportis kõik , millel oli vähegi poliitilis-strateegilist väärtust — mere- ja maismaabaasid , õhutõrjekeskuse koos lennuväljaga , lisaks kütusetöötluskompleksid ja kogu ringhäälingu ( mis tuli odavam , kui selle ära ostmine ) . </s> <s> Enne hommikut oli minu mõjupiirkond laienenud veel sada kilomeetrit sisemaale — kuuldus , et ülestõusu juhib major Waanenburg , alistas mulle peagi pool saart , ilma et oleks tilkagi verd valatud . </s> <s> Selles polnud ka midagi imelikku , kuna isegi selline rebane nagu Callaghan oli lubanud endale luksust jätta ametisse kohalikud ametnikud . </s> <s> Vaid teisel päeval , kui minu üha kasvavad üksused marssisid liigse lärmita Lõunasaare suuruselt teise linna East Stirlingisse , tuli seina äärde juhatada Callaghani määratud komandant , kes oli jõudnud anda toimuvast märku kontinendile . </s> <s> Vigadest ei õpi ainult lollid . </s> <s> Mina polnud loll ja edaspidi ajasin suurt poliitikat nagu asjale kohane , vaikselt ja hiilimisi . </s> </p>
<p> <s> Paar päeva valitses Maal närvesööv vaikus . </s> <s> Kuigi ma olin haaranud juba ülesküntud põllu , mis vaid ootas , et midagi külvataks , ei olnud ma jõudnud veel koondada oma jõudusid , ja vaatamata üleüldisele võitlusvalmidusele valitses kogu saarel tegelikult absoluutne kaos . </s> <s> Sellesse tegi veel oma panuse minu reaalne ebakompetentsus nii poliitilise kui sõjalise juhina , mistõttu ma olin juba mitu korda kahetsenud sombuse peaga vastuvõetud otsuseid . </s> <s> Ühinenud Demokraatia Organisatsiooni läkitustes manitseti mind heaga relvi loovutama ja taastama Lõunasaartel demokraatlik kord . </s> <s> Ähvardati sanktsioonidega . </s> <s> Erinevad keskused andsid teada radaritele vahele jäänud luurelennukitest , millede pihta lasti tulutult maa-õhk tüüpi rakette , ning meri näis kubisevat Callaghani allveelaevadest , mis hoidsid kõiki mu linnasid ööpäevaringselt sihikul . </s> <s> Ja ometi ta ei rünnanud . </s> <s> Seda vaatamata vähemalt viiekordsele tehnika ja meeste arvukuse ülekaalule . </s> </p>
<p> <s> See vaikus lõppes sama järsku kui oli tekkinud . </s> <s> Nädalajagu ööpäevaringset palavikulist tööd oli andnud mulle enam-vähem ettekujutuse , mis kus asub , mis mul üldse olemas on ja mis šansid mul reaalse ohu korral on . </s> <s> Tõele silma vaadates oli prognoos üpris nigel . </s> <s> Seda ei parandanud ka paari hilpharakast juhtiva sotsioloogi arvutused , mille kohaselt minu nime vahetamisel Waanenbergi vastu kaotaksin seitsmeteist protsendi meeste toetuse . </s> <s> Minu abitust neil päevil iseloomustas kõige paremini mulle korraldatud atendaat , mille taga võis seista vaid Callaghani salaluure . </s> <s> Kuid suus ripnev hõbelusikas aitas mind seegi kord ja veel enam , lubas lõigata maksimaalset poliitilist tulu selles autopommi plahvatuses hukkunud kolme noore soldati elu pealt . </s> <s> Kuna ma toona veel kuulasin sotsiolooge , siis tean , et mu reiting tõusis kuus-pool protsenti . </s> <s> Tollest ajast peale kandsin ma alati kuulikindlat vesti ja avalikel esinemistel , mida ma võtsin ette vaid äärmuslikes olukordades , lasin ennast ümbritseda elusliha müüriga . </s> </p>
<p> <s> Aga vaikus lõppes minust ja Callaghanist sõltumatult . </s> <s> Lõppes ja muutus kõrvulukustavaks mürinaks Põhjasaartel , mis seletas nii mõndagi Callaghani passiivsest käitumisest — arvestades tema luurepotentsiaali ja varast informeeritust . </s> </p>
<p> <s> Ma pidasin parasjagu nõu oma sisemaal asuvas peastaabis kahe välikindraliga poliitiliste suundade ja jätkuvate Callaghani luurelendude asjus , millede vastu ei osanud midagi ette võtta , kui meie hämarasse ruumi ( mul polnud küll midagi varjata , kuid poliitikat oli tunduvalt kergem ajada pimeduse katte all ) tormas ähmi täis Sullivan ja karjus vihast värisedes : </s> </p>
<p> <s> " Major , sir ! </s> <s> Põhjasaartel manööverdab seesamune ... </s> <s> Veel üks Waanenburg ! </s> <s> Vale-Waanenburg , sir ! " </s> </p>
<p> <s> Mõlemad kindralid vaatasid rahulikult minu poole . </s> <s> See oli seesama häirimatu palgamõrtsuka kaaluv pilk , mis sundis mind ühte neist hiljem üles pooma ja teist eluks ajaks vangi mõistma . </s> <s> Ma seedisin rahutult informatsiooni , sügasin ennast sealtsamast , kust uurineerimine oli muutunud tänu sellesamuse poisi sopakollist emale takjaliseks , vabandasin härraste ees ja astusin koos Sullivaniga välja eredasse päevavalgusesse . </s> </p>
<p> <s> " Mis jutt see on , poiss ? " nõudsin pingelisest tööst valutavaid silmi kissitades . </s> </p>
<p> <s> " Sellest räägib kogu maailma uudistevõrk , sir ! </s> <s> Kõik ametlikes uudistes ! </s> <s> Mehed pärivad , mis jama on , sir ! " </s> </p>
<p> <s> " Ütle neile , et see on bluff ! </s> <s> Mind on ainult üks ja see demagoogia on tõenäoliselt Callaghani trikk . </s> <s> Mis uudistest seda kuuldi ? </s> <s> Callaghani kanalid ? " </s> </p>
<p> <s> " Nii see oli , sir ! " </s> </p>
<p> <s> " Näed siis . </s> <s> Seleta meestele ära . </s> <s> Hakka astuma . " </s> </p>
<p> <s> Ta pöördus juba minekule , kuid vaatas mulle veelkord otsa ja kostis ettevaatlikult : </s> </p>
<p> <s> " Mehed on viha täis , sir , nõuavad seletust , sir . " </s> </p>
<p> <s> Ma lubasin , et seda nad saavad , ja vaagides kujunenud olukorda , jälgisin koridoriaknast tavapärast sagimist laagri territooriumil . </s> <s> Eemal lennurajal maandus kaubalennuk varustuse ja moonaga , radari jaamas kündsid päevase vahetuse mehed palehigis magudesse haavandeid . </s> <s> Monteerijad seadsid töökorda kolmandat õhutõrje patareid . </s> <s> Ja sellegipoolest , võtnuks Callaghan tol päeval nõuks mind rünnata , sõkkunuks ta kogu selle sipelgapesa mudasse . </s> </p>
<p> <s> Ma andsin endale selgelt aru , et olukord on üsna vürtsine ja minu otsustavast tegutsemisest sõltub sõjaväe toetus . </s> <s> Põhjasaartel võis tegutseda tegelik Waanenburg , kogemustega väepealik , mässaja , röövel , kes ta oli , ning juhul , kui ma temast ette ei jõua , tungib ta varem või hiljem mulle endale kallale . </s> <s> Heal juhul . </s> <s> Halval juhul langen ma enne oma alluvate kättemaksu ohvriks ja kõlgun siis lähima puu ladvas , või siis seotakse mind õhutõrje raketi külge ja lennutatakse järjekordse luurelennuki pihta . </s> <s> Olles kursis tänapäeva tsivilisatsiooniga , võis sedagi karta . </s> <s> Eriti arvestades nende kahe kindrali silmaleeki , millega viimane uudis vastu võeti . </s> </p>
<p> <s> " Kutsume kokku strateegilise nõukogu ! " rohmasin pimedasse nõupidamisruumi astudes . </s> <s> Värske valguskiir , mille ma kaasa tõin , sundis kaht litapoega ehmunult kissitama nagu maast välja kaevatud mutte . </s> <s> " Kahe tunni pärast olgu minu laual aruanne , kus ja mis , mis võimalused , palju mehi , tehnikat , tööstust ! </s> <s> Ja sama inf tema kohta . </s> <s> Ja kõik väed viia lahinguvalmidusse ! </s> <s> Aeg on kallis , iga minut , iga hetk , härrased ! </s> <s> See on kindlasti Callaghani manööver , vana rebane ! </s> <s> Mind on ainult üks , mehed , pidage silmas ! " </s> </p>
<p> <s> Ma olin hoogu sattunud ning kõlasid ilmselt kurjakuulutavalt , sest kaks kindralit kahvatasid , kuid ometi ei kaotanud kumbki enda üle valitsust . </s> <s> Ruumis lainetas elekter , poliitika , sõja hümn , sõber . </s> </p>
<p> <s> Ma jäin pimedasse ruumi üksinda . </s> <s> Ma ootasin aruannet . </s> <s> Ootasin , et anda käsk . </s> <s> Ja kui mitte nende kahe kogemused , lasknuks ma nad sealsamas maha nende pilkumatute silmade pärast . </s> <s> Ma olin astunud sellele takjalisele rajale ja taganemisteed enam polnud . </s> <s> Ja ma pidin elama , sestap nimetangi seda kõike Waanenburgi needuseks . </s> </p>
<p> <s> Varjupaigast sundis mind viimaks välja ürgse looduse kutse ning ma lonkisin vandudes haisvasse peldikusse , et põleda mitu pikka sekundit põiekergenduspiinades . </s> </p>
<p> <s> Õhtuks olid kõik paberid minu ees laual , numbrite ja kogu selle värgiga , millest ma sain aru vaevalt kümnendiku . </s> <s> Nõu polnud kelleltki küsida , viimases järjekorras aga nendelt kahelt kindralilt . </s> <s> Ning samal ööl hakkasin ma karastama terast , tules ja vees ja veres . </s> <s> Ajalooõpikud tunnevad seda aega , peaaegu aastaks veninud ööd , Waanenburgi tapatalgude nime all . </s> </p>
<p> <s> Vaatamata kõlavale nimele valitses enamuse sõjast kummagi osapoole tagalas täielik vaikus ja normaalne elurütm . </s> <s> Loodus ja inimesed elasid oma elu , õnnelikud olid need , kellele käiv sõjategevus andis leiba . </s> <s> Sotsioloogide abist ütlesin ma tolleks ajaks juba ära ega tea , mitu protsenti tööpuudust õnnestus lahendada , ega tea ka täpselt oma populaarsuse dünaamikat ajalõikes . </s> <s> Callaghan , vana rebane ja kaval taktik sagis oma tehnikaga minu ümber meres ja õhus , kuid säilitas kindlat neutraliteeti , mille eesmärgid olid ilmselged — oodata , kuni üks kahest Waanenburgi nimelisest oinast teist oimetuks koksab , et siis verest tühjaks jooksnud võitja loorberitelt nagu küps vili maha noppida . </s> </p>
<p> <s> Kõige kiuste sain ma jalad alla . </s> <s> Vähehaaval hakkasin saama tolku , mis vahe on miinitraaleril ja lennukikandjal , maa-maa ning maa-õhk raketil , mis asi rünnak ja mis asi kaitse . </s> <s> Minu kindralite rünnakule pidas vale-Waanenburg päris hästi vastu ning peagi olin ma sunnitud taganema merele tagasi ja loovutama kõik haaratud saared , eesotsas strateegiliselt ülitähtsa Boddeiniga . </s> <s> Asi hakkas venima ja vinduma , ründeaktiivsus langes nulli ning vastasel õnnestus isegi korraldada paar jultunud , selgelt läbikukkumisele määratud dessanti minu saare põhjakalda eri punktides . </s> </p>
<p> <s> Kuid peale sõjalise juhtimise oli mu õlule langenud ka masendav koorem karjatada valjuhäälseid kodanikke ja nende skandaalilembelisi esindajaid , mistõttu pidin viima ennast kurssi ka ühiskonnas toimuvaga — kui vastumeelt see mulle ka polnud . </s> </p>
<p> <s> Kui minu lauale maandus sotsioloogide korraldatud aukartustäratav patakas pabereid , võisin vanduda , et selles on vähemalt kaks lehte iga minu alluvuses oleva kodanikupea kohta . </s> <s> Ning seda oli kindlasti liiast . </s> <s> Ma ei puudutanud seda pakki sõrmeotsagagi . </s> </p>
<p> <s> " Kolonel Newman minu juurde ! " </s> </p>
<p> <s> Ning kui kammimata unine vanamees , Prestonporti tsiviilosakonna juhataja oli kodust voodist välja raputatud — mul oli aus põhimõte teha tööd ööpäevaringselt , mis sümpatiseeris vaid keskmisele kodanikule , kes ise seda tegema ei pidanud — , osutasin mõttetule paberikuhjale ja käskisin tunni aja jooksul sellest arusaadav kokuvõte teha . </s> </p>
<p> <s> " Jah , muidugi , sir . " </s> </p>
<p> <s> Koos minu sekretäriga pidid nad kolm korda edasi-tagasi käima , et tassida see hunnik naaberkabinetti . </s> <s> Selge see , et tunni aja pärast polnud mingit kokkuvõtet ollagi , kuid ma lasin tal rääkida lühidalt sellest , mida tema peab oluliseks . </s> </p>
<p> <s> " Sedasi , " noogutas kolonel püstijalu — mul ei tulnud pähegi talle istet pakkuda — ja lasi jutu lahti : " Hetkeseisuga jaguneb Lõunasaar kolmeks autonoomseks ringkonnaks , mis omakorda on jaotatud departemangudeks , millede keskusteks on käesoleva valitsuse ajal East Stirling , Grünwald ... " </s> </p>
<p> <s> Ma pidasin vastu veerand tundi , saades vaid rodu numbreid ja nimesid , millede informatiivsus oli minu jaoks küsitav , ning lubasin ta koju , et teha sama jutt selgeks oma seitsme-aastasele lapselapsele , kelle suuläbi pidi see muutuma arusaadavaks ka mulle . </s> <s> Järgmisel päeval istuski väike Tony minu laual , käes värvipliiatsid , ja joonistas paberile neid asju , mida sõnadesse ei osanud panna . </s> </p>
<p> <s> Kokkuvõtvalt : inimene elas , käis tööl ja sai palka , mille raiskas energia , vee ja õhu peale . </s> <s> Viimaseid kontrollisin mina . </s> <s> Inimesi oli väga erinevaid , paremaid ja vasemaid , ülemaid ja alamaid , kes siis aeg-ajalt leeri vahetasid . </s> <s> Igaühel oli mingi väärtus ja igaüks teadis seda , kuna see oli ainuke tulu ja turvalisuse allikas . </s> <s> Inimene elas teise samasuguse kõrval ja ometi elasid kõik teineteisest eraldi . </s> <s> Palju manipuleeriti mõistetega nagu armastus , vihkamine , demokraatia ja muu taoline saast , ning aegajalt lasti neid ka kergekäeliselt käiku . </s> <s> Seetarvis tegutses Lõunasaare Eetikakomisjon ( me olime ju endiselt tühipaljas mässuline provints , väike koopia Fort Grattoni valitsusalast ) , mis jagas karistusi ja määras suundi . </s> </p>
<p> <s> Eetika- ja Inimlaadsete Katseorganismide komisjoni tegevusel peatusin põhjalikumalt , uurides ametlikest paberitest veidi juurde . </s> <s> Üks nende keeldusid piiras endiselt terviklike organismide tootmist . </s> <s> Näiteks keelatud oli luua lihast ja luust laps , kelle pead võinuks kasutada vajav retsipient , vaid tuli teha kõik organid eraldi — noh , kolju , aju , silmad , nina-neel , kõik tükkhaaval , mistõttu kannatas eelkõige toote kvaliteet . </s> <s> Selle pulli muutsin ma ümber , meenutades oma Bobbyt , ning veel natukese aja pärast lasin teaduskeskustel vaadata korralikult üle professor Youngi dogmad . </s> <s> Ka kõlas mõttetult eetikakomisjoni keeld joonistustundidele pimedate koolis , kuigi sama oli lubatud pimedate vanadekodudes . </s> <s> Kuid siinkohal jäi mul kompetentsusest puudu , et nende tegelastega köit vedada , ja ma ei hakanud nende aialappi kaugemale äestama . </s> </p>
<p> <s> Ühiskond tarbis , palju jaksas , mistahes kaubad olid loodud hooajaks , sealhulgas ka sõdurite varustus . </s> <s> Viimane oli seletatav asjaoluga , et rahuajal oli riigil võimalus igale ajateenijate aastakäigule meisterdada selga uued kuued ja jalga saapad , mis polnudki loodud pikaajaliseks kandmiseks reaalsetes lahingutingimustes . </s> <s> Mul tekkis küll plaan vahetada kogu meeste riietus välja , kuid kui vastavad nõunikud tegid arvutused selle maksumuse kohta , mõtlesin esialgu ümber . </s> <s> Siis aga lõppes ka sõda — õige käärimine nende hilpudes santide ridades polnud jõudnud veel alata , kui sai kõikeandestavalt pühitsema hakata . </s> </p>
<p> <s> Maksusüsteemid ja see muu värk oli minu jaoks tume maa — selge oli vaid see , et ma koorin nii tootjat kui tarbijat ja veel iseennast kah , mistõttu on riigi masinavärk alati korralikult õlitatud . </s> <s> Iga kell oli võimalik tõsta joogivee hinda , reklaamides selle tervistavat omadust näiteks kopsuvähkkasvajate ja kaaluprobleemide korral . </s> <s> Riigisüsteem oli kui lõputu ämblikuvõrk , mis kattis nähtamatu loorina kõiki kodanikke ja ebakodanikke ning mille abil imeti neist tasapisi üleliigset koemahla välja . </s> <s> Ja see mõjus rahustavalt . </s> <s> Arvutuslikult olin ma igatpidi kasumis , kuna ühiskond tarbis tunduvalt rohkem , kui resursse lähiajaks jätkuma pidi , kuid kahjuks sain ma liiga hilja aru , et kogu see rahahunnik ei küta mul isegi üht lihtlabast tanki ära . </s> <s> Mis ma aga kõigest sellest järeldasin , oli , et riik — ja Lõunasaared olid sellest hetkest iseseisvaks riigiks kuulutatud — igatseb kõva kätt , mis looks elamiskõlblikud tingimused igaühele . </s> <s> Ja ma alustasin vangilaagrite loomist , mida võeti vastu üleüldise heakskiiduga , ning lasin tavavanglates vangidelt ärandada televiisorid . </s> <s> Jah , inimene tegi sedasama , mida sajand ja kaks tagasi ja üldse kultuuri loomisest saadik , nimelt tarbis , tarbis ja tarbis , ning vähemalt said vangistust kandvad liikmed sellest nuhtlusest priiks . </s> </p>
<p> <s> Sellegipoolest ei suutnud ma oma tehnikuharidusega kogu pähe vajunud infost kohe midagi sisulist välja lugeda ning käskisin kapteniks ülendatud Sullivanil kärutada ukse ette Prestonporti komandatuuri broneeritud jeep . </s> </p>
<p> <s> " Mis täna linnas toimub , kapten ? " </s> </p>
<p> <s> " Kaks avalikku hukkamist , siis mingi aastapäev ... " </s> </p>
<p> <s> " Hukkamistest alustamegi . " </s> </p>
<p> <s> Ma panin tähele , et inimesed saadavad minu autot pikkade pilkudega , ja kuigi oli oht , et sellest väljudes võidakse mulle korraldada kuul kerre , väga aus värk muidugi , lasin Sullivanil ühe mänguasjapoe juures kinni pidada ja astusin välja . </s> <s> Juba siis olin pannud tähele , et kaptenit saadab teatud nähtamatu aura , mis ei lase tema juuresolekul ühelgi õnnetusel juhtuda — just tema seisis tookord minu kõrval , kui plahvatas see kurikuulus autopomm . </s> </p>
<p> <s> " Hoidke mu kõrvale , kapten . " </s> </p>
<p> <s> Ma astusin Sullivani külge klammerdudes mänguasjakauplusse , ostsin oma nägu varjates raudmaski , mille otstarvet ei osanud väikse lapse mängunurgas ette kujutada , ning poest väljudes tõmbasin selle endale pähe . </s> <s> Enam ei näinud ma kordagi suurt inimmerd muudmoodi , kui läbi kahe kitsa pilu tihedas külmas metallvõres — polnud keegi varem major Waanenburgi näinud , ei näe ka nüüd . </s> <s> Seejärel lubasin kapten Sullivani staapi tagasi , jäädes temaga otseühendusse maski siseküljele kinnitatud anduri vahendusel , mille vaikne pinin — aga see kandus ka otse mu pähe — pani peagi kõrvad huugama . </s> <s> Sellegipoolest mingi fiktiivne turvalisus nende barbarite hulgas . </s> </p>
<p> <s> Kesktänaval kakuti tee küljest lahti täiesti korralikku asfaltit ja asuti kohe uut asemele panema . </s> <s> Värv oli küll teine — must kollaste , aga mitte valgete triipudega . </s> <s> Efektiivne lahendus tööhõiveprobleemile . </s> <s> Pood , mille kohal rippus hirmuäratav reklaam vihasest kalamehest meetrise koletisega , kelle ta äsja oli nuga vehkides sopatiigist välja toonud , ohverdades võitlusele toobi verd ja hulga aega — mingi kalafarmi reklaam , mujal polnud midagi õngitseda — , selles poes varastati mul rahakott ära . </s> <s> Tähendab raha , rahakott jäi alles . </s> <s> Imelikke asju toimus linnas . </s> <s> Inimesed olid täpselt samasugused , nagu nad olid olnud neli sajandit tagasi , kui saari vallutati algloomade , arosside ja igasuguste muinasjutuliste kiskjate käest . </s> <s> Uskumatu see näis , aga evolutsioon oma seadustega selles keskkonnas ei tahtnud kuidagi toimida — bioloogiline evolutsioon , sotsiaalne küll . </s> </p>
<p> <s> Unustanud sootuks , mida ma otsin , sattusin juhuslikult keskväljakule omaenda kindluse ette , mida valvas näiliselt tagasihoidlik garnison . </s> <s> Samas oli kindel , et iga väljakul äsja alanud avalikku hukkamist jälgima kogunenud pead , minu oma sealhulgas , hoiab sihikul kogenud nähtamatu snaiper . </s> </p>
<p> <s> Valjuhääldaja , millele andis hääle väikest kasvu paksude prillidega ametnik , kandis mürinal ette süüdlase kuritegude nimekirja — midagi pisivarguste ja sariroimade vahepealset . </s> <s> Kui ametlik osa viimaks lõppes , oli rahvas kaotanud juba igasuguse kannatuse — või nõudsid nad õiglast karistust , lainetades nii hirmuäratavalt ? </s> </p>
<p> <s> Ja ametnik hüüdis , hääl karjumisest kähe : </s> </p>
<p> <s> " Kas poomine või mahalaskmine ? " </s> </p>
<p> <s> Ja rahvas sumises läbisegi " poomine-mahalaskmine ! " , nii et isegi aus kogenud sotsioloog ei saanuks siit sotti , aga ametnik ei teinud kuulmagi ja kuulutas : </s> </p>
<p> <s> " Mahalaskmine , major Waanenburgi nimel ! </s> <s> Rahvas , kas vabatahtlikke on ? " </s> </p>
<p> <s> Vabatahtlikke oli , ja väga palju . </s> <s> Kuni süüdimõistetule , kes vist kaotas juba meelemärkuse , seoti pähe kott ja kinnitati rinda " lasketiiru ordenit " , mille keskpunkt andis kümme punkti ja tabamuse südame vatsakestesse , valisid kaks leitnanti mitmekümne barbari seast viis , kontrollides , et neil ei väriseks käed ning ei esineks meelemürkide tarbimise tunnuseid . </s> <s> Iseenesest mõistetavalt kandsid kaks viiest väljavalitust taevasiniseid randmepealu , mis määrasid nende kuuluvuse kõrgematesse ühiskonna kihtidesse . </s> <s> Ning hetkel kui ma kaalusin , kas poleks targem keelata selliste paelte müük ära ( see oli väga tulus äri , kuid mitte riikliku kontrolli all nagu kunagi aegade alguses ) , kukkus süüdimõistetu oma kotis läbilõikavalt kisama . </s> </p>
<p> <s> " Relvad palgesse ! " või midagi sarnast karjus kapteni astmes valveülem ja viis väljavalitut kukkusid võpatades kohmitsema , mille tulemusel üks juhuslikult valla pääsenud kuul vihises minu kindluse akende suunas . </s> </p>
<p> <s> Rahvas kiljus rahulolevalt . </s> </p>
<p> <s> " Kiiremini , mehed ! " </s> </p>
<p> <s> " Lubage nad viie meetri kaugusele , muidu sandistavad õnnetu ära ! " </s> </p>
<p> <s> " Nõuame naiste lubamist hukkamise täideviiateks ! " </s> </p>
<p> <s> " Lirva , raisk , ära kräunu ! " </s> </p>
<p> <s> " Paneme lirva posti ja las mehed annavad talle pauku ! " </s> </p>
<p> <s> " Tuld ! " </s> </p>
<p> <s> Ebaühtlane kõmatus ja korraga kujunenud vaikus . </s> <s> Seda vaid lühikeseks hetkeks , mille neelas kogu väljaku naeruplahvatus , millesse uppus ka haavatud ja verd jooksva süüdimõistetu oigamine . </s> <s> Mitte ükski kuul ei saanud kümne lähedalegi . </s> <s> Kuid enne kui viis vabatahtlikku võisid teisele katsele asuda , pistsid üle kogu linna karjuma õhutõrjesireenid , teatades lähenevast pommirünnakust . </s> <s> Ning rahvas pistis uuesti kisama ja viskus laiali , tallates üksteist lömaks . </s> <s> Süüdimõistetule lasti kiiruga kuul pähe ja jäetigi ta häbiposti külge agooniliselt pekslema , veri pähe seotud kotist tilkumas ja püksid märjad , ning veerandtunni pärast oli väljak tühi — välja arvatud paarkümmend liikumatult lebavat või veel ussikesena vingerdavat inimkeha . </s> </p>
<p> <s> Pommirünnakut tol päeval ei tulnud . </s> <s> Prestonporti põhjapoolses radaris oli peetud rindelt tagasi pöörduvat tühja kaubalennukit tea milleks . </s> <s> Selles barbarite massis , mis polnud viimase paarisaja aastaga sammugi edasi astunud ning mille etteotsa olin omaenda nuhtluseks asunud , valitses tõeline laat ja korralagedus . </s> <s> Kuid et mitte tekitada pahameelt elanikkonna seas — kuna tol päeval hukkus kolm pead — , sai viga serveeritud õppehäirena ja nõutud tulemuste parandamiseks karmi koolitust rahva seas . </s> <s> Ning nende paberitega tegeldes avastasin muude dokumentide hulgast korraga küllalt hiljaaeguse rahvaküsitluse , kus valdav häälteenamus oli nõudnud surmaotsuse keelustamist kõrgeima karistusmäärana . </s> <s> Ühiskonna humaansuses kahelda olnuks tobe ja sotsioloogid said rahva , kõrgeima võimukandja , teenimise eest väärilist palka . </s> </p>
<p> <s> Minu parimaks sõbraks , kui nii võib öelda , kujunes peagi julgeolekuteenistuse šeff , kolonel Winston Legault . </s> <s> See oli näiliselt lõbus keskealine meesterahvas , hõredate rasuste juuste , aukus silmade ja üle püksirihma vajuva kõhuvoldiga . </s> <s> See oli mees , kes võis iga kell anda puuduva vastuse , kes kippus mingil põhjusel alatasa nuusutama oma sõrmi ning kes lasi poliitika-diplomaatia kuluaarides käibele kurikuulsa väljendi : " Vaadid veerevad ka sinu peale , semu " . </s> <s> Eriti sünge värvingu andis tema väljendile pisut külgvaates altkulmu pilk , mille taga tema enda sõnul seisid sünnitrauma tõttu vigastatud kaelalihased . </s> <s> Alguses mind küll häiris asjaolu , et ta oli töötanud major Waanenburgi meeskonnas tolle eelmise võimu ajal , ja ma koguni kaalusin koloneli saatmist vangilaagrisse , aga kuna mingeid probleeme ei tekkinud , otsustasin sellega siiski viivitada . </s> </p>
<p> <s> Ühe õllejoomise taga , kui ma olin mind vaevavate probleemide üle mõttesse vajunud , käis kolonel nagu eksperdile kohane välja nutika idee . </s> </p>
<p> <s> " Kui õige paneks keskmisele kodanikule , oma mullakamaka külge aheldatud juurikale , koju pealtkuulamisseadme , sõber ? " </s> </p>
<p> <s> Ma toibusin mõtteist ja palusin tal korrata öeldut . </s> <s> Huvitaval kombel oli ta tabanud mu mõtteid , mis mulle üldse ei meeldinud , kuid et tema idee pakkus vastust mind painanud küsimustele , olin igati nõus . </s> <s> Ja meie , õied , jõime meid toitvate juurikate terviseks , nagu kolonel väljendus . </s> <s> Ja jõime hommikuni . </s> <s> Ja lasime siis endid mööda lõbumaju sõidutada — raudmask oli mul kaasas , nagu alati — ning julgeolekul tööle asuda , tingimusel , et kui me toibume , peab juba kümme protsenti Prestonporti juurikatest pealtkuulatavad olema . </s> </p>
<p> <s> Kui ma veel biotehnoloogiaga leiba teenisin , olid inimajud üks artikleid , mida ühiskond suures koguses tarbis . </s> <s> Kuhu nad läksid , ei kujutanud ma ette , see polnud ka minu rida . </s> <s> Muudest töödest eristas iga aju viimistlemist filigraanne töö selle programmeerimisel . </s> <s> Teine kord istusin ööotsa laboris ja sättisin kodanikule kohaseid mõtteid , tõekspidamisi , huvisid ja muud taolist õigesse järjestusse . </s> <s> Selline väljend , nagu " Millist lõhnaõli , kallis , sulle jõuluks kingin ? " ja vastus " Jõulud pole veel käes , mölakas ! " või " Cassandra ! " — viimast ei suutnud paljud korralikult välja öelda , jäädes veel pooleks päevaks sisisema — , moodustas peaaegu veerandi sellest saastast , mida ma esimese päeva jooksul juurikate kodudes kuulma pidin . </s> <s> Seda tobedam see oli , et need kõik olin ma ise oma kätega monteerinud nendesse ajudesse , mis kas siis autoõnnetuse tagajärjel või kriminaalse kalduvuse tõttu olid tunnistatud kõlbmatuteks . </s> <s> Lõhnaõlid lõhnaõlideks , aga kui juttu hakkasid liialt tihti siginema nõelad-niidid-nööbid ning õlled-vorstid-naised , ja kui mõnel ajul nad siis olid minu või mõne teise tehniku vea tõttu segi aetud , või kui mees mainis abikaasa kuuldes kolm korda öist seiklust armukesega , mida ta programmi kohaselt kohe kindlasti teha ei tohtinud , siis ajas see mind lõpuks marru . </s> <s> Masendavalt palju tootmispraaki oli — piltlikuim näide sellest , kuidas tarbija ei suuda äratarbitud kauba asemele midagi korralikult tagasi toota . </s> </p>
<p> <s> Ma rebisin peast massiivsed kõrvaklapid , astusin pimedast kabinetist välja päevavalguse kätte ja tundes ennast veidi paremini , käskisin kolonel Legault'l määrata mõni usaldusväärne ametnik seda prahti laiali riisuma . </s> </p>
<p> <s> " Tulemused minu lauale , Winston , " ütlesin , kuigi teadsin juba ette , mis sealt tuleb . </s> <s> Ainult mood muutus vastavalt hooajale ning vastavalt sellele olid programmeeritud ka värsked ajud . </s> <s> Need pedantselt koostatud kokkuvõtted jäidki mul lugemata ning ma ei kahetsenud seda kordagi . </s> </p>
<p> <s> Tootmispraaki lubas ohtralt endale ka valitsus ja parlament . </s> <s> Enamuse vastuvõetud seaduste sisule ei saanud ma üldse pihta — näiteks kõrvarõngaste metalli sisalduse seaduse muutmise seadus — , teiste puhul jäi mul nende asjameeste loogikast puudu . </s> </p>
<p> <s> " Mis probleem selle seadusega on , Winston ? " küsisin , lapates minu lauale toodud probleemsete seaduste mappi . </s> <s> " Perifeersete saarte toiduvarustamise parandamise seadus . " </s> </p>
<p> <s> " Selle seaduse kohaselt peab olema tagatud efektiivsem toidutransport kaugematele saartele . </s> <s> Eriti puudutab see idapoolseid saari . </s> <s> Praeguse süsteemi pärast pidavat nad nälgima paar päeva nädalas . " </s> </p>
<p> <s> " Mis probleem selle seadusega siis on ? " </s> </p>
<p> <s> " Seadusega pole mingit probleemi , semu . </s> <s> Aga asi on selles , et pole vastavat transpordisüsteemi , et tagada selle seaduse jõustumine . " </s> </p>
<p> <s> " Siis võtku vastu seadus transpordisüsteemi tagamiseks ! </s> <s> Kuradi mölakad ! " </s> </p>
<p> <s> " Sõber , " naeratas Winston magusalt . </s> <s> " Selleks on tarvis pär-ris head füüri . </s> <s> Mida riigikassas pole . " </s> </p>
<p> <s> " Olgu olla korralik transport ja söök inimestele ! " </s> </p>
<p> <s> Järgmisel päeval olin siiski sunnitud ümber mõtlema , kuna Winston lõi projekti maksumuse kokku , arvutas kõik sõjakulud ja riigikassa , kahe lisaeelarve ning maksude laekumise seisu . </s> <s> Sotsioloogid visandasid uue seaduse pooldajate ja vastaste protsendid . </s> <s> Winston arvutas ka kulud viimaste vaigistamiseks . </s> <s> Tulemus polnud kiita , sellepärast tuli mul soostuda väikse täiendusega saarte toiduseadusele — " alati , välja arvatud eriolukorrad " . </s> <s> Ning eriolukorrad esinesid kaks korda nädalas nagu varemgi . </s> <s> Aga vähemalt tegi seadusandev organ aktiivselt tööd . </s> </p>
<p> <s> Selles rutiinirakkes oli võimatu kaua vastu pidada . </s> <s> Osalenud esimese vangilaagri pidulikus avamises , kus minu käsu peale lasti keskplatsil maha vale-Waanenburgi õhujõudude ohvitser , pühitsemaks sisse uut asutust , istusin lennukisse ja lendasin rindele , peastaapi Newborough's . </s> </p>
<p> <s> Kindralite sõda oli saanud pöörded sisse ning peaaegu iga öö toimus meretagustelt baasidelt justkui mustade röövlindude pealelend . </s> <s> Samaga vastasid minu baasid , läkitades ööpäevaringselt teele " kirurgilisi tomahooke " , " rappivaid pistrikke " , " rästaid tulise pasaga " ja muid aukartust äratavate nimedega lennukeid . </s> <s> Siin võisin tunda ennast veidi paremini . </s> <s> Õhutõrjesireenid olid muusikaks minu kodanike vaikimatust suminast väsinud kõrvadele . </s> </p>
<p> <s> Üldse oli viimasel ajal mind hakanud painama igasugune jama . </s> <s> Teine kord ärkasin keset ööd haiglaste ihapursete pärast , vägistades kedagi tundmatut pikka kasvu naisterahvast . </s> <s> Siis jälle viibisin suletud ruumis , hingeldades klaustrofoobiapalavikus , ning ärgates olin veendunud , et ripun kleepuvas ämblikuvõrgus , millest pole pääsu . </s> <s> Lood läksid nii kehvaks ja painajad sedavõrd sagedaseks , et ma ei leidnud enam kusagil asu . </s> <s> Mida see kõik tähendama pidi , ei osanud ma arvata — vaid siis , kui ma ärkasin paanikas , et mu käed on elektrisaega maha nähvatud , tormasin oma ruumist paaniliselt välja ja järgmisel hetkel lendas too osa peastaabist tükkideks ( ma polnud tähele pannud õhutõrje häiret , või nagu hiljem selgus , oli see minu ruumis teatud kaalutlustel teadlikult välja lülitatud ) , mõistsin esmakordselt oma olemuse kõrgemat missiooni . </s> </p>
<p> <s> Hiljem , kui kõik kõrgemad ohvitserid olid üle kuulatud ja kapten Sullivani juhtimisel võimalikud süüdlased maha lastud , vahtisin mornilt põhjatusse tähistaevasse ega pannud tähele , kuidas aknast sisse tunginud lustakas tuul paiskas laiali laual vedelevad kasutud riigipaberid . </s> </p>
<p> <s> Mille nimel ma sõdisin ? </s> <s> Alguses olin kindel , et omaenda väljaelamise nimel . </s> <s> Mida aga aeg edasi , seda enam veendusin , et võitlen inimeste heaolu pärast — võrdsuse , ühishüvede , sedalaadi ideaalide nimel . </s> <s> Ja kui kaaluvihtidele olid asetatud üksikute minu vastaste ja samas kogu Maa ja Blausterni rahva huvid , siis kahtlemata oli ülekaal viimaste poolel ja esimesed tuli nende huvides korrektselt likvideerida . </s> <s> Ma usun , et see kõlab selgelt . </s> </p>
<p> <s> Järgmisel hommikul veel enne aovalgust lasin kutsuda kokku välikomandöride nõukogu , et arutada uut suuremastaabilist operatsiooni , sest mida edasi , seda raskemaks läks tempo hoidmine vastasega — läbi sõjakorstna lendasid pöördumatult taevasse kütus , tehnika , raha , aeg , lõpuks ka mehed . </s> <s> Ka pidin arvestama Callaghaniga , kes jälgis meie rüselust rahulikult pealt , valmis iga kell võitjale punkti kirja panema . </s> <s> Mul koguni tekkis kahtlus , et äkki on Callaghanil ja tollel valemehel minu vastu mingi vandenõu , kuid see näis siiski ebatõenäoline . </s> <s> Fakt oli aga see , et asjade senisel kulgemisel ei jätku mul mitte kuidagi jõudu pärast veel ka Callaghaniga madistada . </s> <s> Diplomaatilisele lahendusele — no näiteks liidu sõlmimisele — ma veel ei mõelnud , kartes , et koduleer lintšib mind sellise pulli eest kohe ära . </s> <s> Vaatemängudele maias rahvas tahtis esialgu veel sõda , kangelastegusid ja verd . </s> </p>
<p> <s> " Major , kas te sekretäri ei tahaks võtta endale ? " </s> </p>
<p> <s> " Misjaoks , Sullivan ? " </s> </p>
<p> <s> " Noh ... " kehitas kapten õlgu . </s> <s> " Ma tean üht asjalikku tüdrukut . " </s> </p>
<p> <s> " Mis tas siis asjalikku on ? " </s> </p>
<p> <s> " Noh , ta meeldib mulle . " </s> </p>
<p> <s> " Seda ma ei küsinud . " </s> </p>
<p> <s> " Noh , asjalik plika on . " </s> </p>
<p> <s> Poole tunni pärast seisis nooremleitnant Irene-mingisugune minu ees valvel . </s> <s> Kondine brünett tätoveeritud käsivartega . </s> <s> Teha ta midagi ei osanud , ainult raiudes vastata ja püssi laadida , aga Sullivan-poiss pommitas ta higist särki seljatagant selliste pilkudega nagu näljane isane ikka . </s> <s> Paar sõna , mis ma tüdrukuga vahetasin , ei andnud mulle põhjust minna üle sisukamale vestlusele , seega lasin ma tüdruku tema igapäeva toimetamisi tegema ja lubasin järele mõelda . </s> <s> Toimetamised — mis ta ikka tegi , oli üks neist paarisajast vabatahtlikust lipakast , kes vanema astme ohvitsere lõbustasid . </s> </p>
<p> <s> " Mis ta's sulle nii meeldib ? " </s> </p>
<p> <s> " Hea tüdruk on . </s> <s> Kõik vanemad ohvitserid kiidavad teda . " </s> </p>
<p> <s> Õhtul vähkresin lambivalgel ühes neist seitsmest voodist , mis olid minu kasutuses Newborough' laagri eri otstes . </s> <s> Mitte kellelgi ei olnud õigust teada , millises neist major mingil ööl puhkab . </s> <s> Sügades kuulikindlas vestis higistavat keha , kuulasin patrullhävitajate mürinat pea kohal ja lappasin tüdinult viimaste luurelendude andmeid . </s> <s> Vahtisin kella , tõmbasin suitsu . </s> <s> Süda valutas miskipärast , ilmselt suitsust . </s> <s> Kuivavast suust kerkis linnakloaagi aroomi . </s> <s> Rünnakuni oli veel kolm tundi aega . </s> <s> Tukastasin . </s> <s> Ärkasin võpatades — ei tohtinud nii kergekäeliselt alla vanduda nõrkustele . </s> <s> Tuli olla pidevalt valvel selles võõras ja vaenulikus maailmas . </s> </p>
<p> <s> Mind pures rahutus . </s> <s> Ma olin kindel , et edu pant on ootamatus . </s> <s> Alasti kindral mineraalvee reklaamil . </s> <s> Kondoomireklaam naelal , mille leiad oma tühjast autokummist . </s> <s> Juuksed liikusid pingsalt mõtleval pealael . </s> <s> Viskasin paberid tusaselt nurka , tõmbasin sügavalt hinge . </s> <s> Keegi kõndis ukse taga . </s> <s> Pimeduses liikusid varjud . </s> </p>
<p> <s> Tõusin tasahilju püsti , kuulatasin . </s> <s> Tundus , et ukse taga hingab naine . </s> <s> Miks just naine , raske öelda . </s> <s> Higise särgi lõhna oli tunda . </s> </p>
<p> <s> Ma tundsin nõrkusega segatud erutust . </s> <s> Kuulsin , kuidas ukse taga laetakse püssi , keegi sosistas midagi . </s> <s> Tol sekundil ladusin endale selle kohta paaniliselt ette sadade kaupa seletusi , rahva iidol , sõdurite ainus lootus . </s> <s> Selg nõretas külmast higist . </s> <s> Hirm kasvas minust üle ning kuna relva mul polnud , andsin alla . </s> </p>
<p> <s> Rebisin ukse lahti ja tardusin paigale . </s> </p>
<p> <s> Koridoris polnud kedagi , isegi mitte nina nokkivat tunnimeest , kellele kitli peale anda . </s> <s> Vaid mingi vari lipsas hämarasse ruumi ja jäi helitult vastasseinale rippuma . </s> <s> Ainuke , mida ma jõudsin märgata , olid tätoveeritud käsivarred . </s> <s> Olin neid nii selgelt näinud , et võinuksin oma eluhimul vanduda . </s> </p>
<p> <s> " Kes sind siia lubas , libu ! " </s> </p>
<p> <s> Prille mul polnud . </s> <s> Major ei kandnud prille . </s> <s> Astusin lähemale ning sirutasin väriseva käe välja . </s> </p>
<p> <s> " Kuradi mõrd , " pomisesin . </s> <s> Varju see ei häirinud . </s> <s> Võbises omaette väikse kambri seinal . </s> <s> Värin kätes muutus kontrollimatuks . </s> <s> Ning sel hetkel kostis laagri teisest otsast , kus arvasin asuvat ühte oma puhkeruumidest , automaadivalang , mida ei summutanud isegi patrullide lärm peakohal . </s> </p>
<p> <s> Ma tormasin vihaselt välja ja lõin koridori lõpus nurga taga kükitava ehmunud tunnimehe põlvega pikali . </s> <s> Väljas sagisid juba inimesed . </s> <s> Imekombel põrkasin kokku kuhugi jooksva Sullivaniga , kelle silmad olid magusast unest turses , ja haarasin tal hõlmadest . </s> </p>
<p> <s> " Me alustame kohe , kapten , jaga käsk laiali ! </s> <s> Kohe , ma ütlesin ! " </s> </p>
<p> <s> " Sir ... " </s> </p>
<p> <s> " Kohe ! " </s> </p>
<p> <s> " Aga mida ? " </s> </p>
<p> <s> " Rünnakut muidugi , lollakas ! " </s> </p>
<p> <s> Edu pant oli ootamatus , sõber ja vend ! </s> <s> Ja tol ööl algas kõik ootamatult , ka minu kindralitele , kellele ei saanud kunagi kindel olla , ja mulle endale . </s> <s> Kogu põhjarinde armee sumas uneriismeid silmist pühkides pimedasse merre , eskaader tõusis põhjatusse tähistaevasse ning üheainsa tunnikese järel oli vale-Waanenburgi lõunapiir mitukümmend kilomeetrit põhja poole nihutatud . </s> <s> Meri mühises , taevas lainetas , raadiosaatjad kähistasid eesliini uudiseid ning korraga ... tardus kõik paigale . </s> <s> Tühipaljaks sekundiks . </s> </p>
<p> <s> Millestki häirimata vaikuses , peatunud prozhektorite valguses lehvis Newborough' laagri kohal hõbedaste tiibadega inimene — mees või naine , polnud näha — , kuldne mõõk käes . </s> </p>
<p> <s> Kas mehed panid teda tähele või mitte , ei oska öelda . </s> <s> Ei vaadanud ma ka , kas tal olid tätoveeritud käsivarred . </s> <s> Järgmisel hetkel kees sõda edasi . </s> <s> Paanika vastase kaitseliinides , mille see operatsioon esile kutsus , tiivustas mehi veel paar nädalat , mille jooksul murti mitme kaitseliini vastupanu ning haarati vähemalt kolm suuremat administratiivkeskust . </s> <s> See oli minu esimene oluline võit suures sõjas , minu suures missioonis . </s> <s> Esimene võit , millele järgnes palju teisigi . </s> </p></div2>
        <div2 type="alaosa"><head> 4 </head>
<p> <s> Mida sügavamale sisemaale ma tungisin , seda rohkem hakkas edasiminek takerduma . </s> <s> Manöövrid olid omandanud reaalse hinna kadude näol . </s> <s> Ei jäänud muud üle , kui tõsta joogivee hinda tagalas . </s> <s> Viimast hoidis Legault kindlalt kontrolli all . </s> <s> Mida aeg maksis , on raske öelda , kuid kui ma järsku kalendrisse vaatasin , selgus , et ma olin vale-Waanenburgiga müdistanud enam kui seitse kuud ning iga järgmise sammu kasutegur sulas silmnähtavalt . </s> <s> Iga uue punkti vallutamine kaardil muutus aina raskemaks , vastupanu aga kibedamaks . </s> <s> Kõige tipuks tõstis veel keegi kolonel tagalas mässu , liikudes oma üksusega Prestonporti . </s> <s> Temaga maadlemisele raiskasin tervelt kaks päeva . </s> <s> Sellele järgnes aja puudusel lühike juurdlus , millest võtsin väikse praagiga maha saanud Legault kõrval isiklikult osa , jagades poisile füüsilist õpetust , kuni kontrollimatu põlvelöök tema eluküünla kogemata kustutas . </s> </p>
<p> <s> Üksinda telgipimeduses kuulasin viimaste ülekuulamiste salvestust . </s> <s> Isegi Winstonit polnud kõrval , kuigi tema seltskonnas võis alati tunda ennast sama turvaliselt kui üksinduses . </s> </p>
<p> <s> " Mida sa taotled , mees ? " </s> </p>
<p> <s> " Aross ... " </s> </p>
<p> <s> " Seda iba ajad Ühinenud Demokraatia Organisatsioonile , lammas ! </s> <s> Ma küsin veelkord — mida sa taotled ? " </s> </p>
<p> <s> Vastuseks olid piinarikkad korinad . </s> <s> Sellistest vastustest sai ainult Legault aru . </s> </p>
<p> <s> " Vaadid veeresid ka sinu peale , semu . " </s> </p>
<p> <s> Ragin , ilmselt murdsime poisil koljuluu sisse . </s> <s> Järgnes püsiv sisin , mille lõpetas minu üleannetu põlvelöök . </s> <s> Kogenud tehnikuna oma endises elus teadsin , et vastus oli " Cassandra " . </s> <s> Järjekordne tootmispraak . </s> </p>
<p> <s> Lülitasin maki välja ja üritasin asjadest ühest kokkuvõtet teha , kuid selle jaoks oli asi juba liiga kirevaks läinud . </s> <s> Ainult vale-Waanenburgi nime liiga tihe kordumine jäi häirima . </s> <s> Korraks tekkis isegi lubamatu mõte , et ma sõdin iseenda või enda varjuga — ja veel paar samasugust ebatervet oletust , mida levitasid ajalehed , need prügis tuhnijad . </s> </p>
<p> <s> " Magamata oled , sõber . " </s> </p>
<p> <s> Seda ma tõepoolest olin . </s> <s> Paar päeva tagasi lasin suure vihaga tulistada kõikide lindude pihta , kes laagri kohal lendasid — sest üks tuvi lõhkus mu komku akna ära — , ka tekkis seletamatu tahtmine kõik sotsioloogid oksa vinnata . </s> <s> Lühiajalisi tukastamisi lahtiste silmadega , kui kedagi nägemas polnud , julgesin endale siiski aeg-ajalt lubada . </s> </p>
<p> <s> Mida kauem ma niimoodi seal pimedas istusin , neelates omaenda kokku suitsetatud suitsu , seda totramad mõtted pähe ronisid . </s> <s> Juurdlesin oma päritolu üle . </s> <s> Mul polnud vanemaid , nime olin saanud lastekodu kasvataja järgi . </s> <s> Mis oli enne lastekodu , ma ei teadnud . </s> <s> Silme ees tiirlesid mürakas lõbus kokatädi , kelle seeliku alla tahtsid kõik tattninad piiluda , ja tihedalt pilkuvate silmadega lastekodu medõde , hallipäine vanaproua . </s> </p>
<p> <s> Ma magasin jälle . </s> <s> Leitnant Irene tantsis mulle kankaani tätoveeritud kintsudega . </s> </p>
<p> <s> " Irene siia ! " </s> </p>
<p> <s> " Kohe või ? " </s> </p>
<p> <s> Ma võpatasin . </s> <s> Silmad , mida ma polnud sulgenud une ajaks , kobasid abitult pimeduses . </s> <s> Telgi nurgast vahtis mind punane ükssilm . </s> </p>
<p> <s> " Winston , sina ? " </s> </p>
<p> <s> " Mitte Irene igal juhul . " </s> </p>
<p> <s> Süütasin laualambi . </s> <s> Telgi nurgas kükitas tõepoolest Winston Legault , vana madu , ja imes punakalt kumavat sigaretti . </s> <s> Vari ta selja taga andis talle deemonliku välimuse , mida ta ka vääris . </s> <s> Deemon , kellele ei hakanud ei võimu , infarkti , vaenlase ega sõbra hammas . </s> <s> Milline õnn , et ta minu leeri kuulus ! </s> </p>
<p> <s> " Me võiksime sinu sohivenna ühe püssilasuga maha võtta , sõber . " </s> </p>
<p> <s> " Mis sohivenna ? " </s> </p>
<p> <s> " Sellesamuse . " </s> </p>
<p> <s> " Kust sa võtad , et ta mu sohivend on ? " </s> </p>
<p> <s> " Kes siis veel . " </s> </p>
<p> <s> " Ühe püssilasuga ... </s> <s> Sa oled põrunud idealist . " </s> </p>
<p> <s> " Maailmas pole ühtegi lahendamatut probleemi , sõber . </s> <s> Kutsun siis sulle Irene'i või ? </s> <s> Ta terve päev higistas sinu käsku oodates oma telgis . </s> <s> Tegutsemisaldis naine . " </s> <s> Kolonel puhkes ootamatult rämedalt naerma . </s> <s> " Mõistad mind , sõber ? " </s> </p>
<p> <s> Vaikisime . </s> <s> Mina mõtlesin . </s> <s> Winston kustutas sigareti vasaku käeselja peale . </s> </p>
<p> <s> " Või laseks ta maha ? " </s> </p>
<p> <s> " Ära aja lolli juttu , sõber . </s> <s> Ma toon ta siia . </s> <s> Tal olla tugevad käed . </s> <s> Tookord pärast sinuga rääkimist olla ta minestanud , aga tugevad käed on ikkagi väärt asi . " </s> </p>
<p> <s> Naine seisis minu ees ja oli vait nagu puupakk . </s> <s> Ta meenutas vibreerivat vahakuju , kaame näo ja silmnähtavalt värisevate kätega . </s> <s> Vahtisin teda tükk aega , kaaludes , mida temaga peale hakata . </s> <s> Küsisin , kas oskab massaazhi teha . </s> <s> Raius , et oskab , sir . </s> </p>
<p> <s> " Võta endale tool ja valva , et keegi mind ei segaks , kuni tukastan . </s> <s> Kui saan kuuli , siis saad sina kah , tead isegi . " </s> </p>
<p> <s> " Tean , sir ! " </s> </p>
<p> <s> See oli esimene kord , kui ma üle kaua aja korralikult magada sain . </s> <s> Paar tundi küll , aga seegi asi . </s> <s> Minu und ei häirinud isegi automaatne silmade avamine iga veerandtunni tagant , et kontrollida , kas telgis valitseb endine kord . </s> <s> Kui ma ärkasin , lasin plikale tuua kohvi , ning pakatades ise elujõust , kutsusin telki kaks brigaadikomandöri , et arutada hommikust rünnakut idapoolsele kaitseliinile mägedes . </s> <s> Sealt läbimurdmine tõotas juba peaaegu sõja lõppu , sest lauskmaal ei saanud neil enam olla tõsiseid kaitsejõude ning tee pealinna oli enam kui avatud . </s> </p>
<p> <s> Pärast Suurt Rahupüha , mida mul polnud meeleski — see oli Winstoni tungiv soovitus anda meestele need paar päeva puhkust — , saatis mind taas edu . </s> <s> Kurjad keeled Winstoni sõnul rääkisid , et selle taga seisvat naine . </s> <s> Mina arvasin pigem , et kaks tundi und iga öö sekretär Irene'i seltsis , kes valvas rahu telgis . </s> <s> Ma hakkasin asju jälle nägema sellistena , nagu nad olid . </s> <s> Teadsin kindlalt , kuhu torgata üksus , kuhu saata helikopterid põleva kemikaaliga sisside peale , milliseid naftatöötlemiskomplekse pommitada , milline minister saata teiste hirmuks erru , milline aga eeskujutu käitumise eest võllapuule . </s> <s> Võllapuud märgistasid üldse minu teekonda — nendele riputati ehteks kõiki , mehi ja naisi , omasid ja mitte omasid . </s> <s> Nädalajagu pärast otsustavat läbimurret lauskmaale poos aga ennast millegipärast komandatuuris üles Sullivan . </s> <s> Ta maeti minu käsul äsja vallutatud Põhjasaare 3. lõunaregiooni pealinna keskväljakule . </s> <s> Kaasa käskisin panna kõik aumärgid , mida ma talle kui ausale sõjamehele enne sängitamist kiiruga määrasin . </s> <s> Kahe päeva pärast kündis vastane selle linna koos keskväljakuga massiivse pommitamise käigus halastamatult üles ning paar korda viirastus mulle seejärel Sullivani tükeldatud surnukeha , poomisnöör järel , roomamas minu telki . </s> </p>
<p> <s> Minu kätte langes üpris mitu ära pommitatud vangilaagrit , kuid erinevalt eeldatud soojast vastuvõtust ootas mind siin samasugune vaen nagu mistahes linnas või külas . </s> <s> Ühest sellisest vangilaagrist läks minu meeste hulgas laiali midagi nakkusliku võimuvastase marutaudi sarnast — ilmselt olid vangid meelega ära nakatatud . </s> <s> Vaid hulga hiljem leidsid militaarpolitsei agendid käputäie lendlehti , millest infektsioon lahti oli pääsenud . </s> <s> Ma olin juba ammu jätnud hukatud reeturite ja korraõõnestajate arvu dokumenteerimise , sellepärast ei tea öelda , palju ma neid tookord maha võtsin . </s> <s> Igal juhul käisid tol ajal jutud , et Waanenburg on abielus surma endaga , ning faktoloogia kinnitas seda vaieldamatult . </s> <s> Ebausklikku värvingut lisasid sellele jutule minu aeg-ajalt seletamatud otsused — näiteks käsutasin ühel unetul ööl närvidele alla vandudes kogu Newborough' laagri näljaselt ulguvaid kõrbekoeri jahtima . </s> <s> Tookord hukkus üksteise kuulidest kaks meest ja pool tosinat jäi teadmata kadunuks . </s> <s> Võib-olla nad muidugi deserteerusid . </s> <s> Aga vähemalt ei asunud ma arosse taga ajama , nagu too tagalakolonel , kelle elu mu põlv lõpetanud oli . </s> </p>
<p> <s> Tagalaasjad olin unarusse jätnud , nendega tegeles jälle valdavalt Winston , keda köitis see tuhnimine oluliselt rohkem kui rindetegevus . </s> <s> Aeg-ajalt saatis ta mulle ülekuulamisprotokolle , milles domineeris aina väljend vaatide ja semudega , ning ma koguni hakkasin mõtlema , et kas pole ka temal mõni ajusagar tehnikute poolt modifitseeritud . </s> <s> Vähemalt polnud tema mõttekäik siiski praagi nägu . </s> <s> Ministritel ja kõiksugu rahvasaadikutel , sellel hobusekarjal hoidis ta päris hästi silma peal . </s> </p>
<p> <s> " Siin üks linnapea lasi oma poegadel hukata surmamõistetud mõrtsuka . </s> <s> Waldstadti linnapea . </s> <s> Muidu puhas mees , karistamata , eeskujulik ametnik . " </s> </p>
<p> <s> " Kuidas nii — oma poegadel ? " </s> </p>
<p> <s> " No see onupojapoliitika , sõber . </s> <s> Võtsid koju elektritooli ja vanema poja sünnipäeval tegid üksikute tunnistajate juuresolekul sellise elava üllatuse — neil isegi õnnestus panna tema peale särama neoonkiri : " Palju õnne sünnipäevaks ! " " </s> </p>
<p> <s> " Onupojapoliitika , jah ? </s> <s> Kes kangi tõmbas ? " </s> </p>
<p> <s> " Kes neist elektrivärgi käima pani või ? " </s> </p>
<p> <s> " Jah . " </s> </p>
<p> <s> " Noorem poeg . " </s> </p>
<p> <s> " Tema siis üles puua , isale avalikult kaigast , kohalt lahti ja vanglasse . </s> <s> Vanem poeg siis oleks nagu süütu . </s> <s> Igaks juhuks selgita välja , kas ta palus sellist kingitust . </s> <s> Kui palus , siis kaasosalejana kah kaigast , korralikult kohe , et edaspidi aus kodanik oleks . </s> <s> Ja emale kah , ta oli niikuinii asjast teadlik . " </s> </p>
<p> <s> Juurikas ihaldas valgust , sama päikesepaistet , mille võttis täies mahus endale õis — selles polnud kahtlust . </s> <s> Olnuks mul tol hetkel rohkem aega , oleksin võib-olla suutnud teisigi asjaolusid arvestades talle seda pakkuda . </s> <s> Aga aega polnud . </s> <s> Sõjategevus oli mind karmiks realistiks lihvinud , veel karmimaks , kui ma enne seda olin , ja seepärast ma sain küll aru , et suur osa juurika heaolust on tema enda kätes , kuid omaenda rolli selle kindlustamisel ei suutnud ma veel täpselt sõnastada . </s> <s> Pealegi kündis , külvas ja lõikas tagalas Legault . </s> </p>
<p> <s> " Siin üks mees müüs pudelites õhku ausatele kodanikele . </s> <s> Ma mõtlesin tal käed ära raiuda ... " </s> </p>
<p> <s> " Las müüb edasi , tekib konkurents , salaõhuäri , ja inimene hakkab riigiõhku hindama . </s> <s> Riigimonopol ei suuda iseenesest kunagi mingit kvaliteeti pakkuda . " </s> </p>
<p> <s> " Aga õhk pudelites — see on ju nonsens . " </s> </p>
<p> <s> " Aga puhas vesi pudelites pole nonsens ? </s> <s> Äri on äri . </s> <s> Tegutse ! " </s> </p>
<p> <s> Minu oletus , et läbimurre lauskmaale toob kaasa sõjategevuse kiire lõpu , mistõttu hakkasin juba silma peal hoidma vahepeal vaikinud Callaghani tegemistel , ei pidanud siiski paika . </s> <s> Igasugused patriootlikud rühmitused , sissid , vangilaagrid , kus isegi oma juhile ustavad vangid minu mehi selga pussitasid — kõik olid ebainimliku agressiivsusega minu vastu üles astunud . </s> <s> Ja ikkagi liikusin ma kangekaelselt edasi , visalt , kuid ometi . </s> </p>
<p> <s> Sõda oli meid nüristanud . </s> <s> Ma ei näinud enam peaaegu ühtegi normaalset silmapaari , igaüks oli millegagi segi läinud . </s> <s> Edust pimestatuna nõuti veel ja veel võite . </s> <s> Vahepeal tekkis koguni tunne , et mind ümbritseb kari Olafssone , aga mitte ustavaid sõjamehi . </s> <s> Seepärast istusin iga pühapäev , kui midagi olulist polnud teoksil , oma välikabineti laua taga ja viskasin iseendaga sõrmi , milline kahtlane ohvitser uue rünnaku eel profülaktika mõttes oksa tõmmata . </s> <s> Winstonil olid muidugi palju filigraansemad meetodid selleks otstarbeks , surma valiv sõrm , kes ta mu riigis oli , ning vahest tundsin ma temast tõsiselt puudust . </s> <s> Maa oli ülerahvastatud — eriti alatute reeturite poolt — ning ma juba haudusin halastamatult verist plaani , kuidas sätin elu , juhul kui õnnestub Callaghaniga rahu sõlmida . </s> </p>
<p> <s> Mida käegakatsutavam oli võit , seda enam lahkhelisid tekkis mul kindralitega . </s> <s> Ma ei lubanud endal nende peale häält tõsta , seda enam , et teadsin , et nende pilkumatuid silmi ei pane pilkuma ka vikerkestale tilgutatud soolhape . </s> <s> Üha enam veendusin , et edasimineku takerdumises on süüdi kõrvalised poliitilised jõud , aga mitte sõjajumalanna meeleolu kõikumised . </s> <s> Meestel lõppes vesi , mis maksis raha , masinad peatusid kütuse defitsiidi tõttu , laskemoonaga olid samuti näpud põhjas ning snaiperid , kellelt nõuti iga kuuli kohta kaht täistabamust , levitasid juba mingeid lendlehti . </s> <s> Sosistati rahu sõlmimisest ja liidu moodustamisest Callaghani vastu , millele olin mõelnud ka ise . </s> <s> Selline võimalus oli siiski küündimatu poliitiline absurd , destrueeriv demagoogia , odav populism , mille taga võisid seista vaid kõrgema tasandi riiklikud jõud . </s> <s> Õis üritas juurikale odavate apelsinide leti taga selgeks teha , et kaks sõjast räsitud invaliidi võiksid ennast kokku võttes seljatada raskekaallasest maadleja , kellena Callaghani karikatuuridel kujutati . </s> <s> Ja juurikas uskus õie mulinat , sest see lubas lisaks tõsta puhta õhu maksu , millega juurikas oli harjunud , ning juurikas ostis kohe kaks kilo odavaid apelsine . </s> <s> Nii selgitas mulle seda Winston oma nappides saadetistes . </s> </p>
<p> <s> " Levivad ähmased kuulujutud majori mineviku kohta , " teatasid järgmised saadetised . </s> <s> " Juurikas nõuab õie sõnul majori tagasiastumist , kui Maal on veel säilinud raas poliitilist kultuuri . </s> <s> Tahetakse lähitulevikus näha vale-Waanenburgi äraraiutud pead , et veenduda , et tegu pole pettusega . </s> <s> Põleta see sedel ära , sõber . " </s> </p>
<p> <s> Ta pidas mind siiamaani lolliks . </s> <s> Ta oli kõiges erandlik . </s> <s> Kutsusin Irene'i telki , viskasin paberile mõne sõna vastuseks : " Poo siis need poliitiliselt ebakultuursed õied üles , las juurikas kaeb neid oma silmaga , " ning käskisin salastatud kanaleid pidi Winstonile saata . </s> </p>
<p> <s> Minul oli asjast oma nägemus . </s> <s> Võit , see sõjajumalanna kapriis , oli kindlasti lähedal — kuigi nendes asjades juhtus ka seda , et tuule suuna kerge muutus lõi võitjale paari nädalaga lüüasaanu pagunid õlgadele ja poomisnööri kaelale — , iseasi oli , kes selle nopib . </s> <s> Selle ümber juba käiski kogu küündimatu leeri rüselus , mis halvas võidukat edasiliikumist . </s> <s> Medaleid polnud kellelegi vaja , kõik tahtsid neid ise jagada . </s> <s> Üksteisele pandi jalga taha ja polnud ka välistatud , et minu selja taga toimub aktiivne liitumisprotsess selleks , et ühel hetkel virutada mulle üks korralik obadus . </s> <s> Tol hetkel kaheldi kõige rohkem tõelise Waanenburgi olemasolus . </s> <s> Seepärast lasin kogu söögi , mida mulle serveeriti , läbi Irene'i sisikonna , mida too ka põiklemata lubas teha , lugedes vaid lisanduvaid kilosid . </s> </p>
<p> <s> Kord peatus ta peegli ees , mida kasutasin kord nädalas habet ajades , ning keerates ennast profiili , katsus oma kõhtu . </s> </p>
<p> <s> " Ma lähen paksuks , sir , kui nii edasi söön . " </s> </p>
<p> <s> " Sa oled asendamatu , " porisesin toidutaldrikult pilku tõstmata . </s> <s> Kui ma tõstsin pilgu , et röögatada , et miks on taldrik ühekordne — kas riik on tasuta kullakaevanduse avastanud ? ! — , vajus mu suu lahti : " Kuradi pulli sa teed , tüdruk ! " </s> </p>
<p> <s> Ta seisis minu vastas lahtinööbitud pluusiga , levitades oma kondise keha rõhuvat aroomi , millist võib levitada vaid kolm päeva pesemata sõdalane ekvatoriaalse päikese all . </s> </p>
<p> <s> Lühike julgusehetk , milleks ta oli ennast ilmselt kõik need nädalad kogunud , haihtus otsemaid . </s> <s> Ta tõmbas pluusihõlmad ehmunult kokku , punastas siis , keeras kannapealt ringi ja marssis vihaseid laineid lüües välja . </s> </p>
<p> <s> " Kuradi plika , " porisesin , asudes uuesti jahtunud toidu kallale . </s> <s> Kuid panin siis taldriku kõrvale ja sügasin kukalt . </s> <s> Pühkisin rusikaga toidukraami , selle igamehe lõbu , töömehe laualt ära , voltisin kaardi lahti ja käskisin kutsuda kokku erakorraline välikomandöride nõukogu . </s> <s> Töö tahtis tegemist , võit ootas mind nagu naine meest , ajalugu tahtis vastuvoolu keeramist ! </s> </p>
<p> <s> Veerandtunni pärast võis selles ajalootehases kõik higistavad särgid suitsust paksu õhku üles riputada . </s> </p>
<p> <s> Sõda oli jõudmas lõppvaatusesse , hasart kulminatsiooni . </s> <s> Sisepoliitilised vastuolud olid hetkeks unustatud . </s> <s> Toimus pidev õhurünnak vastase positsioonidele lõunapool pealinna , funktsioneerivast tööstusest oli hävitatud enam kui kaheksakümmend protsenti . </s> <s> Pealinn Silver Creek — minu kodulinn — oli varemeis , pool vastase õhutõrje potentsiaalist oli düsfunktsionaalne . </s> <s> Ümberkaudsetes mägedes susisesid sissikolded , mida ükshaaval kustutasid patrullüksused . </s> <s> Viimased kandsid küll suuri kaotusi , kuid eesmärk pühitses meetodit . </s> <s> Kuulujutud , et vale-Waanenburgi pool on Callaghan , taganesid kuulujuttude ees , et tegeliku Waanenburgi pool on surm ise . </s> <s> Ajalehed ennustasid kõlavat võitu . </s> <s> Lõplikus paanikas , kui ma olin jõudnud juba vähem kui viiekümne kilomeetri kaugusele linnast , toimus viimaste üksuste ületoomine põhjast linna kaitseks . </s> <s> Samal päeval maabus läänes suurejooneline dessant , lõigates ära kahe brigaadi taganemise , ning korraldas võidujoovastuses tapatalgud . </s> <s> Neid järele oodates — nad liikusid enam kui kakssada kilomeetrit ööpäevas , kohtamata suuremat vastupanu — , võtsin päevaks aja maha , et sättida paika viimased prioriteedid . </s> <s> Ilmselt aimates oluliste pöörete ärevat hõngu , ilmus Prestonportist minu selja taha Winston . </s> <s> Suurema lärmita , justkui vari , nagu tal kombeks oli . </s> </p>
<p> <s> Ma paistsin olevat ainuke , kes mõistis , et pärast esimest võidujoovastust saabub lühike lõpp , kas siis üksteise võimuahnete plaanide või kogu Peamandri mobiliseerinud Callaghani käppade läbi . </s> <s> Ta võinuks rünnata juba siis , sest Lõunasaared olid faktiliselt kaitseta jäänud — suurem osa vägedest oli hõivatud tegevusega Põhjasaartel — , kuid enesekindla ja kogenud taktikuna , malaaria teda võtku , otsustas ta oodata viimase vaatuse lõpuni , et siis omal moel õnnitleda võitjat — palju sa ikka ajaloo tegemist tasuta kõrvalt jälgida saad , kirjutamist küll . </s> <s> Viimast olen minagi mitme peatüki osas pidanud dikteerima juhtivajaloolastele . </s> </p>
<p> <s> " Sõber , sinuga tahab rääkida meie sõber . " </s> </p>
<p> <s> Tõstsin väsinud pilgu . </s> <s> Konditsioneer undas nagu kärbes liimisel paberil . </s> <s> Legault oli häirimatu nagu alati . </s> <s> Kuidas ta ruumi sai , ma ei kuulnud — olin ma siis jälle tukkunud avatud silmadega ? </s> </p>
<p> <s> " Milline sõber ? " </s> </p>
<p> <s> " Tema ise . " </s> </p>
<p> <s> " Irene ? " </s> </p>
<p> <s> Winston naeris rahulikult , välgutades kiskjalikke hambaid , mis meenutasid üht uut hambapastareklaami . </s> </p>
<p> <s> " Sohivend ise . </s> <s> Ta on meil pihus , sõber . " </s> </p>
<p> <s> " Valemees ? " </s> </p>
<p> <s> " Kes siis muu . " </s> </p>
<p> <s> Poole tunni jooksul kuhjasid tehnikud minu ruumi riiulijagu erinevat sideaparatuuri . </s> <s> Peaaegu kohe leiti sagedus , millel pidi toimuma kontakt . </s> <s> Ekraan lõi särisema . </s> </p>
<p> <s> " Ruumist välja , kõik see mees ! " käratasin , jõudes viimasel hetkel , enne kui ekraan süttis , varjata oma näo lauanurgal lebava värske " Prestonport Daily " numbriga . </s> <s> " Sina kah , Winston ! </s> <s> Kähku ! " </s> </p>
<p> <s> Eemal nurgas märkamatuna püsinud Legault kehitas tuhmilt naeratades õlgu . </s> </p>
<p> <s> " Ise tead , sõber ... </s> <s> Kindel ? " </s> </p>
<p> <s> " Kao välja , raisk ! " </s> </p>
<p> <s> " Vaadid veerevad ka sinu peale , sõber , " pomises ta ust sulgedes . </s> <s> Naeratamast ei unustanud ta kunagi . </s> </p>
<p> <s> Pista endale sinnakohta , mõtlesin ning sel hetkel kujunes vaikus , millest ma järeldasin , et ekraan on süttinud . </s> <s> Ma otsustasin oodata , kuni minu kaasvestlejad alustavad , ning torkasin niikaua ajalehte , mis täitis maski rolli , kaks auku silmade kohale . </s> <s> Kõlarist kostis köhatus . </s> <s> Ma heitsin pilgu läbi kahe narmendava pilu ekraanile ja kraaksatasin . </s> <s> Heli kukkus pea samasugusena välja . </s> </p>
<p> <s> Ma vahtisin omaenese peegelpilti mõnes mõttes . </s> <s> Ainult et nägu varjava ajalehe nimi oli teine — " Northend Daily " . </s> </p>
<p> <s> Tema kogus ennast esimesena . </s> </p>
<p> <s> " Mees , kes sa oled ? " </s> </p>
<p> <s> Ma turtsatasin . </s> </p>
<p> <s> " Mina ise ja ei keegi muu , mees . " </s> </p>
<p> <s> Vaikisime , seedides teineteise häält . </s> <s> Midagi oli selles tuttavat , samas oli see täiesti võõras ära suitsetatud kähin . </s> </p>
<p> <s> " Olukord on tõsine , " alustas tema . </s> <s> " Ma ei tea , kes sa oled ja miks sa minu nime kasutad , kuid see pole oluline . </s> <s> Asjad on liiga kaugele jõudnud . </s> <s> Callaghan ootab , kuni üks meist teisel kõri läbi pureb , et siis oma sõna öelda . </s> <s> Ja selles mängus pole sul enam lootust ... " </s> </p>
<p> <s> " Kas Callaghan on sinu poolel ? " katkestasin teda . </s> </p>
<p> <s> " Ei . " </s> </p>
<p> <s> Vastus oli siiras , nagu mulle näis . </s> <s> Ta proovis veel midagi öelda , kuid ma katkestasin teda uuesti : </s> </p>
<p> <s> " Las mina ütlen . </s> <s> Asi on tõepoolest liiga kaugele jõudnud . </s> <s> Rahu ei rahulda kedagi , isegi kui ta sinnakohta pistetud on . </s> <s> Callaghan ütleb oma sõna nii ehk nii . </s> <s> Üks jääb peale , teine alla . </s> <s> See asi tuleb ausalt lõpuni mängida , siis vaatame . " </s> </p>
<p> <s> " Sa oled ju mingi tankar tegelikult , on nii ? " </s> </p>
<p> <s> Ma vaikisin , vaagides küsimust , ja päris tükiks ajaks me vaikima jäimegi . </s> <s> Siis korraga tabas mind nutikas idee , nagu ma mõtlesin . </s> </p>
<p> <s> " Selgitame välja , kes meist on kes . </s> <s> Sina oma lehte eest ei võta , mina kah . </s> <s> Võtame siis koos . </s> <s> Loen kolmeni ja siis laseme mõlemad lehe alla . </s> <s> Minul siin tunnistajaid pole . </s> <s> Aga sinul ? " </s> </p>
<p> <s> " Ei kedagi . " </s> </p>
<p> <s> " Siis tähendab nõus ? " </s> </p>
<p> <s> Hetke valitses vaikus , siis kostis jaatus . </s> <s> Ma hakkasin lugema : üks , kaks jaa ... kolm ! </s> </p>
<p> <s> Ja ei midagi . </s> <s> Minul polnud plaaniski lehte alla lasta , polnud seda ka sellel hampelmannil . </s> <s> Ma puhkesin naerma , tema aga kähisema . </s> </p>
<p> <s> " Mine sa põrgusse , kloun ! " krõbises ta läbi hüsteerilise naeru ja pistis kisama : " Tehnikud , lülitage see jobu välja ! </s> <s> Sõda läheb edasi , nendel kaabakatel pole tegelikult ... " </s> </p>
<p> <s> Ekraan kustus , kõlar jäi vait . </s> <s> Veel tükk aega istusin ma oma ajalehega surnud ekraani ees edasi , nagu tõeline kloun , ning mõistsin selle alla lasta alles siis , kui Winston mulle sõrmeotsaga õrnalt õlale koputas . </s> </p>
<p> <s> " Noh , sõber ? " </s> </p>
<p> <s> " Sõda läheb edasi ! </s> <s> Nendel kaabakatel pole tegelikult " alustasin ega suutnud midagi lisada . </s> <s> Kloun ! </s> <s> Seda ma lubasin veel täpsustada , kes meist kloun on . </s> <s> Alustatu tuli kõhklusteta lõpule viia , seda enam , et minu pool oli surm ise . </s> </p>
<p> <s> Minu telgile oli suunatud kümmekond võimast prozhektorit , mehaaniliste jäsemepikendustega kahejalgsed , kas siis juurikad või õied , heitsid läbikumavatele seintele pikki varje . </s> <s> Nad otsisid sissepääsu , otsisid mind . </s> <s> Selle arusaamise juures rebisin ma väsimusest tursunud laud lahti . </s> </p>
<p> <s> Ruumis valitses pimedus , konditsioneerist levis imalat lõhna . </s> <s> Heitsin pilgu kellale — rünnakuni jäi veel paar tundi — ja et konditsioneerist immitsev lehk ärritas hingamist , astusin kiiruga välja . </s> <s> Telgi kõrval tukkuv tunnimees tõmbas ennast võpatades sirgu . </s> </p>
<p> <s> " Kus kolonel Legault on , mees ? " </s> </p>
<p> <s> " Staabis , sir , viimati ! " </s> </p>
<p> <s> Staabitelgist ma ta ka leidsin . </s> <s> Ta istus pabereid täiskuhjatud laua taga ja tõmbas häirimatult suitsu . </s> </p>
<p> <s> " Minu telki immitseb gaas , Winston . " </s> </p>
<p> <s> Ta tõstis aeglaselt pilgu , naeratas . </s> </p>
<p> <s> " Võimatu , sõber . " </s> </p>
<p> <s> " Miski pole võimatu . " </s> <s> Pühkisin une silmist , et mitte reeta enda nõrkust . </s> <s> " Kus kindralid on ? " </s> </p>
<p> <s> Kaks kindralit tõmbasid telgi taga pimedas suitsu , saates hõõguvaid konisid jalge alla külma liiva ning süüdates kohe uusi . </s> <s> Ma käskisin neil kustutada suitsud ja telki tulla . </s> </p>
<p> <s> " Kuidas ettevalmistused kulgevad , mehed ? " </s> </p>
<p> <s> " Plaanipäraselt . " </s> </p>
<p> <s> " Siis alustame kohe ! </s> <s> Niikuinii on neile lekkivatest infokanalitest teada täpne rünnakuaeg , seepärast alustamegi hoopis praegu . " </s> </p>
<p> <s> Nad vahtisid mind nördinud nägudega , kuid vastu ajama ei hakanud . </s> <s> Minu sõna maksis . </s> <s> Ma heitsin pilgu kellale , oli veerand kolm . </s> <s> Kell pool kolm algas rünnak , põhjast , läänest ja lõunast . </s> </p></div2>
        <div2 type="alaosa"><head> 5 </head>
<p> <s> Viimaste lahingute täpset kestust on praegu võimatu määrata — umbes nii kaks päeva , kuid sedagi tundus paljuvõitu , arvestades kõigi kaitseliinide pea vastupanutut murdumist . </s> <s> Kõige vaevalisemalt alistus linn ise , kus kõiksugu hullunud sõdalased ( naised , lapsed , pankurid , hulkurid ja muidu mehed ) , ei tahtnud ühtegi tänavat veretult loovutada . </s> <s> Need olid kaks ööpäeva unetut käsutamist , koordineerimist , manööverdamist . </s> <s> Kõige olulisem oli mitte lasta kaduda vale-mehel , seepärast erilist tähelepanu pöörasin ma idast linnaga piirnevatele mägedele , mis õnnestus kontrolli alla võtta alles teise päeva varahommikuks . </s> </p>
<p> <s> " Ma tahan teda elusalt , mehed ! " räuskasin tolmustes vormides kindralite peale . </s> <s> " Elusalt ja ei kuidagimoodi teisiti , selge ? ! </s> <s> Kui ma saan ta laibana , poon teid kõiki tema asemele üles ! " </s> </p>
<p> <s> Teise päeva lõpuks polnud linnast enamvähem midagi järel . </s> <s> Paralleelselt kaotuste ja võitude teadetega hakkasid staapi saabuma ka teated Callaghani manööverdamisest Prestonporti ümber merel . </s> <s> Linna väike kaitsegarnison oli viidud ööpäevaringsesse lahinguvalmidusse , kuigi selge oli see , et sellest pole rünnaku korral mingit kasu . </s> <s> Säilis veel õhkõrn lootus sõlmida Callaghaniga vaherahu verd valamata , kuid poliitiline absurd , mida ma võinuks pakkuda ( saarte autonoomia või riik või midagi veel tobedamat ) , ei jätnud sellestki midagi alles . </s> </p>
<p> <s> Kihutasin mehi väsimatult tagant , kaotused olid suured . </s> <s> Mõned läksid oma veretööga segi , keegi hakkas nägema põlenud laipades oma abikaasasid ja lapsi , keegi tulistas tankist linna einestama saabunud kõrbekoeri , kõiksugu imeasju juhtus , ning ometi oli teise päeva lõpuks linn peapeale pööratud . </s> <s> Ainult paar-kolm olulise välimusega hoonet jäid linna keskuses puutumata . </s> <s> Linnale nime andnud jõgi , Silver Creek , oli tavalisest piimvalgest muudetud tumepruuniks masuudi , vere ja laipade supiks . </s> <s> Siin-seal lehvitati lippusid , tankid lohistasid enda järel vastaste korjuseid , näljased mehed rüvetasid varemete vahel eri vanuses naisterahvaid , nii elusaid kui surnuid , mõnes kohas summutati veel üksikuid vastupanukoldeid või tulistati niisama õhku . </s> <s> Metsikud koerad , kes koos meestega linna vallutasid , ja mingid laipadest toituvad röövlinnud hakkasid vähehaaval pidama lahinguid paremate palade pärast . </s> <s> Ma jälgisin seda laastamistööd õhufotodelt , sammhaaval , nagu see toimus , ja mõtlesin esimest korda mingi kaugeima aju hallaine rakukesega , et äkki see ongi see õige riigikord , milline tagaks õigused igaühele — nendele , kellel õnnestub ellu jääda . </s> <s> Ja inimene on juba kord sama elujõuline parasiit nagu prussakas , kirp ja metsik koer , kelle sugu on ka üldise surma võidukäigu puhul alati — alati , sõber ! — võimeline ellu jääma . </s> </p>
<p> <s> Linna hingamine muutus katkendlikuks ning lõpuks katkes sootuks . </s> <s> Praegu näis täiesti võimatu , et seda annaks veel kunagi elustada . </s> <s> Ringutasin väsinult . </s> <s> Kõik see meenutas veidi arvutimängu . </s> <s> Ainult saagijagamine , mis ees seisis , tõotas tulla reaalne . </s> <s> Silmad kiskusid kangekaelselt kinni , ma haigutasin ja tahtsin peaaegu alistuda oma nõrkusele , kui märkasin ühelt helikopterilt saabuval katkendlikul otseülekandel järsku suurt eredat laiku — justnagu oleks hiiglaslik pomm plahvatanud , sõber . </s> <s> Ma jäin pingsalt ekraani vahtima , ere sähvatus polnud üldse plahvatuse nägu . </s> <s> See omandas kiiresti konkreetsed piirjooned ning korraga hõljus linna kohal valgete tiibadega lindinimene , viibutas leegitsevat mõõka , tükeldades veel elusaid inimesi ja sõdureid , ning kriiskas karjuda . </s> <s> Hetke pärast lisandus neid teisigi , neid oli terve parv ning nende kriisked olid nii teravad , et ma pidin kõrvad ja silmad kinni suruma . </s> <s> Ent nägemus ei kadunud kuhugi ning ma sain aru , et see pilt ja need helid pärinevad omaenda peast , mis oli juba vähehaaval tuksi minemas . </s> </p>
<p> <s> Ma krigistasin valusalt hambaid ning avasin aeglaselt silmad . </s> <s> Ümberringi valitses taas hauavaikus , see surma võiduhümn . </s> </p>
<p> <s> " Lõpp , " pomisesin jälle toolile istudes , kuid sel hetkel pistis minu kõrva ääres täiest kõrist kisama märkamatult telki imbunud Irene . </s> <s> Libu , raisk , mõtlesin valutavast peast haarates ja kibedaid silmi hõõrudes . </s> </p>
<p> <s> " Mine karju väljas , naine , ma tahan rääkida meestega ! " </s> </p>
<p> <s> Silmis õnnepisarad , tuhm nägu õide puhkenud , ronis ta mind kallistama , nagu tütar kallistab isa , ning tormas välja võitu kuulutama . </s> <s> Telki tungis pahvakas kuuma liivast tuult . </s> <s> Niisutasin huuli sooja veega kanistrist ning kutsusin ükshaaval sidele linna keskuses manööverdanud komandörid . </s> <s> Vale-Waanenburgi polnud keegi näinud , keegi ei teadnudki , kuidas ta välja nägema peab . </s> <s> Meestel polnud selle peale aegagi , varemete vahel oli liiga palju ahvatlevat pisiträni ja tondistunud naisterahvaid . </s> <s> Keegi pakkus , et juhul kui tal ei õnnestunud mägede kaudu plehku panna , istub ta kusagil varjendis või siis ühes paarist terveks jäetud hoonest linna keskuses . </s> </p>
<p> <s> " Kuid neil hoonetel pole esmapilgul mingit kaitset , võib-olla on nad hoopis maha jäetud , sir . </s> <s> Kas võtame nad ära ? " </s> </p>
<p> <s> " Ärge valitsushoonet puutuge . </s> <s> Ärge üldse midagi ette võtke , ma lendan kohe välja . " </s> </p>
<p> <s> Kuhu kõik kindralid kadunud olid , ei osanud ma arvata , kuid mul polnud sellega praegu ka asja . </s> <s> Winston oli juba saanud käsu hoida nende tegemistel silma peal ning jälgida kõike , mida nende suust pudeneb , kas siis üksinda telgis viibides või telefoni teel võimu õõnestades . </s> <s> Juba olid võllapuudki üles sätitud , et vähimal kahtlusel võtta mõni aus sõjamees oma embusse . </s> </p>
<p> <s> Me tegime linna kohal ohutul kõrgusel tiiru ning ma käskisin piloodil maanduda keskväljakul , kuhu oli juba kogunenud paarkümmend tanki ja muud tehnikat . </s> <s> Mind võeti vastu kõrvulukustava möirgamisega , keegi tulistas kogemata helikopteri tiiviku katki . </s> <s> Ma tervitasin mehi sõjajumala õnnistuse puhul , kuulasin tehtud huviga kolonel-mingisuguse haukuva ettekande olukorrast kesklinnas ja nõudsin valjuhääldajat . </s> <s> Järgnevad sõnad , mis ma ütlesin , adresseerides neid oma vastasele , kajasid läbi terve linna — selle tagasid kolm-neli võimsate kõlaritega helikopterit linna kohal . </s> </p>
<p> <s> " Annan viis minutit aega , et sa välja tuleksid , mees . </s> <s> Seejärel luban kõik linnas liikuvad mehed — kahtlased või mitte — vabalt maha lasta . </s> <s> Üks neist oled tõenäoliselt sina . </s> <s> Mäng on läbi . </s> <s> Kui tahad niimoodi surra , siis palun . </s> <s> Aeg läks käima . " </s> </p>
<p> <s> Viimaste sõnade juures sai kusagil idakvartalite kohal tiirutav helikopter täistabamuse ja kukkus plahvatades alla . </s> <s> Ma juba arvasin , et olen vastuse saanud , kuid sel hetkel avanes valitsushoones eelviimase korruse üks akendest ning nähtavale tuli raudses maskis nägu . </s> <s> Mehed minu ümber lõid sahisema , keegi võttis näo sihikule , kuid õnneks ei jõutud tulistada — enne oli nägu kadunud . </s> </p>
<p> <s> " Kõik lähete võllapuule ! " röökisin kähedal häälel . </s> <s> " Kas ma ütlesin tulistada , kaabakad ! " </s> </p>
<p> <s> Mehed vahtisid mind üllatunult , kuid ma ei teinud neid nägema . </s> <s> Võimatu oli kontrollida kogu seda barbarite massi . </s> <s> Milleks ma üldse selle ülesande endale võtnud olin ? </s> <s> Nii ehk nii oli kõik määratud hukkumisele . </s> <s> Hetke ma arutlesin endamisi , siunates seda ussi taga — ta paistis mind kõiges matkivat ning korraks tekkis mul isegi kuri kahtlus oma vaimses tervises . </s> <s> Kuid et mehed teda näinud olid , siis selline matkimine kinnitas vaid selle mehe tõelisust . </s> <s> Matkija võisin hoopis olla mina ise ning sel juhul pidi kiiresti ja konkreetselt tegutsema , enne kui kahtluse õõnestav seeme jõudis langeda väsinud meeste südamesse . </s> </p>
<p> <s> " Relv mulle ! " poetasin mokaotsast ning järgmisel hetkel oli minu ees kümmekond kätt erinevate laskeriistadega , milledest mõni oli veel soegi . </s> <s> Ma võtsin kellegi majori käest massiivse revolvri ning seda suurivaevu järel lohistades asusin hoone poole teele . </s> </p>
<p> <s> " Sir ! " </s> </p>
<p> <s> " Ma tulen tagasi , " porisesin . </s> </p>
<p> <s> See oli kangelaslik moment . </s> <s> Oleks Waanenburgi aeg kestma jäänud , oleks see moment — major läheb kaitsetult vaenlase pessa — jäädvustatud kõikides ajalooõpikutes . </s> <s> Tegelikult polnud ju midagi kaotada , karta tuli aga vaid selja taga vaikuses relvi silitavaid ohvitsere . </s> </p>
<p> <s> Hoone näis mahajäetud . </s> <s> See oli üks neid keskmisi sipelgapesa taolisi büroo- ja inimladusid . </s> <s> Alumistel korrustel oli põlengujälgi ning mõned klaasid olid rikošettkuulidest või mürsukildudest purustatud , kuid üldiselt oli hoone hästi säilinud . </s> <s> Tuules lehviv kaotajate lipp on õhtuks ära põletatud . </s> <s> Hirm , et siin võib mõnd inimest leida , ei kinnitunud . </s> <s> Elusast peast küll mitte . </s> <s> Siin-seal paistis avatud ukse vahelt jalg või käsi , lifti seina kaunistas verine automaadivalang ning põrandat eri soost teenistujate hunnik . </s> <s> Kuna lift paistis olevat töökorras , tõukisin selle rämpsu jalaga välja ning sõitsin seitsmendale korrusele , kust oli maskis nägu ennast näidanud . </s> <s> Kätevärin ärritas . </s> <s> Relv oli laskevalmis , kuigi andsin endale selgelt aru , et juhul , kui seda pulli on määratud tegema mingi profimõrtsukas , siis ei tule ma siit kunagi elusalt välja . </s> </p>
<p> <s> Ettevaatlikult hiilisin kogu seitsmenda korruse läbi ega leidnud kedagi peale üksiku surnukeha juveliirse laskehaavaga kahe silma vahel . </s> <s> Tulistajal pidi olema kindlasti väga täpne käsi . </s> <s> Minu käsi värises sellest tõdemusest ainult tugevamini . </s> </p>
<p> <s> " Tule välja , pihkupeksja ! " karjusin , nii et kogu klaasustega korrus rõkkas vastu . </s> <s> Kusagil linnas lõhkesid üksikud mürsud . </s> <s> Aeg-ajalt võis kuulda sõjajumalannale kiitust laulvaid automaadivalanguid . </s> </p>
<p> <s> Miski krõpsatas kusagil . </s> <s> Tuul paiskas läbi avatud ukse koridori käputäie puhtaid paberilehti . </s> </p>
<p> <s> Vandusin endamisi . </s> <s> Vaatasin ringi . </s> <s> Klaasseinte taga polnud näha kedagi . </s> <s> Tõmbasin küüru selga ja hiilisin ettevaatlikult edasi . </s> <s> Kukal sügeles seljataguse rünnaku aimuses — miks inimesele pole sellisteks juhtudeks täiendavat silmapaari antud ? </s> <s> Võib-olla oleksin pidanud hoopis radioresistentse genoomi asemel tegelema selle küsimusega ? </s> <s> Palju praktilisem ... </s> </p>
<p> <s> Minu ees oli kaks puust ust . </s> <s> Mis mind nende taga ootas , ma ei teadnud . </s> <s> Laskevalmis kuulipilduja ? </s> <s> Või granaat lingi küljes ? </s> </p>
<p> <s> Tuul väristas õrnalt mõranenud klaasseinu , sosistades neile hirmuäratavaid lugusid linnas toimuvast . </s> <s> Ma olin jõudnud liiga kaugele , et hakata nüüd muretsema oma elu pärast . </s> <s> Lõpp oli nii või teisiti käega katsuda . </s> <s> Sellepärast võtsin ennast kokku , rebisin vasakpoolse ukse lahti ning kargasin sisse . </s> <s> Ning peatusin karjatades , ootamata teda eest leida . </s> </p>
<p> <s> " Kuradi idioot , raisk ! " </s> </p>
<p> <s> Ta istus pöördtoolis seljaga minu poole ning jäi mulje , et ta on surnud . </s> </p>
<p> <s> Ma astusin aeglaselt lähemale , hoides teda kogu aeg kirbul , ja üritasin näoga minu poole pöörata , kuid järsku kahmas ta mul käest ja kiskus pikali . </s> <s> Hetke pärast olime juba puntras maas , müdistades eemale paiskunud revolvri ümber . </s> <s> Ta oli veidi tugevam kui mina , kuid kaalu näis tal olevat vähem . </s> <s> Viimaks lükkasin ma ta jalgadega endast eemale , ta nägu varjav mask kukkus tumeda kolksatusega vaibale ning ma tardusin paigale . </s> </p>
<p> <s> Minutijagu vahtisime teineteist liikumatult . </s> <s> Ümberringi oli kujunenud hauavaikus . </s> <s> Ta oli minust kümmekond aastat vanem , irregulaarselt hõrenenud juustega , millede vahelt paistsid palja peanaha saarekesed , kondine päevitunud loikam . </s> <s> Ta oli minuga üht kasvu ning vaatamata kõrbeliivas ära parkunud näole , võisin vanduda , et vahin tõtt omaenda peegelpildiga — täna kümme aastat hiljem . </s> <s> See pilt ning selle üürikese silmapilgu jooksul pead läbistanud mõtted halvasid mind tubliks minutiks . </s> <s> Õnneks paistis sama olevat juhtunud temaga . </s> </p>
<p> <s> Kui mu pilk libises aegamisi põrandale kukkunud maskile , mis oli peaaegu täpne koopia sellest , mida ma ise halli barbarimere hulgas kandsin , taipasin kahmata üles püstoli . </s> <s> Ta vaid võpatas , kui ma ta kirbule võtsin , kuid ei suutnud rebida pilku minu näolt . </s> </p>
<p> <s> " Kes sa oled , lao välja ! " </s> </p>
<p> <s> " Sa oled hulluks läinud , Ronald , " pomises ta vaikselt , seda nii tõsiselt , et mul jooksid külmavärinad üle selja , justkui oleks mulle seda öelnud peegel habemeajamise ajal. </s> <s> Tol hetkel ei tekkinud mul kahtlustki , et nii see võibki olla . </s> </p>
<p> <s> " Ole vait , reo ! " </s> </p>
<p> <s> " Sõda on su hulluks teinud . " </s> </p>
<p> <s> Revolver klõpsatas , ning peegelpilt jäi kahvatades vait . </s> <s> Ma kujutasin ette , kuidas kogu mu silmeesine lendab sajaks tuhandeks killuks , kui ma päästikule vajutan . </s> <s> Ning ma ei tulistanud . </s> </p>
<p> <s> " Lao välja , kes sa oled , muidu lasen kuuli lendu . " </s> </p>
<p> <s> " Sul on relv laadimata . " </s> </p>
<p> <s> Ma võpatasin , kuid mõistsin , et ta blufib . </s> <s> Vana kogenud reo oli . </s> </p>
<p> <s> " Pean sinu peal järele kontrollima ? " </s> </p>
<p> <s> " Kas sa kavatsed iseennast tappa ? " </s> </p>
<p> <s> See võttis mind uuesti sõnatuks . </s> <s> See oli trikk , mis oleks mind äärepealt lõksu püüdnud . </s> <s> Teine kord , kui sedasama võtet kasutan ma ise , jääb õnn minu poole . </s> <s> Ma tundsin jälle , et olen silmitsi peegli , mitte aga elusa vastasega . </s> <s> Kuradi rebane , malaaria teda võtku ! </s> <s> Värin kätes muutus väljakannatamatuks ning sel hetkel vajutas sõrm iseenesest päästikule . </s> </p>
<p> <s> Mees põrkas karjatades tagasi , kuid jäi jalule . </s> <s> Ta haaras kõhust , naeratas ja laskus nõtkuvatel jalgadel tugitoolile . </s> <s> Samal hetkel läks väljas sagimiseks ning ma nägin silmanurgast , kuidas kogu rahvamass valgus klaasseinu purustava tanki järel hoonesse . </s> </p>
<p> <s> " Ma küsisin , kes sa oled ? " sosistasin kiiruga . </s> <s> " Räägi , muidu saad siinsamas kuuli pähe ! " </s> </p>
<p> <s> Ta vaid naeris vastuseks ning ma virutasin talle relva käepidemega näkku , nii et põsesarn raksatas . </s> <s> Ta jäi vait . </s> <s> Ma ei pidanud vastu ning kukkusin teda raputama . </s> </p>
<p> <s> " Noh , idioot ! " </s> </p>
<p> <s> " Sina ... " korises ta läbi tursunud huulte , suutmata avada kiiresti verd täis valguvaid laugu . </s> <s> " Mina " </s> </p>
<p> <s> " Noh ! " </s> </p>
<p> <s> " See ... tahtsin küsida ... </s> <s> See lastekodu " </s> </p>
<p> <s> Ta jäi jälle vait . </s> <s> Teda uuesti raputama hakata polnud mõtet , seda enam , et trepil müdistasid juba sõdurid , mehed lasid valanguid kõikjale , kust kostis mingi krõpsatus , ja et mitte ise surma saada , viskusin pikali . </s> <s> Samal hetkel läbistas kolme erineva automaadi sekundeid kestnud kõrvulukustav valang toolil aeglaselt hääbuva väepealiku , hakkides ta ajud ja sisikonna tükkhaaval välja — vabastades sellega mind vajadusest ise moonutada tema liialt sarnast nägu . </s> </p>
<p> <s> Mehed tormasid paanikas sisse ning märgates mind põrandal elusana , pistsid hõiskama . </s> <s> Ma olin kangelane . </s> <s> Ma olin alistanud vale-mehe ja tõestanud enda identiteedi . </s> <s> Nad kandsid mind õlgadel välja ega pööranud tähelepanu verisele laigule minu pükste taskul , kuhu olin kiiruga pistnud vale-Waanenburgi pöidla . </s> </p>
<p> <s> Kõik lõppes täpselt nii , nagu olin ennustanud . </s> <s> Öösel lõi meri saarte ümber kihisema , kaitsetut Prestonporti pommitati kuni hommikuni ning aovalgel maabus otse sadamas dessant . </s> <s> Pealinna kaitsegarnisoni riismed alistusid vastupanuta . </s> <s> Viimases lootuses kutsusin kokku välikomandöride erakorralise nõukogu , mis muutus peagi ümberringi undavaid väliradareid summutavaks palaganiks . </s> <s> Võidujoovastuses soovisid ühed lahingute jätkumist — ilma vee , poole tehnika ja kütuseta — , teised nõudsid " saarte vaba riigi " välja kuulutamist , kolmandad vaherahu sõlmimist , viiendad teatasid , et lähevad hoopis erru , ning kümnendad lubasid kuulutada ennast kindraliteks ja alustada separaatsõda , et klaarida arveid kolleegidega . </s> <s> Viimastest pidas üks päris pikka aega vastu , sõdides mägedes ja kõrbes kord kohalike karistussalkadega , kord Callaghani endaga . </s> <s> Ajalugu tunneb teda Kõrbekoerana , prognoositu visaduse prototüübina . </s> <s> Pärisnimi mulle ei meenu . </s> </p>
<p> <s> Öösel , vehkides vandudes labidaid , matsime Winstoniga vale-Waanenburgi hoolikalt ära materdatud laiba kõrbe , kust , nagu ma lootsin , ei leia seda keegi . </s> <s> Varastel hommikutundidel põgenesime koos Legault'ga päikesetõusu eest põhja , samal ajal , kui Callaghani eliitüksused maabusid Põhjasaarel ning lennuvägi pommitas pihuks ja põrmuks ajutise peastaabi , lõpetades selles valitseva laadameeleolu . </s> </p>
<p> <s> Me elasime jäätunud tehases , mis ei funktsioneerinud enam tollest ajast , kui siit lahkusin , paar päeva , mille jooksul ärkasin mitu korda generaliseerunud krampidega , jäädes niimoodi kolmandikust keelest ilma . </s> <s> Painajatest oli kõige kangekaelsem valemehe matmine — ma trampisin psühhootiliselt tema haual ja ometi suutis ta iga kord , kui ma väsinult kõrvale astusin , mõne oma jäseme külmast liivast välja torgata . </s> <s> Mis ta edasi tegi , pole mul meeles , igal juhul piinlesin kogu selle aja ebaloogilise tõdemuse käes , et olen esmakordselt kohanud surma . </s> <s> Omaenda surma koguni . </s> <s> Ma olin realist , valgusest ja pimedusest teadsin sama palju kui mistahes keskkoolis füüsikat õppinud kodanik . </s> <s> Avades iga kord palavikuliselt hõõguvad silmad , leidsin eest vabastava valguse , isegi kui ümberringi valitses pilkane pimedus , ning pääsedes mind sundiva umbluu-jutu ja pilastava naeruga tagaajavast nägemusest — oli ta siis surm , Waanenburg , Sullivan või veel keegi — , uskusin , et nii kergelt õnnestub mul alati pääseda . </s> </p>
<p> <s> Tagasi lendamiseks polnud meil enam kütust ega vedellämmastikku uputatud pilooti ning sinna me oleksimegi surnud , toitudes teineteise vintskest lihast , kui kolmanda päeva varahommikul poleks tehase lennuplatsile maandunud kaks eliitüksuslasi triiki täis helikopterit . </s> </p>
<p> <s> Mina märkasin neid esimesena , külmetades jälgimispuldis . </s> </p>
<p> <s> " Sa reo ! " kärgatasin , haarates relvolvri järele , mis oli mul endiselt kaasas , ja tormasin Winstonit otsima . </s> </p>
<p> <s> Ma leidsin ta poolkülmununa ruumist , kus kunagi elasid Wolterinki katsealused . </s> <s> Ta ei jõudnud iitsatadagi , kui revolvri külm suu suudles tema oimukohta . </s> </p>
<p> <s> " Sina reetsid meid välja , mees ! " karjusin metsikus vihas . </s> <s> " Lao välja ! " </s> </p>
<p> <s> Külmast ja magamatusest uimane nagu kõigusoojane , ta kahvatas , laubale tekkisid jahedad higipärlid , ning pomises väriseval häälel : </s> </p>
<p> <s> " Anna aega atra seada , sõber ... </s> <s> Vaadid veerevad ka sinu peale ... " </s> </p>
<p> <s> Meid nabiti kinni igasuguse vastupanuta . </s> <s> Maha ei lastud kumbagi , kuid toimetati mandrile eraldi helikopteritel ja visati eraldi vanglatesse . </s> </p>
<p> <s> Võitjad olid lõplikult kaotajateks tunnistatud ning kangelased tembeldatud mõrtsukateks ja röövliteks . </s> <s> Kõrilõikajad said amnestia , osa vangilaagreid vahetas asunikke , osa läks kinnisvarana edukalt müüki . </s> <s> Liivakell oli ümber pööratud . </s> <s> Elu läks uuesti mühinal keema , inimene ehitas endale uue kodu , taastas liiva sõkutud varemed . </s> <s> Õige kord oli taastatud , kuid ega Callaghan loll olnud , akadeemia poksikoondislane , nagu ta oli . </s> <s> Ei mind ega Legault'd ei lastud maha , nagu ajalehed arvasid . </s> <s> Winston jätkas esialgu kellenagi Blausternil — kas äkki postiteenistuse juhatajana ? — , mina sain riikliku pensioni ja korraliku eluaseme koos vanaldase majapidajaga Fort Grattoni põhjapoolses eeslinnas . </s> <s> Kord kuus käisin vana rebase juures lõunat söömas ja sõjamuljeid brändiklaaside vahel veeretamas . </s> <s> Aasta jooksul lasin Colin Paytoni varjunime all välja ajalooõpiku , millest vaid kaheksatkümmend protsenti pidas Ülemaaline Ajalookomisjon avaldamiseks kõlbmatuks või kosmeetikat vajavaks . </s> </p>
<p> <s> Muidugi seadis Callaghan mulle ranged piirangud , eriti liikumisvabaduse ja organisatsioonides osalemise osas , kuid muus osas olin vaba mees . </s> <s> Linnas ei pidanud maski kandma — polnud Waanenburgi , polnud maski — , kodus hoidsin peidupaigas trofeena närtsinud pöialt , tegelesin oma hobidega — muuhulgas õige riigikorra teooriaga , mis jäigi avaldamata — ega tahtnud muud kui unustada seda , et ma olin olnud keegi muu kui juurikas . </s> </p>
<p> <s> Tookord uskusin siiralt , et olen raputanud endalt Waanenburgi needuse . </s> </p></div2>
        <div2 type="alaosa"><head> 2 . osa </head><head> 1 </head>
<p> <s> Eksimine on inimlik , vennas , ja Callaghan polnud muud kui inimene , kõva keskmine . </s> <s> Oma suurima vea tegi ta tol kevadõhtul , kui lubas mulle järjekordse brändi taga suurema liikumisvabaduse . </s> <s> Tegelikult oli ta suurim viga muidugi see , et ta mulle üldse elu kinkis . </s> <s> Alustuseks võisin reisida poole tuhande kilomeetri raadiuses Fort Grattonist , võisin soetada endale juurika kombel kinnisvara suvepuhkuse tarvis ja edaspidi rännata ka sügavamale provintsi ning isegi saartele , kuhu mind esialgu eriti ei kiskunud . </s> <s> Blaustern ja muud kaaslased olid ja jäid minu jaoks suletuks . </s> <s> Tol õhtul sõitsime vana orika limusiiniga alla juurikate linna sauna , kus meid juba ootas paarkümmend eri vanuses võimu teenistuses libu , ning mängisime nagu tavaliselt usinaid mesilasi , kelle võimuses on tolmendada ära kõik lilled pööratu suurel aasal . </s> </p>
<p> <s> Muidugi oli asi alanud juba varem , sõber , — seda ühel vihmasel varakevade hommikul , kui ma , kuulanud raadiost ära hommikuse dissidentliku poliitikasaate , kus Waanenburgi tuletati ikka sooja sõnaga meelde , lonkisin ausa kodaniku kombel lähimasse poodi tubaka järele . </s> <s> Tuhm ilm harmoneerus meeleoluga , seetõttu astusin tavalisest poest mööda , uitasin pargis ringi ning põikasin siis juhuslikku ärisse hoopis teises linnajaos . </s> <s> Nagu alati liikus kannul , märkamatult otsekui vari , purpurses vormis salaluure leitnant . </s> </p>
<p> <s> Ta seisis suitsuses keldripoekeses ja ajas vanamehest müüjaga vaikselt juttu . </s> <s> Pikka kasvu , selg küürus otsekui raskest tööst , riided vihmast märjad . </s> <s> Kui ma kellahelina saatel sisse astusin , heitis müüja mulle kiire pilgu ning jäi imestunult vait , vidutades mustadest varjudest ümbritsetud vanurisilmi . </s> <s> Hetke pärast heitis ka tema kaasvestleja laisalt pilgu üle õla ega teinud mind märgates teist nägugi . </s> <s> Sama ei saanud öelda minu kohta . </s> </p>
<p> <s> Oleksin justkui uuesti sattunud aastatagusesse Silver Creeki . </s> <s> Seisin sama mehe ees , talle oli vaid vanust aastajagu juurde tulnud ning krässus habe ette kasvanud . </s> <s> Olnuks tema kõrval mind vaatav peegel , seisnuks meid siin kahe asemel koguni kolm . </s> </p>
<p> <s> Liigseid liigutusi tegemata , lärmi tõstmata , pistis ta käe mantli hõlma alla ning enne , kui ma reageeridagi jõudsin , vahtisin tõtt külma revolvrisilmaga . </s> <s> Hetk hetke järel , justkui katkenud filmilinti vahtisin , kuidas relv tõuseb , kuidas päästik krigiseb ... </s> </p>
<p> <s> " Sa ju ei tulista iseennast ... " </s> </p>
<p> <s> Ta võpatas kergelt , samal hetkel kõlas lask ... ja minu vastas seisev mees lendas letile . </s> </p>
<p> <s> Müüja oli juba põgenenud , luureteenistus jälil . </s> <s> Kui Callaghani spetsid viie-kuue minuti pärast saabusid , olin jõudnud surnu — ta polnud viirastus , ma olin samasuguse pärast liialt palju liiva neelanud , et uskuda neid lapsikusi — näo tundmatuseni moonutada . </s> <s> Minu verisele saapale ja püksisäärele ei pööranud keegi tähelepanu . </s> <s> Ka ei taibanud keegi kohe pärida kadunud parema käe pöidla kohta , mis oli samal õhtul juba kindlas kohas . </s> </p>
<p> <s> Nagu keskmisele juurikale kohane , istusin hilisõhtuni televiisori ees , õlle süles , ila rinnal , ja vahtisin muu loba vahele korduvaid reklaame . </s> <s> Üks neist kujutas liivamäkke ronivat alasti meest , kes iga kord , kui tal viimane samm teha oli , veeres alla tagasi ja jõi augu põhja maha jäänud õlut , sedasama , mida minagi süles hoidsin . </s> <s> Ronis ja ronis , hilisööni rönis , ning jätkas ka järgmisel päeval . </s> <s> Ma pidin midagi ette võtma , et sellest liivaaugust välja ronida . </s> </p>
<p> <s> Võtsin toru ja valisin Kesklaborisse välja roninud endise kursavenna , aktiivse jangisti , nüüd professor Tinbergi numbri . </s> <s> Viis minutit kulus viisakusteks ja analoogseks õhupuhumiseks . </s> <s> Kuidas läinud on ? </s> <s> Riigitööl ? </s> <s> Tasub ära ? </s> <s> Abielus ? </s> <s> Lapsed ? </s> </p>
<p> <s> " Mul on vaja teha paar analüüsi . " </s> </p>
<p> <s> " Nimelt ? " </s> </p>
<p> <s> " Kolm koetükki . </s> <s> Tahan teada , kas nad kuuluvad minule või ei . </s> <s> Aga asi ei tohiks ulatuslikku levikut saada . </s> <s> On võimalik ? " </s> </p>
<p> <s> Ta mõtiskles tükk aega , siis kauples veel sama palju ja nõudis selgitust , kas ma olen kellegi vägistanud või muidu seadusega pahuksis . </s> </p>
<p> <s> Ma kahtlesin , et minu poolt nähtu võib olla seotud mingisuguse kesknärvisüsteemi patoloogiaga , sõber . </s> <s> Võisin anda pea , et kõigele leidub keeruline , ent ometi loogiline seletus . </s> <s> Fakt oli see , et inimkonna geneetiline fond on reostunud nii looduslikel kui inimlikel põhjustel . </s> <s> Humaansus , mida kõik koolkonnad monopoolse vaatena viljelesid , ei lasknud jätta loomulikult kulgema mitmeid eluga sobimatuid patoloogiaid . </s> <s> Teadus oli nii kaugele arenenud , et ka raskete kromosoomaalsete anomaaliatega isend võis saada enam-vähem kõiki vitaalseid funktsioone , sealhulgas kunstlikult toetatavat sugufunktsiooni , omavaid järglasi . </s> <s> Protsente polnud mulle teada , kuid komistades iga päev rahvamassi segunenud invaliidikärude peale , võpatades portatiivsete hingamisaparaatide häirekella peale , kuulates moondunud mõistusega poliitikute juttu , jälgides kohvikus naaberlauas toimuvat sandi elustamist või vaadates telekast , kuidas eresinise näoga kodanik närib häirimatult viiesaja voldise pinge all olevat traadijuppi , võis arvata , et oma kolmandik populatsioonist kannab loomuliku valiku sunniviisilise eiramise tõttu saastunud geneetilist materjali . </s> <s> Põhjusi võis muidugi olla teisigi , kõrge radioaktiivsuse mõju ja muud taolist , kuid genofondi reostus oli kurb tõsiasi . </s> <s> Seetõttu kaldusin arvama , et kaks teisikut — puhtalt visuaalselt muidugi — , kellega olin arved klaarinud , võisid juhuse näpunäitel omada minule sarnast genotüüpi . </s> <s> Valemid , mis ma enne magama vajumist visandasin , andsin veel ühe sarnase sõbra olemasolu tõenäosuseks paar-kolm kümnest miljardist , seega üks poolik jupp võis veel Maal alles olla . </s> </p>
<p> <s> Hommikul näsisin leivanaoaga kummagi pöidla küljest pisikese tüki nahka ning et nad põhjatutes taskutes kaotsi ei läheks , võtsin väikse kilekotikesega kaasa . </s> </p>
<p> <s> " Aga kus kolmas on ? " küsis Tinberg , uudistades kahte tükikest läbi toonitud prillide . </s> </p>
<p> <s> Kortsutasin kulmu . </s> </p>
<p> <s> " Sul skalpelli käepärast on ? " </s> </p>
<p> <s> " Aga palun . " </s> </p>
<p> <s> Kui Tinberg mõistis , et kavatsen kolmanda tüki oma pöidla otsast nähvata , astus ta kahvatades laborist välja , tuues ettekäändeks janu . </s> </p>
<p> <s> Jah , üldlevinud seisukohaks oli humaansus . </s> <s> Väideti , et selle poolest me loomadest erinemegi , et jätame ellu nõrgemaid ja eluvõimetuid , ei tapa teineteist , päästame hapet joonud või traksidega ennast lakke poonud enesetapjaid , ei seksi loomalikes asendites ja oleme muidu inimesed . </s> <s> Miski selles kõiges ei tahtnud hästi klappida ning kuigi enamuse poolt heaks kiidetud seisukoht oli tunnustamist väärt , ei andnud sellised mõtted mulle kuidagi rahu . </s> <s> Järgnevad päevad analüüside vastuseid oodates töötasin Keskraamatukogu tolmustes hauakambrites koos teiste samasuguste vaikides tuhnivate sombidega . </s> <s> Alguses uurisin võimalust , et meil kolmel on üks ja sama esivanem , kelle genofondi selline kombineerumine — peresiseste sigimiste tõttu näiteks — , mille tulemusel kohtuks kolm väliselt täiesti identset isasisendit , oleks üpris tõenäone . </s> <s> Kuid sügavamale kui neljasaja aasta tagune ajalugu ei õnnestunud sukelduda , see tähendab , ma kaotasin nagu enamus tänapäeva ajaloolasi reaalse jälje , mis viinuks inimkonna päritoluni . </s> <s> Ainuke , mis torkas silma , oli , et ajalugu veereb tsüklitena , teatud oma rütmis muidugi , mis ei sõltunud täpselt aastaaegadest , mis tähendas , et iga järgmise tsükli lõpus oli inimkond selle alguses tagasi ehk — jällegi liivaaugu põhjas . </s> <s> Ainult musta kogunes sinna järjest rohkem . </s> <s> Mõtteviis , välimus , riietus , parfüümid , isegi tehnika , mis arenes väidetavalt meist kiiremini , oli ja jäi samaks , mis paar-kolmsada aastat tagasi , kui saabus heaoluühiskond . </s> <s> Eriti ebatavaline näis see igal aastal toimuva jõudsa arengu foonil , kui kutsuti üles hooajaga vananenud asju soodsa tasu eest vahetama ülimoodsate ning ülivajalike vastu . </s> </p>
<p> <s> Tegemist oli kahtlemata väga jumalavallatu avastusega , seepärast põletasin oma märkmed ja mõtisklused raamatukogu peldikus ära , kuigi veel hommikul olin lootnud neist artikli koostada . </s> <s> Polnud paberit , polnud karistust . </s> <s> Tuha , suitsu ja tuletõrjehäire eest sain aga vaid noomida turvameestelt , kellega tegeles mind varjuna saatev salaluure ohvitser . </s> </p>
<p> <s> " Noh , Paul ? " </s> </p>
<p> <s> " Mida sa siis lootsid ? </s> <s> Muidugi on kõik tükid sinu omad . </s> <s> Nalja teed minuga või ? </s> <s> Õllet tuled võtma ? </s> <s> Paar vana semu Keskveterinaarlaborist on kah . </s> <s> Hing igatseb ühe klähvi järele . " </s> </p>
<p> <s> " Üldse mingit vahet ei olnud ? " </s> </p>
<p> <s> " Ma ju ütlesin , et sinu omad . </s> <s> Mis vahet seal olla saab ? </s> <s> Eri aegadel lõigatud ainult . " </s> </p>
<p> <s> Tänasin teda südamest , keeldudes õllest , ja istusin mornilt televiisori ette . </s> <s> Mõtteist ärkasin alles siis , kui avastasin , et ei leia üht mikroskeemi televiisori kineskoobist , mille olin tea mis kaalutlustel hajameelselt lahti lammutanud . </s> <s> Mingeid järeldusi ma teha ei saanud , kuna materjali oli vähevõitu ja spekuleerida polnud mõtet . </s> <s> Igal juhul tundsin , et olen teinud läbi mingi lõpu ja seisan nüüd jälle millegi alguses . </s> <s> Rõhuv , rahutust tekitav tunne oli . </s> <s> Päike veeres silmapiiri varjavate kõrghoonete taha . </s> <s> Telekast enam asja ei saanud , seepärast tellisin lähimast kõrtsist kaks pudelit brändit , tõmbasin kardinad ette ning lakkudes alkoholi , asusin ootama rahutoova une saabumist , mis tähistaks järjekordse väikse tsükli lõppu . </s> </p>
<p> <s> Ma pidin juba korraliku kraadi all olema , kui otsustasin lõpuks põhku pugeda . </s> <s> Tükk aega lebasin avatud silmadega , kuulates alkoholimere kohisemist kõrvus , siis tundsin enda kõrval voodis veel kedagi . </s> <s> Viskasin lainetava teki vandudes kõrvale , arvates , et see on järjekordne Callaghani luureteenistuse libu , keda ma polnud tellinud . </s> <s> Ent teki all polnud kedagi . </s> <s> Kõditav võõra lähedus aga püsis ja muutus isegi reaalsemaks . </s> <s> Kogu keha hakkas painavalt sügelema . </s> </p>
<p> <s> Ma ronisin voodist välja , kuid enne kui ma jõudsin tule põlema panna või maski taha varjuda , tardusin pimeda peegli ees . </s> <s> Seal ma seisin , tume koletis aluspesus , tükk rämpsu tänapäeva genofondis . </s> <s> Nimelt — minu vasemast õlast , südamest veidi ülalpool , vahtis mulle vastu minu teine nägu , vahtis mulle otse silma ja liigutas vangistustüdimusest tumedat suuauku . </s> </p>
<p> <s> Hetkeks naelutas hirm — pigem isegi tülgastus — mu paigale , sundides vahtima tõtt iseenda teisikuga . </s> <s> Kui ma ennast viimaks kokku olin võimeline võtma , rebisin nipli teiselt brändilt , süütasin tule ning istusin peegli ette , oodates , millal teisik uttu tõmbab , mida ta ei teinud kuni hommikuni , ajades minuga kangekaelselt tummkõnes juttu ja segades mul asjadest mõistlikke järeldusi teha . </s> <s> Sellega oli minu tavalistesse ööpäevastesse tsüklitesse väike mõra löödud . </s> </p>
<p> <s> Pärastlõunal ärgates ma sõbrameest enam eest ei leidnud . </s> </p>
<p> <s> Hommikust söömata helistasin kohtumeditsiini keskusesse ning kasutades katteks Callaghani autoriteeti soovisin saada juurdepääsu mõrvatu kehale , asjadele ja toimikule . </s> <s> Muidugi andsin viie minuti pärast juba aru Callaghanile endale , mis äri ma ajan . </s> </p>
<p> <s> " Lihtlabane uudishimu , kindral . </s> <s> Usun , et sellest ei tule suurt pahandust . </s> <s> Sõjas sai neid surma nagu kirpe , aga rahuajal ... </s> <s> Mõistate ju ? " </s> </p>
<p> <s> Aeg-ajalt , kui ta ei pärinud liiast , oli ta päris mõistlik mees . </s> <s> Pealegi teadis ta , et ma tean , et iga viga võib mulle maksta mitte ainult luksusliku elamise , vaid ka niru eluraasukese . </s> </p>
<p> <s> Kohtumeditsiini keskuses kees töö . </s> <s> Peatumata lahkamissaalide juures astusin otse juhataja kabinetti . </s> <s> Kuni sekretär käis teda lahkamiselt kutsumas , uudistasin piiritusega täidetud hiiglaslikus purgis seisvat inimesejäänust , mille avatud kõhust pudenes loksutamise peale iga kord mingit tumedat puru . </s> <s> Lähemal uurimisel osutusid need putukateks , milliseid olin palju Põhjasaare kõrbetes näinud . </s> <s> Paberilipakas purgi küljes andis teada , et tegemist on koloneli auastmes kangelasega Callaghani vägedest , kes hukkus Northendi dessandis . </s> <s> Korjuse kangelaslikkust kinnitas ka tubli tosin medalit mehe karvases rinnas , mida ehtis keskjoonel jämedate niitidega kinni tõmmatud lahkamishaav . </s> </p>
<p> <s> Süvenenud rõskelt surma järele lõhnavate medalite ja kohati lagunevate aulintide uurimisse , sundis professori vaikne sisenemine mind ennast järsult sirgu ajama . </s> <s> Lahja pead katva karvastikuga ja suurte prillidega soliidne meesterahvas , keda oli raske tembeldada juurikaks , kuni ta ei läinud koju ega asunud väärikalt viskit lahendama . </s> <s> Järjekordse sundkorras sõlmitud kasutu tutvuse järel , mida ehtisid ette-taha viisakused ja käepigistused , juhatas mees mind suurde laoruumi , kus olid külmikutesse vangistatud juba lahatud kehad . </s> </p>
<p> <s> " Kohe vaatame . " </s> </p>
<p> <s> Ta lappas massiivset kausta tänapäeva statistikaga , pomises arhivaari kombel : " Tundmatu , mees , teine sektsioon , seitse-üks , riiul viis " , ning sammus siis mind peaviipega järele kutsudes lao teise otsa . </s> <s> Külmikud ulatusid siin laeni , seepärast ronisime mõlemad samas seisvatele redelitele ning juhataja avas viiendal riiulil ühe arvukatest laibasahtlitest sedeliga " Tundmatu , Mees " . </s> </p>
<p> <s> " Olge lahke . </s> <s> Tahate teda tuvastada ? " </s> </p>
<p> <s> " Ei . " </s> </p>
<p> <s> " Mõni neist ootab siin oma järge kuni kaks aastat , enne kui ta ära visata võib . " </s> </p>
<p> <s> " Kas tal dokumente oli ? " </s> </p>
<p> <s> " Juhiluba , aga pole kindel , kas see tema oma on , sest sellele pole Keskarhiivis mingeid viiteid . </s> <s> Kui ma ei eksi , tegeleb tagamaade selgitamisega praegu vastav instants . </s> <s> Aga võib-olla ei tegele ka , kõik maksab ju . " </s> </p>
<p> <s> " Juhiluba on siis kriminalistide käes ? " </s> </p>
<p> <s> " Peale relva on kõik asjad tema enda käes . " </s> </p>
<p> <s> Kogu oma maist varandust hoidis surnukeha , kelle rüvetamisse olin minagi oma panuse andnud , ruumi kokkuhoiu huvides tõepoolest kangestunud käte vahel . </s> <s> Ma vaatasin huvitult läbi lahkamise kokkuvõtte — selle pilguga , mis võimalikud patoloogiad minulgi võiksid juba olla ; peale kroonilise pankreatiidi polnud midagi olulist — ning asusin asjade kallale . </s> </p>
<p> <s> " Olen sunnitud teid omapead jätma . </s> <s> Leiate ise väljapääsu ? </s> <s> Ootan üht telefonikõnet . " </s> </p>
<p> <s> Asjade hulgas polnud midagi huvitavat . </s> <s> Rahustavalt mõjus tõsiasi , et aluspesu ei ole samalt firmalt nagu minul . </s> <s> Relv oli kriminalistide käes . </s> <s> Ainuke , mis tõsist huvi võis pakkuda , oli tõepoolest juhiluba , mis oli välja antud Simon Fergusoni nimele . </s> <s> Aadressiks oli märgitud mingi väikelinnake , tõenäoliselt kusagil rannikul , seega sügavas provintsis . </s> <s> Vana harjumuse kohaselt vältides kirjalikke märkmeid , lükkasin sahtli endamisi aadressit korrutades kinni tagasi , ronisin redelilt maha ja astusin välja . </s> </p>
<p> <s> Samal õhtul , lakkudes Callaghaniga brändit , tegin juttu vajadusest linnast välja saada ning juba nädala pärast olin teel Myallporti nimelisse linnakesse idarannikul , kaasas kaks kogenud luureohvitseri . </s> </p>
<p> <s> Mulle teadaolevat aadressit ma koos luureagentidega otsima minna ei kavatsenud , seepärast üritasin esimesel päeval neid sabast raputada , mis mul ka õnnestus pika rüselemise tulemusel rahvarohkes kiirtoitlustuskohas . </s> <s> Kuid veerandtunni pärast oli kohalik politsei koos linna kohal undavate helikopteritega lähimast õhuväebaasist juba mul jälil ning mul ei jäänud muud üle kui alla vanduda , kuna viisaka häärasmehena ei pidanud otstarbekaks tagaajamist sellele kaasneva higistamisega , üle aedade ronimisega ja narmendavate jalgevahedega . </s> <s> Veel poole tunni pärast andsin jälle aru näost punetavale Callaghanile , kes mängis parajasti tennist talle kogu aeg kaotava Fort Grattoni meistriga . </s> </p>
<p> <s> " Järgmine kord on meestel õigus sulle kuuli anda , pea meeles ! </s> <s> Ja homme oled Fort Grattonis tagasi ! " </s> <s> Ta puhkes lõkerdama : " Kantselda sind nagu väikest titat ! </s> <s> Oleksin ikka pidanud sind kohapeal maha nottima , major ! " </s> </p>
<p> <s> " Mis seis mängus on , kindral ? " </s> </p>
<p> <s> " Mängus või ? </s> <s> Ma hakkan juba lõpetama temaga . </s> <s> Huvitav , kust sellised meistrid võetakse ? </s> <s> Peaks uued meistrivõistlused välja kuulutama . " </s> </p>
<p> <s> Ma otsustasin , et ei juhtu ka midagi hullu , kui ma mõlemad agendid endaga kaasa võtan , kuna kahtlesin , kas nad on suutelised eraldama minu tegevusel terasid sõkaldest — polnud ju neile midagi õpetatud , peale hulga erinevate relvade käsitlemise ja ülekuulamise filigraanse tehnika . </s> </p>
<p> <s> " Mehed , tellige takso ! " hõikasin neile aknast . </s> <s> Mind märgates tõmbusid mõlemad oma autos pingule ja kustutasid kohe suitsud . </s> <s> Nad nohisesid midagi vastuseks ning kümne minuti pärast seisis maja ees uhiuus limusiin takso tunnusmärkidega , roolis lakutud soenguga ja süngelt vaikiv juht . </s> <s> Isegi kõige väiksema ajumassiga juurikas mõistnuks , et tegemist on maskeraadi harrastava salaluure ohvitseriga . </s> </p>
<p> <s> Aadress , mille olin saanud Fergusoni juhiloalt , kujutas endast üpris uhket keskklassi kuuluva kodaniku elamut linnakese puhtaimas , põhjapoolses osas . </s> <s> Mind võttis vastu tüse päevitunud vanaproua higise otsmikuga . </s> <s> Ta kahvatas mind märgates , heitis siis kahtlase pilgu ebatavalise takso ja selle taha pargitud salaluure masina poole . </s> </p>
<p> <s> " Mida vaja ? " esimest korda tuli mul kuulda idaranniku aktsenti , mõminat kurgu sügavusest , kuid see polnud pooltki nii arusaamatu kui siinsed sigaritootjad ülemaalistes reklaamides kuulutasid . </s> </p>
<p> <s> " Kas tunnete Simon Fergusoni ? " </s> </p>
<p> <s> " Simonit küll , kuid mitte Fergusoni . " </s> </p>
<p> <s> " Millist siis ? " </s> </p>
<p> <s> " Mis tähtsust sel on ? " </s> </p>
<p> <s> " Olen tema töökaaslane . </s> <s> Kas ma edasi võiksin tulla ? " </s> </p>
<p> <s> " Mis töökaaslane ? </s> <s> Kas ta surnud ei peaks olema ? </s> <s> Rääkige tõtt . </s> <s> Kuigi enam pole mingit vahet . " </s> </p>
<p> <s> " Kust teie teate , et ta surnud on ? " </s> </p>
<p> <s> " Tal oli palju tuttavaid ... </s> <s> Ja kes teie peaksite olema ? </s> <s> Jätke oma algelised valed . " </s> </p>
<p> <s> " Olen tema kaksikvend . " </s> </p>
<p> <s> Hetke uuris proua mind tähelepanelike vanainimese silmadega , millede eest olnuks võimatu tõde varjata , siis kutsus mind sisse . </s> </p>
<p> <s> " Kust otsast siis teie välja ilmusite ? </s> <s> Kah lastekodust ? </s> <s> Või kasvatasid teid vanemad ? </s> <s> Mulle küll ei öeldud , et tal vendi oleks olnud . </s> <s> Kuigi esmapilgul mõtlesin ... " ta tegi näo , et pühib otsmikult higi , kuid ei suutnud varjata silma tunginud pisaraid . </s> </p>
<p> <s> " Ta oli Põhjasaarelt , jah ? " </s> </p>
<p> <s> " Jah . " </s> </p>
<p> <s> " Ja vendi tal polnud ? " </s> </p>
<p> <s> " Minu kuuldes nende olemasolu ei mainitud . " </s> </p>
<p> <s> " Kuna ta teie juurest lahkus ? " </s> </p>
<p> <s> " Umbes samal ajal , kui saartel need Waanenburgide kisklused lahti läksid , " naine heitis rahutu pilgu maja ees seisvale limusiinile . </s> <s> " Ta rääkis , et tema vastu võidakse huvi tundma hakata . </s> <s> Mul oli tunne , et ta kardab kellelegi jalgu jääda . " </s> </p>
<p> <s> Kui ma hilisõhtul hotelli jõudsin ja alkoholist tüdinult voodile viskusin , oli mul mõtlemisainet enam kui küllalt . </s> <s> Tõsiasi oli see , et nii nagu Fergusongi — või mis ta pärisnimi oli — , pärinesin minagi Põhjasaarelt , veel enam — lastekodust . </s> <s> Loogiline oli seegi , et minu poolt tapetud vale-Waanenburg pärineb kusagilt sealtkandist . </s> <s> Need asjaolud klappisid päris hästi hüpoteesiga , et meil on samad esivanemad , võib-olla koguni vanemadki . </s> <s> Kuid kolmikute teooriat ei tahtnud toetada meie visuaalselt erinev vanus . </s> <s> Veel enam , me pärinesime Fergusoniga sootuks erinevatest lastekodudest ja erinevatest linnadest , mida lahutas Silver Creeki , seda tööstuslike mutatsioonide musternäidist mööda sadakond kilomeetrit vahemaad . </s> <s> Vallatu mõttena hellitasin oletust , et me kolmekesi pärineme sarnasest mutatsioonist , mis läks päris hästi kokku professor Youngi teooriaga meessugupoole evolutsioonilisest tähtsusest . </s> <s> Nimelt tegi meesgenoom läbi oluliselt rohkem proovkombinatsioone ja -mutatsioone , mis vaid elukõlblikkuse korral kanti üle naissugupoolele kui järglaskonda tagavale baasgenoomile . </s> <s> ( Huvitav muidugi , miks me siis naised võimult nii kibekähku tagandasime , kui loodus eeldas nende keskset rolli ? </s> <s> Kuigi teisest küljest oli ka võimu kandmine liiga riskantne tegevus inimsoo tuumale mängida andmiseks . ) </s> <s> Siit ma järeldasin , et kusagil peab vähemalt olema meie ühine naisvanem . </s> </p>
<p> <s> Viimane mõte jäi mind järeleandmatult kiusama , sundides igast küljest sügelema nagu allergikut . </s> <s> Kaldudes üha enam une soistele radadele , hakkasin lõpuks emana kujutlema oksendavat Bobbyt ja kaotasin viimasegi rahu . </s> <s> Ma ju polnud siiamaani kindel , kas ta on elus või mitte — kui me Winstoniga mahajäetud laboris ööbisime , polnud mul julgust oma katsealuste ruume kaema minna . </s> </p>
<p> <s> Ma kargasin rahutult püsti , et raputada silmist uni ja peast sinna kuhjuv tuksuv raskus . </s> <s> Kuid kujutlusest ma enam jagu ei saanud . </s> <s> Fakt , mida ma teadsin , püsis kangekaelse pildina silme ees . </s> <s> Bobby oli muutunud nartsuks , kuivetunud muumiaks , auku vajunud silmade ja hammaste vahele surutud keelega — nagu need mehedki , kes veel aastajagu tagasi olid minu ideaalide nimel sõdinud . </s> <s> Erinevalt neist vedas Bobbyl sellega , et tema elu oli kulgenud nelja külma seina vahel , suuremate emotsioonide ja valuta — ühe sõnaga ta oli lõpnud , nagu lõppeme me kõik , sisulise vaheta , kes me elu ajal oleme , emad-isad , ametnikud-kodanikud , kindralid-soldatid või teadlased-katsealused . </s> </p>
<p> <s> Mõistus hakkas kiiresti hämarduma , ma nägin ennast langemas kusagilt kõrgelt ja purunemas vastu maad , millest kasvavad juurikad ja õied , ning teatud aja möödudes toibusin vere ja okse maitsega suus ning teadmisega , et mul oli olnud kramp . </s> </p>
<p> <s> Ma lasin tuua brändit ja poolsegane , nagu olin , istusin pimedas peegli ette . </s> <s> Et ukse taga ikka veel kohmitseti , käratasin : " Kaduge minema , deemonid ! " , võtsin otse süles sügelevast pudelist ja jäin ootama . </s> <s> Ootasin tükk aega , enne kui vana sõbramees , kes võis midagi asjalikku teada anda , platsi ilmus . </s> </p>
<p> <s> " No tere , Waanenburg . " </s> </p>
<p> <s> Ta maigutas vaid helitult suud õla pimedusest ega tahtnud midagi vastata . </s> </p>
<p> <s> " Tere , ma ütlesin ! " </s> </p>
<p> <s> Nägu jäi mind asjalikult vahtima , süngelt , emotsioonideta . </s> <s> Ta oli see kolmas minu ja maailma vahel , keda arvasin , et vajan , kuid kes näis samas täiesti üleliigsena . </s> </p>
<p> <s> " Räägi , major ! </s> <s> Kes ma olen ? " </s> </p>
<p> <s> Tumma huulte liigutuse järgi jäi mulje , et mind oldi sõimatud lambaks või lihtsalt lolliks . </s> <s> Ma sattusin marru . </s> <s> Kõigepealt virutasin automaatselt peeglile , mis õnneks ei purunenud , siis lajatasin pooltühja pudeliga endale õlga ja karjatasin valust . </s> <s> Ma hüppasin jalule , tormasin vannituppa , otsides midagi teravat , virutasin ka seal peeglile , mis polnud milleski süüdi , ning leidmata midagi asjalikku , kulistasin pudeli nii tühjaks kui jaksasin , kallasin ülejäänu välja ja virutasin selle vastu kraanikaussi kildudeks . </s> <s> Ma korjasin kõige suurema killu üles , lõin vannitoale riivi ette , et mind ei pääsetaks segama , ja astusin deemonlikult naerdes peegli ette . </s> <s> Ma olin realist ja iga reaalne asi vajas reaalset lahendust . </s> </p>
<p> <s> " Noh , major , nüüd leiad endale lõpu , nagu kõik meie , nagu minu ja sinu ema , nagu sinu ja minu soldatid ! " </s> </p>
<p> <s> Ja ma rebisin seljast kõik riided , paljastades selle saatanliku näo kogu ta ilus , ja , enne kui tuppa tunginud agendid minuni jõudsid , lõikasin märja killuga karjudes enda ihusse . </s> <s> Seejärel algasid mul uuesti krambid . </s> </p></div2>
        <div2 type="alaosa"><head> 2 </head>
<p> <s> Kui lõikad nüri leivanoaga sõrme ja lakud keeleotsaga verd , jääd tusaselt mõtlema , kas hommikusöök on ikka seda väärt . </s> <s> Kui pillad kivi varba peale , hakkad kahtlema , kas tasub teda veelkord tõsta , et naabri aeda visata . </s> <s> Kui saad tikult kõrvetada , kui lööd pea vastu seina või streikiv libu hammustab sind õrnast kohast , arutled ikka tegevuse otstarbekuse üle . </s> <s> Nii filosofeerisin juurika kombel mina , Colin Payton , ärgates Fort Grattoni erakorralise meditsiini keskuses , iiveldust esile kutsuv hingamistoru kurgus ning okset loomulikul teel evakueeriv sond läbi nina maos . </s> <s> Valu oli faktor , mis takistas meid tegemast seda , mida pidi tegema , et edasi minna , ning korraga mõistsin , et olen sattunud põhilise arengut takistava põhjuse peale inimkonna ajaloos . </s> <s> Mis oli olnud enne meid , ei mänginud järsku enam mingit rolli , tähtis oli vaid see , et me elasime käesolevas hetkes ega omanud asjade käesoleval kulul mingit võimalust tulevikku jõudmiseks . </s> <s> Samal õhtul tõmmati mul hingamismasina toru välja ning lasti oksendada roppuste näol välja kogu sapp , mis selle aja jooksul kogunenud oli . </s> </p>
<p> <s> Kõik juhtunu ei andnud mulle tükk aega rahu . </s> <s> Andnud Callaghanile aru viimastest tegemistest — iseendast mõista ei pidanud ma tarvilikuks kõigi tagamaade paljastamist — , olin jälle jäetud üksi oma patuste mõtete ja plaanidega . </s> </p>
<p> <s> Ma olin avastanud valemi , valemi , milles peitus lahendus kõigile inimkonna probleemidele . </s> <s> Paar korda ta isegi ilmutas ennast mulle — sedapuhku unes — , ebamaiselt pimestav sära ümber . </s> <s> Silmapetteks tegelesin aktiivse mõttetöö kõrvalt edaspidigi oma üha laieneva roosiaiaga , avastades , et kõige paremini kasvavad need armutud lilled süütute küülikute verel — see paljutõotav avastus ainult kinnitas minu avastatud valemi tõelisust — , uurisin päevad läbi artikleid , monograafiaid ja muud paberipahna , et jõuda selgusele , kes võiks mind aidata minu missioonis inimkonna ees . </s> <s> Langetades lõpuks valiku kellegi mulle tundmatu professori kasuks , külastasin Callaghani , et põlvili paluda luba tema töös osaleda . </s> <s> Vaba minut minu jaoks leidus tal alles õhtul pärast kümmet , kui ta vabanes järjekordselt pressikonverentsilt majanduse pidurdunud arengu asjus . </s> </p>
<p> <s> " Milleks sulle seda vaja on , ütle ausalt , " nõudis Callaghan jämedalt kaelalt higi pühkides . </s> <s> Ajakirjanikud oskasid tema tuju alati ära saastada . </s> <s> Kindral lappas huvitult koopiaid artiklitest , mis ma talle näiteks tõin , ja viskas need lõpuks tüdinult lauale . </s> <s> " Ma kuulan , major . " </s> </p>
<p> <s> " Ma olen teadusemees . " </s> </p>
<p> <s> Callaghan puhkes mürinal naerma , pisar silmas , higimull otsaees . </s> <s> Nähtamatult surisev konditsioneer ei paistnud õhku liigutavatki . </s> </p>
<p> <s> " Su suust tuleb ka ainult haisu ! </s> <s> Mis sind sellesse Silver Creeki kisub , lao välja . " </s> </p>
<p> <s> " See on puhas juhus , " vastasin ausalt . </s> <s> Ma polnud tõepoolest märganud , et minu valitud keskus asub linnas , kuhu sõiduks polnud ma siiamaani mõjuvat ettekäänet leidnud . </s> <s> Callaghan ainult naeris , kallas siis endale mahuka klaasitäie brändit ja lubas järele mõelda . </s> </p>
<p> <s> " Mehed uurivad tausta , siis annan teada . </s> <s> Sa võid oma teadust teha ka oma kodus tagaaias , major , nagu enamus inimesi . </s> <s> Uuri oma roose , leiuta parem konstruktsioon muruniiduki jaoks , täiusta oma veerenni . </s> <s> Ja ära nendest piiridest väga välja kipu , ümberringi kubiseb kiskjatest , minu kiskjatest , kellel on alati üks haljas kuul sinu jaoks varuks . </s> <s> Tead küll . </s> <s> Libumajja tuled ? " vahetas ta järsku teemat . </s> <s> " Mul on täna üks unikaalne eksemplar demonstreerida . </s> <s> Paar sõbrameest tulevad veel . " </s> </p>
<p> <s> Libude kollektsioneerimine oli ammustest aegadest kujunenud Callaghanil hobiks . </s> <s> Teine kord tuli ta lagedale mingi silmadest pimeda albiinoga , kellel olid isegi rinnanibud valged justkui kriidised , siis sai ta Blausternilt vastavatelt agentidelt kolme tupega saja kahekümne kilose naise , kellele koos kõigi sõpradega ringe pandi , või demonstreeris Lõunasaartel avastatud veidi ebaküpseid teismelisi nelikuid ( nad polnud tehniliselt toodetud , need olid pesuehtsad naised ) , kes said peagi Fort Grattoni kalleimateks lõbutüdrukuteks . </s> <s> Mõni jubedus oli tal aga suusõnaliselt pajatada , midagi kalamehejutu taolist , mida keegi uskuda ei tahtnud — näiteks liiderdamise pärast maha lastud libust , kelle ta noore sõduripoisina raha puudusel öö katte all maast välja kaevas ja kellele siis vahelejäämishirmust värisedes ringi ära pani . </s> <s> Purjus vanamees võib hullemagi lobaga maha saada . </s> </p>
<p> <s> Seekord oli tal meile — mina jäin selles eliitametnike seltskonnas tahaplaanile — näidata neljanda staadiumi rinnavähiga vanaeit , nii umbes kuuekümneaastane , ülestursunud käega , reumast kõverdunud jalgadega ja äranekrotiseerunud rinnaga . </s> <s> Jalgu ta alla ei võtnud , komberdades purjus seltskonna ees tigedal ilmel neljakäpukil , kaks plastmasskarku sõrmede vahel , villased auklikud sukad võidunud ihurasvast . </s> </p>
<p> <s> " Vaata , kus paneb vähki ! " hõiskas Callaghan , pluusikrae lahtinööbitud , karvane rind kallist brändist märg . </s> <s> " Nii ta sellesse vähki surebki ! </s> <s> Ta on kogenud libu , mehed , — kui ma veel poisike olin , käisid temast hullud jutud Grattoni garnisonis ! </s> <s> Carmen-eit , Y-kujuline kirst , räägi oma lugu ! </s> <s> Mis su kehalõhnast saanud on , mehed rääkisid , sul olla õige naise lõhn , kuu aega pesemata , neile meeldis see üle kõige ! </s> <s> Carmeni keha lõhn , öeldi ja sügati mune ! " </s> </p>
<p> <s> Eit maigutas vihaselt hambutut sahtlit ja üritas lähemal seisvatele meestele oma karkudega äsada . </s> <s> Callaghan räuskas : </s> </p>
<p> <s> " Siis polnud mul pappi tema peale , nüüd võiks teda , kolli trukkidagi . </s> <s> Mehed , kes trukib ? </s> <s> Preemia kolme kuupalga ulatuses ! " </s> </p>
<p> <s> Kaval oli , rebane . </s> <s> Kaks lahjemat ametnikku soostusidki panema . </s> <s> Kuid kogu oma kavaluse juures tavatses kindral siiski ka vigu teha ning kuigi ma ei uskunud , et näen veel kunagi Silver Creeki , milles olin kunagi saatnud korda oma suurimad kangelasteod — nii lastekodu- kui majori aegsed — , ometi tegin ma seda kahe päeva pärast . </s> <s> Hilisemad sündmused näitavad , et tegelikult oli Callaghani mäng oluliselt keerulisem , kui paistis esmapilgul , kuid viimaks tuli kaotust tunnistada ju temal . </s> <s> Kõige õigem olnuks tal tõepoolest mind seal külmunud tehases kohapeal maha kõmmutada , kuid ega ajalugu enam muutustele allu , olgugi et ajaloolased selle tarvis erinevaid meetodeid leiutanud on . </s> <s> Küll aga annab mängida tulevikuga , kuid sellega mängis kindral akadeemia poksikoondislasele üle jõu käivat mängu . </s> </p>
<p> <s> Mulle oli antud nädal aega , et teha oma " teadus " professor Saddleri meeskonnaga ära . </s> <s> Avaldamise pidid garanteerima paar Callaghani " professorit " , kes said palka vastavate soovituste eest . </s> </p>
<p> <s> Saddler võttis mind vastu varjamatu pahameelega ning esimesed viis päeva lasi eraldatud kabinetis artikleid tudeerida . </s> <s> Kuna ma kippusin liiga palju välja tulema ja kolleegidega teemakohaseid vestlusi alustama , keeras ta üks kord kabineti koguni lukku . </s> <s> Kümne minuti pärast oli uks uuesti lahti — hiljem selgus , et professoril oli lubatud mingi projekt finantseerimata jätta — ning juttude järgi oli mul päris vedanud , sest tavaliselt ei pidanud Saddler laskma ennast kõigutada nii triviaalsetest ähvardustest . </s> </p>
<p> <s> Ainuke teadlane , kellega mul õnnestus lähemalt tutvuda , oli noor Jürgeni-nimeline Saddleri assistent . </s> <s> Tõmmu ja käredahäälne ambitsioonikas poissmees , kuid sarnaselt minule oli ka tema mingil põhjusel kogu aeg tõrjutud seisuses . </s> <s> Vähemalt teadis ta kõike , millega professor tegeles , alates ühiskondliku tähtsusega salastatud projektidest ning lõpetades teiste teadlaste plagiaadiga . </s> <s> Viienda päeva õhtul , kui ma olin valmis kogu selle keskuse peale looja , see tähendab Callaghani needust kutsuma , pakkus ta mulle vaikselt , kui kedagi nägemas polnud , õllet võtma minna . </s> </p>
<p> <s> Ma vaatasin üllatunult talle otsa , kuna olin harjunud , et kui ma lähen kohvi järele , aurustub kogu kohviaparaadi ümber sumisev seltskond silmapilkselt ära . </s> <s> Ainult mind saatev salaagent , kes oli maskeerunud ööpäevaringseks koristajaks , jäi alati kohvimasina kõrvale lilli kastma . </s> </p>
<p> <s> " Minugipoolest , " kostsin . </s> </p>
<p> <s> Jürgen noogutas läikivpuhtalt põrandalt tolmu pühkiva agendi poole ja pilgutas silma . </s> </p>
<p> <s> " Tahaks teadust arutada . " </s> </p>
<p> <s> Ma raputasin pead . </s> </p>
<p> <s> " Sellest pole pääsu , sõber . </s> <s> Ma olen sunniviisiline seltskonnainimene . " </s> </p>
<p> <s> " Mul on siis elus rohkem vedanud . " </s> </p>
<p> <s> " Küllap vist . " </s> </p>
<p> <s> Me leppisime kokku , et ta tuleb õhtul minu juurde , ning ma sõitsin kohe hotelli , pühkides eelnevalt peldikus Saddleri töödega tagumikku . </s> <s> Õhtuks oli minu numbri baarikapp puupüsti täis erinevat alkoholi ning kell kaheksa andis toapoisiks maskeerunud salaagent üle ukse teada , et mulle on külastaja . </s> </p>
<p> <s> Jürgen oli juba silmnähtavalt purjus , mistõttu mahtus ta vaatamata väiksele kasvule vaevu numrbi uksest sisse . </s> <s> Kobamisi , justkui pime , otsis ta endale istumiseks tugitooli ja palus kallata topelt viski . </s> <s> Korraks haaras mind koguni kõhklus , kas ma olen ikka sattunud õige inimese peale . </s> <s> Ka salaagent , noor kogenematu poisike , piilus ukse vahelt sisse ja vabandades , et segab , küsis , kas poleks tarvis kainerist meeskond tellida . </s> </p>
<p> <s> " Ära muretse , " vastasin ning , et poiss ei muretseks , et on vahele jäänud , andsin talle kogu taskus kõliseva vase jootrahaks . </s> </p>
<p> <s> Kui uks poisi järel sulgus , lakkus Jürgen kiiresti viski ära , süütas peenikese sigareti ja tõstis minule pisut selginenud pilgu . </s> <s> Paar minutit võtsime vaikselt mõõtu teineteiselt . </s> <s> Kumbki ei söandanud esimesena oma pakkumist välja käia , samas arvutasime mõlemad kibedalt teise plaane , et mitte sattuda ootamatusse lõksu . </s> <s> Mina kartsin kõige rohkem , et ta kas on väga kogenud Callaghani agent , kes tahab midagi teada saada , või kiimanäljas pegens . </s> </p>
<p> <s> Ta alistus esimesena . </s> </p>
<p> <s> " Sa oled Waanenburg , oled ju ? " </s> </p>
<p> <s> Selline sissejuhatus võttis mind sõnatuks . </s> <s> Ma hüppasin otsemaid muusikakeskuse juurde , panin peale suvalise plaadi ning keerasin heli põhja . </s> <s> Jürgen pillas koguni tühja klaasi põrandale ja haaras kõrvust . </s> </p>
<p> <s> " Sa oled hulluks läinud ! " sosistasin talle otse kõrva , rebides käe eest . </s> <s> " Waanenburg on ammu surnud ! " </s> </p>
<p> <s> " Sa jäid ellu , kui vale-Waanenburg sind maha laskma läks . </s> <s> Ma olin siis linnas ! </s> <s> Ma nägin kõike ! </s> <s> Ma elasin need pommitamised üle ! </s> <s> Ma olin veel tudeng , aga mäletan kõike ! </s> <s> Ja minu isa ja vanem vend said sinu nimel surma ! </s> <s> Ja siis tõmbasid sa kõik lõunasaarlased haneks , söötes nad Callaghanile ette ! " </s> </p>
<p> <s> Me jäime teineteisele otsa vahtima . </s> <s> Vaikuse asemel valitses ruumis nüüd kõrvulukustav lärm . </s> <s> Tuli kiiresti tegutseda , enne kui nooruke agent või hotelli administratsioon jõuab edaspidise tegevuse suhtes otsusele . </s> </p>
<p> <s> " Unusta see ära ! " </s> </p>
<p> <s> " Mida sa siis tahad ? " purtsatas Jürgen . </s> </p>
<p> <s> Hetke ma kaalusin kõiki poolt ja vastu argumente , kasumeid ja riske , kummardusin siis tema kõrva juurde ja sosistasin kiiruga : </s> </p>
<p> <s> " Saddleril on vahend valu täielikuks blokaadiks ! " </s> </p>
<p> <s> " Seda on vaid loomade peal katsetatud ! " </s> </p>
<p> <s> " Kas nad elasid selle üle ? " sosistasin kiiruga . </s> <s> Kuivanud keel kraapis kleepuvat suulage . </s> <s> Oli tarvis kiirustada , rääkida veelgi kiiremini ! </s> <s> " Vasta ! " </s> </p>
<p> <s> " Pooled . </s> <s> Aga needki surid kisklustes puurikaaslastega ! </s> <s> See on kõige perspektiivitum projekt ! " </s> </p>
<p> <s> " Ma tahan seda vahendit enda peal proovida ! " </s> </p>
<p> <s> " Sa oled hull ! " </s> </p>
<p> <s> " Ei ole ! " </s> </p>
<p> <s> Ta jäi vait ning sel hetkel murti numbri uks — mis polnud küll lukus — maha . </s> <s> Lävel seisis kümmekond imestunud politseinikku ja liikumatu näoga salaluure agenti . </s> <s> Ma hüppasin kiiruga noormehe kõrvast eemale , mida olin kiire sosistamise käigus peaaegu keelega lakkunud . </s> </p>
<p> <s> Jürgen pääses napilt vahistamisest , kuid mitte kainerist . </s> <s> Enne , kui ta ära viidi , jõudsin öelda , et kavatsen temaga järgmine päev kell üheksa teadust tegema hakata , jäädes lootma , et tal pole see hommikul ärgates meelest läinud . </s> </p>
<p> <s> Öösel nägin unes jälle aupaistes valemit . </s> </p>
<p> <s> Ma ootasin teda instituudi ees , kuhu mul polnud juurdepääsu , terve hommiku kuni lõunani , jõudes järeldusele , et kas on pohmelus pühkinud poisi mälust kõik kokkulepped või kainestumine lasknud ta susinal tühjaks kogu kuraazhist . </s> <s> Tüdinult lihtsurelikele lootmisest ja tulikuuma päikesepaiste tekitatud klaustrofoobiast ronisin salaluure limusiintaksosse , mis mind igal sammul jälitas , ja käskisin viia ennast lähimasse lõbumajja , et lasta aur välja . </s> </p>
<p> <s> " Lähim on kinni , " kostis taksojuht süngelt , pühkides valgete kinnastega otsaeest higi . </s> </p>
<p> <s> " Siis sellesse , mis lahti on . " </s> </p>
<p> <s> " Veerand tundi läheb aega . " </s> </p>
<p> <s> Poole tunni pärast juhatas juht mind bordelli , kuhu oli kiirkorras politseijaoskonnast ja sundkorras keskpanga kohalikust filiaalist kohale käsutatud viis eri küpsusastme ning kaliibriga naisterahvast . </s> <s> Viies ühe pika , kuid ropu suuga kolmekümne ringis tugeva kondiga blondiini ainukesse teenindusruumi , jäingi sinna oma tunniks ajaks , ponnistades kahepeale mingit tulemust . </s> <s> Mida läbilõikavamalt ta kisas , seda rohkem mõtlesin inimese kaela langenud nuhtlusele valu näol , ning suutmatagi lõpetada , istusin taksosse ja ventileerides nikotiinirikast sinist nektarit , lasin ennast mööda linna sõidutada . </s> <s> Peas aga aina keerlesid poisi sõnad Waanenburgi kohta . </s> <s> See oli tõepoolest kangekaelne needus ning ma juba kujutlesin , kuidas panen sellele lõpu , saades lahti inimkonna raskeimast nuhtlusest . </s> </p>
<p> <s> Ma tukkusin oma numbris , pooltühi brändiklaas süles , vaibas mitmes kohas sisse kõrvetatud augud suitsukonidest , telekast uniselt vastu naeratamas Callaghani kandiline poksijalõust , seletamas relvajõudude suurendamise hädavajadust , kui administraator-agent , kes oli minu arvates eile mänginud alandlikku toapoissi , koputas ja ütles , et mulle on telefon . </s> </p>
<p> <s> Ma toibusin võpatades — kell oli pool kümme läbi — ja haarasin toru . </s> </p>
<p> <s> " Payton . " </s> </p>
<p> <s> " Ma ootan teid instituudis juba pikemat aega . </s> <s> Me ju leppisime kokku kella üheksaks . " </s> </p>
<p> <s> " Kurat ! " </s> </p>
<p> <s> Veerandtunni pärast astusin taksost välja , vaatasin ringi , et teada , kes mul seekord sabas on , ega näinud enda üllatuseks kedagi . </s> <s> Jürgen ootas juba klaasukse taga ning korraks tekkis mul kahtlus , kas pole siiski tema see kõige kavalam agent . </s> <s> Ta lasi mind sisse , pööramata suuremat tähelepanu minu vabandustele ja suust levivale alkoholilebrale , ning juhatas otse eredalt valgustatud laborisse , kus kohmitses veel viimane koristaja . </s> </p>
<p> <s> " Kas koristajad töötavad teil alati nii hilja ? " küsisin . </s> </p>
<p> <s> " See on nende oma asi , kuigi minu teada mitte . </s> <s> Kas see mängib mingit rolli ? </s> <s> Koristaja on koristaja . " </s> </p>
<p> <s> " Mõistlik jutt , mees . </s> <s> Meil on ju nii ehk nii katsealust vaja . " </s> </p>
<p> <s> Nii koristaja kui Jürgen vaatasid mulle imestunult otsa , siis vahetasid omavahel pilkusid , ning nende silmapaaride erinev ilme ei jätnud kahtlustki , et nad ei kuulu ühte mesti . </s> </p>
<p> <s> " Kas hakkame kohe pihta ? " küsisin . </s> <s> Ma ei tahtnud kaineks saada , enne kui tegu tehtud . </s> <s> Pärast on juba ükskõik . </s> <s> Eriti kui ma ei peakski ellu jääma . </s> </p>
<p> <s> " Kas pean protokollima ? " </s> </p>
<p> <s> " Milleks ? " </s> </p>
<p> <s> " Aga seletust tahate ? " </s> </p>
<p> <s> Ma kaalusin hetke , siis vastasin , et kui vaid paari arusaadava lausega , siis küll . </s> <s> Jürgen punastas rahulolevalt , aimates ilmselt oma elu kulminatsiooni , mis jäi ka viimaseks , ja asus asja kallale . </s> </p>
<p> <s> " Blokaad on spetsiifiline nii tsentraalsete kui perifeersete valu juhteteede suhtes . </s> <s> Tegemist on keemilise ainega , mis valikuliselt purustab nimetatud juhteteed , ning see toime on lõplik , see tähendab esialgsete tulemuste põhjal ei allu taastumisele , kuigi teoreetilised , keeruka biotehnoloogilise manipulatsiooni teel , oleks seegi võimalik . </s> <s> Pikaaegseid tulemusi pole õnnestunud saada , kuna isegi puurikaaslastest isoleeritud katseloomad surevad esimese kümne päeva jooksul . </s> <s> Viimast seletatakse arusaamatul põhjusel kujuneva autoagressiivsusega ... </s> <s> Kurat , ma tahan kah alkoholi ! " hüüatas Jürgen korraga hüsteeriliselt , sundides oma harja toel tähelepanelikult kuulama asunud koristajat võpatades tööd jätkama . </s> <s> Ma panin tähele , et viimase laupa kaunistab tihe higipärlite võrgustik , kuigi minu teada olid instituudis Silver Creeki parimad konditsioneerid pankade järel . </s> </p>
<p> <s> Kui Jürgen oli kallanud endasse neljanda kohvikruusitäie piirituse-destvee segu ja oli täis kavatsust segada endale veel üks , katkes minu kannatus . </s> <s> Seda enam , et koristaja oli lõpetanud oma töö ja tehes nägu , et kastab veel kaktuseid , otsis vaid võimalust , et vehkat teha . </s> </p>
<p> <s> " Asume asja kallale , poiss , " laususin ma mesimagusalt . </s> </p>
<p> <s> " Jajah , muidugi , major ! " </s> </p>
<p> <s> " Ma pole mingi major ! " </s> </p>
<p> <s> " Jajah , muidugi ! " </s> </p>
<p> <s> Ma kummardusin poisi kõrva äärde , mispeale koristaja silmnähtavalt pingule tõmbus , ja sosistasin kiiruga , et katseloom tuleb elusalt kinni nabida . </s> <s> Järgmisel silmapilgul tüürisime juba kahekesi tugeva , osava ja kaine mehe poole , varjamata oma kavatsusi . </s> <s> Seetõttu oli tal tükk aega , et ennast koguda , mõelda läbi kaitsetaktika ning isegi teha katse kutsuda abivägi kohale . </s> <s> Viimane tal siiski ebaõnnestus , sest samal hetkel hüppasime me talle peale , muutudes mitmeks pikaks minutiks jäsemete-kehade segapuntraks . </s> <s> Vaevalt , et selle labori seinad olid kunagi selliseid roppusi kuulnud , nagu neil tuli kuulda nüüd . </s> </p>
<p> <s> Kui kähmlus viimaks lõppes , polnud katsealusest peaaegu midagi järel . </s> <s> Ta oli leidnud sellesama loogilise lõpu , mis ootas meid kõiki , sõltumata eluteest . </s> <s> Tema oli Callaghani mees . </s> </p>
<p> <s> " Kuidas palun ? " </s> </p>
<p> <s> " Ma mõtlen vahest valjult , " porisesin . </s> <s> Ma tõstsin pilgu ja vaatasin oma kaaslasele otsa . </s> <s> " Aga üks katsealune peab kah olema . " </s> </p>
<p> <s> Jürgen lõi pilgu maha ning ma juba ehmatasin , et ma pean ka temaga veel maadlema hakkama . </s> </p>
<p> <s> " Ma mõtlesin asjade üle järele , " alustas ta pühalikult , " ja usun , et minu kohus isa , venna ja vaba kodumaa ees ... " </s> </p>
<p> <s> " Tari siis mürk kohale ! " </s> </p>
<p> <s> Ta tõstis järsult pilgu , noogutas kahvatades ning jooksis laborisse . </s> <s> Kui ma talle järele jõudsin , sobras ta kinnastatud kätega sügavkülmikus , seletades , et see on niivõrd perspektiivitu projekt , et isegi aine täpset asukohta pole dokumenteeritud . </s> <s> Lõpuks ajas ta ennast särades sirgu , hoides käes väikest nõud , mille põhjas oli ehk vaid sõrmeotsa suurune jäätükike . </s> </p>
<p> <s> " See ta on ! " </s> </p>
<p> <s> " Aga kui nad leiavad , et aine kadunud on ? </s> <s> Ma ei tahaks , et keegi sellele jälile saaks . " </s> </p>
<p> <s> " Ma tilgutan mõnd seedeensüümi asemele . </s> <s> Keegi ei saa pihta ! " </s> </p>
<p> <s> Ta asus jääd sulatama , avaldades lootust , et aine vahepeal riknenud ei oleks , ning arvutas kontsentratsioonid . </s> </p>
<p> <s> " Siin jätkub seda ainult meile kahele ... " </s> </p>
<p> <s> " Seda parem ! " </s> </p>
<p> <s> Kui aine oli ära lahustatud , vastavas koguses süstlasse võetud ja üldse kõik oli valmis , olin ma kindel , et pole elus kainem olnud . </s> <s> Sama ei saanud öelda poisi kohta , ja ikka näis , et tal on iga hetk kavas tõsiselt kõhklema hakata . </s> </p>
<p> <s> " Sinust saab veel olulisim professor inimkonna ajaloos , " sosistasin , et leevendada tema piinu . </s> <s> " Teeme ära ! " </s> </p>
<p> <s> " Aga kui keegi teada ei saa , et just mina seda tegin ? " </s> </p>
<p> <s> Ma olin valmis talle kätega kallale minema , kuid seeasemel vaikisin , lastes tal endal otsusele jõuda . </s> <s> Ma heitsin pilgu kellale , oli pool kaksteist , ning samal hetkel kostis kusagilt labori teisest otsast vaikne kolin . </s> </p>
<p> <s> Jürgen võpatas , mina kukkusin vanduma . </s> </p>
<p> <s> " Alustame ! </s> <s> Kõigepealt mina ! " </s> </p>
<p> <s> " Kohe , major ... " ta haaras värisevate kätega süstla , käskis paljastada käsivarre ning puhastamata nahka ega midagi , nagu kogenud narkar , torkas nõela otse veeni . </s> </p>
<p> <s> " Vaata , et üle ei doseeri , raisk ! " </s> </p>
<p> <s> " Ei-ei , major ... " </s> </p>
<p> <s> Ta tõmbas süstla välja ning torkas kohe endale ihusse , saamata kuidagi veenile pihta . </s> <s> Ma kuulsin , kuidas sammumüdin läheneb , kuid ei tahtnud välja astuda , enne kui olin kindel , et ka poiss on saanud doosi . </s> <s> Otsijaid oli lärmi järgi päris palju , korraks nad peatusid oma kolleegi surnukeha juures , seejärel hargnesid kiiruga laiali ning veel minuti pärast rammisid laboriust , mille olin värisevate kätega vaikselt lukku keeranud . </s> </p>
<p> <s> " Valmis , major ! </s> <s> Nüüd oleme vennad ! " </s> </p>
<p> <s> " Õige jutt , " porisesin süngelt . </s> <s> " Korista jäljed ära ja mõtle midagi välja , et meid ellu jäetaks . " </s> </p>
<p> <s> " Kui me üldse ellu jääme , " viskas poiss , pildudes asju kiiruga sügavkülmikusse . </s> </p>
<p> <s> Ma ei jõudnudki küsida kõrvaltoimete kohta või mis väljavaated mul üldse elule on — tegelikult sellel polnudki tähtsust , koos valuga ei tasunud minu toonane elu ära ühtegi südantlõhestavat pisarat — , kui uks andis järele ning laborisse valgus meri hambuni relvastatud eliitüksuslasi , operatiivrügementlasi ja salaagente . </s> <s> Ma vaid naersin neile vastu , mind löödi automaadipäradega ummikusse — see oli ka viimane valuemotsioon , mis mul elus saada oli — ning , nagu hiljem selgus , algasid mul veidi aja pärast kõige raskekujulisemad krambid , millised eales olnud . </s> </p>
<p> <s> Mis siis Jürgenist sai või ? </s> <s> Ta sai mitu kuuli , sõber , ja kuigi Callaghan oli nõudnud tema ellu jätmist , et saada enne hukkamist viimast seletust , rahuldamatu nuhk nagu ta oli , andis ta haiglas järgmisel päeval otsad . </s> <s> Üldiselt vaikiti juhtum Callaghani tava kohaselt maha , Saddleri laborist aga midagi kahtlast ei leitud . </s> <s> Ilmselt visati meie katsejäägid hiljem lihtsalt prahi pähe ära . </s> </p></div2>
        <div2 type="alaosa"><head> 3 </head>
<p> <s> Pidin olema äärmiselt sügavas koomas , et ei mäletanud , kuidas mind toimetati sellesse lehkavasse — ilmselt Fort Grattoni räpasemaisse — kongi , kus ma lõpuks mõistusele tulin . </s> <s> Juhtus see siis öösel või päeval , talvel või suvel , oli raske öelda , kuna kõrgel laes põles tuhm pirn , mille valgust neelasid neljast ilmakaarest tummalt vaikivad külmad kiviseinad . </s> <s> Tuli põles kogu aeg , mis ma mäletan , tõenäoliselt päevi või koguni nädalaid . </s> <s> Keegi minu vastu huvi ei tundnud , ning ainuüksi see võis ajada hulluks . </s> <s> Isolatsioonistressiga , nagu seda teadusekeeles nimetati , ja toiduga , mida mulle kogu see aeg ei antud , polnud sellel vähimatki pistmist . </s> </p>
<p> <s> Ma mäletasin täpselt kõike , mis oli juhtunud . </s> <s> Kuid selleks , et söösta peaga vastu seina , andis mul ennast tõsiselt sundida . </s> <s> Ma kõhklesin kaua , näpistasin ennast igast küljest , lõpuks virutasin rusikaga vastu vahtimist ... ega tundnud tõepoolest mingit valu . </s> <s> Puudutust , põrutust , kuid mitte valu . </s> </p>
<p> <s> " Kuradi kurat , " pomisesin . </s> <s> See juba oli midagi , midagi märkimisväärset , ajaloohõngulist . </s> <s> Ning enne kui ma jõudsin uuesti kõhklema hakata , viskusin peaga kolinal vastu külma kiviseina . </s> </p>
<p> <s> Justkui vesinikupomm sähvatas silme ees valem , kõik lõi rappuma , pilt läks hetkeks kreeni , mind oleks justkui agoonia väristanud . </s> <s> Kuid mul ei olnud valus . </s> <s> Üldse ei olnud . </s> <s> Oli vaid mingi tuim rahuldus teadmisest , et olen võrdväärne vastane vankumatule kalgile kivibarjäärile , mis eraldas mind vabadusest , elust , missioonist . </s> <s> Ma kukkusin kähinal karjuma , veeretades ennast mööda konarlikku põrandat , kolkides ihuliikmetega vastu seinu ja voodijalgu , ning ulatanuks ma selleni , oleksin ilmselt hammustanud kildudeks minu hullumeelsust tuhmi silmaga laest jälgiva pirni . </s> </p>
<p> <s> Kui ma ennast viimaks kogusin , olin enam-vähem rahunenud . </s> <s> Ma lasin peast lahti , panin suu kinni ja tulin aeglaselt istuma . </s> <s> Katsusin ennast siit-sealt — pähe kasvasid kiiresti suured muhud , näol tundus olevat mitu sinikat , kriimustustest immitses verd , kuid need isegi ei sügelenud . </s> <s> Luud olid õnneks terveks jäänud . </s> </p>
<p> <s> Vaatasin tähelepanelikult ringi , nagu kiskja eduka jahi aimuses . </s> <s> Vastasseinas oli väike ära kriibitud metalluks . </s> <s> Küllap oli siin enne mindki inimesi hulluks aetud , igaüht eri meetodil . </s> </p>
<p> <s> " Mehed , laske mind välja ! " karjusin . </s> </p>
<p> <s> Uks vaikis . </s> </p>
<p> <s> " Mehed , tehke uks lahti ! " </s> </p>
<p> <s> Mitte keegi ei sügelenudki . </s> </p>
<p> <s> " Muidu löön ukse eest ! " </s> </p>
<p> <s> " Mehed ! " </s> </p>
<p> <s> " Mehed , raisad ! </s> <s> Major Waanenburgi nimel ! " </s> </p>
<p> <s> Mõistes , et olen siia määratud hääbuma , mädanedes tükkhaaval ära , kuivades janusse ja nälga , minnes segaseks oma suurest missioonist , ei pidanud ma enam vastu , pistsin karjuma ja sööstsin , pea ees , vastu massiivset ust . </s> <s> Ja jälle säras silme ees maagiline valem . </s> </p>
<p> <s> Mind piinati sedasi päevi , nagu mulle tundus , kuid kindel ma olla ei saanud . </s> <s> Aeg oleks justkui peatunud , hetk oleks nagu paigale tardunud , vahtides minuga igast nurgast tummalt tõtt , ja ainult pirn põles laes minu kriiskamisest korraga läbi , katkestades ühe ajavaakumi ning pannes alguse teisele . </s> <s> Ning selles seisvas ajatiigis , absoluutses pimeduses , hakkasid mulle viirastuma sajad eredad kujundid , mis omandasid nägude ilmeid ja muutusid lindinimesteks , kes pidasid minu pea kohal lahinguid minu mõistuse pärast , kuni üks kiire mõõgalöök paiskas pea minu õlgadelt . </s> <s> Pea veeres nurka , ma nägin eemalt omaenda peata keha , mis meenutas totakalt paigale tardunud rahupühahane , ja hakkasin seda suud maigutades helitult enda juurde kutsuma , kuni keel hammaste vahele jäi . </s> <s> Ja ma isegi ei tundnud valu . </s> </p>
<p> <s> Kuidas keha minuni jõudis , ei mäleta , kobamisi nagu nägija , kellele on hapet silma valatud . </s> <s> Kuidas ta mind kätele võttis ja ettevaatlikult õlgadele asetas , mäletan selgelt — nii ta tarduski , minust mõlema käega kinni hoides . </s> </p>
<p> <s> Ümberringi oli veel tosin samasugust peata Waanenburgi , kes kas seisid totakalt valvel , kobasid mööda nurki päid otsida või koksisid abitult neid karjuvaid lõustasid , justkui mängides jalgpalli , ja ma mõtlesin , et kindlasti on mind üles korjanud vale keha . </s> <s> Ma hakkasin neid jalgadega peksma , julgemata peast lahti lasta , ma peksin neid nii kaua , kui jaksasin , ja nad peksid endid ise , aga surma ei saanud meist ükski . </s> </p>
<p> <s> Lõpuks , kui ma raugesin , võtsid lindinimesed mul kätest kinni , nii et veel korralikult kinnitamata pea jõuetult kuklasse vajus , ja tõstsid kõrgele üles , et ma saaksin eriti lähedalt näha kõrgustes säravat valemit . </s> <s> Ja ma mõtlesin hirmunult , et olen nüüd surnud ja minu missioon on häbiväärselt lõpule jõudnud , aga nad lasid mul kolinal alla tagasi kukkuda , nii et pea jälle otsast rebenes ja verd pritsiv keha seda kobamisi otsima asus . </s> </p>
<p> <s> See pimedus oli absoluutne . </s> <s> Nurka veerev pea võis avada silmi või sulgeda , aga peale pimeduse — mis tegelikult ei tundunudki nii pimedana , kuna kõik tegelased ja eriti taevas rippuv valem valgustasid seda eredalt — ei õnnestunud tal näha midagi . </s> <s> Ja kui pea kehaga ühines , muutudes viivuks vanaks tuttavaks Waanenburgiks , arvasin ennast mõistvat juurika tungivat igatsust valguse järgi . </s> <s> Ning ma kisasin jõuetus raevus edasi , kui lindinimesed mu jälle kätest haarasid ja tiibade rabinal kõrgustesse valemit kaema vedasid . </s> </p>
<p> <s> Järsku läbis ümberringi keerlevat maailma pimestav valguskiir — seda hetkel , kui ma juba tuhandendat korda pead käte vahel hoides seda kaela külge kruvida üritasin . </s> </p>
<p> <s> " Waanenburg või , kurat , kes sa oled ! " </s> </p>
<p> <s> Võttis aega , enne kui ma sain aru , et ere valgus langeb sisse avatud uksest ja et minuga ei räägi mina ise , vaid kandiliste õlgadega mees , kes vaevu mahub ukseavast sisse . </s> </p>
<p> <s> " Mehed ! " hõikas ta tigedalt ja kõik ümberringi pimeduse varju ruttavad Waanenburgid vajusid pikali , teeseldes surnuid . </s> <s> " Tassige ta välja ja pange see kuradima tuli lõpuks põlema ! </s> <s> Suurde kambrisse ja siduge kinni , ma räägin temaga ise ! " </s> </p>
<p> <s> Ma hoidsin ikka veel kahe käega peast kinni , kui mind justkui nahkhiirt koopapimedusest välja lohistati , ja üritasin varjuda ereda valguse eest suletud laugude taha . </s> <s> Mehed kolkisid mind jalgade ja püssipäradega , aga mina ainult naersin nende maist küündimatust . </s> <s> Nad sidusid mind kätest-jalgadest külma metallist piinapingi külge , nii et jäsemed ähvardasid otsast rebeneda , aga ma isegi ei oianud . </s> <s> Nad mõtlesid , et ma olen segane , ja jooksid hirmunult kõigevõimsamat otsima . </s> </p>
<p> <s> Ja samal hetkel mulle meenus , et olin jätnud valemi pimedasse kongi , kus see inimkonna päästja on määratud kadumisele justkui pärl haisvas sõnnikuhunnikus . </s> </p>
<p> <s> " Valem ! " karjusin häälepaelte rebenedes sulgunud uksele . </s> <s> " Ma ei mäleta enam valemit , mehed ! </s> <s> Valem jäi vangikongi ! </s> <s> Mehed , aidake , palun ! </s> <s> Me kõik hukkume niimoodi ! " </s> </p>
<p> <s> Aga nüüd astusid ruumi tigedalt naeratades need kaks kurja , Callaghan , vana saatan ise , ja Legault , kaval nirgi näoga deemon . </s> <s> Ja ma kahetsesin , et polnud viimasele tookord kuuli andnud , sest nüüd veeresid vaadid tõepoolest minu peale . </s> <s> Aga vähemasti polnud mul valus . </s> </p>
<p> <s> Nad piinasid mind lõputult ning iga neelatud keeva tina suutäie või põletatud sõrme või tagumisse avausse lükatud hõõguva orgi või paigast rebitud liigese järel arvas Legault armuliselt , et targem oleks mind siiski maha nottida , kuna olen püstihull . </s> <s> Kuid higist nõretav Callaghan möirgas oma nirgile , et too vait jääks , viskas verise särgi seljast , riputas mind jalgupidi lakke ja hakkas lihtsalt rusikatega tümitama , nagu tümitas akadeemias pooleteise meetrist poksikotti . </s> </p>
<p> <s> " Lao välja , mida Silver Creekis tegid ! " ähkis ta löökide vahele , endal suu vahul , justkui marutõbisel . </s> <s> " Kes see uus Waanenburgi nimeline tõbras on , kes saartel demokraatiat reformida kavatseb ? </s> <s> Ma olen sind omaenese käega kaks korda maha lasknud ja ikka roomad sa kusagilt lagedale ! </s> <s> Ja nüüd mõtled sa , et teed minuga nalja , kahestudes või neljastudes või ... või ... kuradi raibe , räägi midagi ! " </s> </p>
<p> <s> Ja ma rääkisin , kinnitursunud suuga , liigutades keelega verest kleepuvas süljes ulpivaid hambaid ja ainust sõna : " Valem ! " . </s> <s> Ning Callaghan rassis edasi . </s> <s> Viimaks ma kustusin . </s> <s> Miks , ei mäleta . </s> </p>
<p> <s> Kui ma toibusin , olin jälle haiglas , varemeteks muutunud keha kätest-jaladest linadega voodi külge seotud . </s> <s> Minu sängi juures pidasid ööpäevaringselt valvet kaks eliitüksuslast . </s> <s> Kohe , kui ma silmad avasin , kutsuti arst , vanem naisterahvas , teravalt sätendavate prilliklaasidega . </s> </p>
<p> <s> " Nimi ? " </s> </p>
<p> <s> " Payton . " </s> </p>
<p> <s> " Kus asute ? " </s> </p>
<p> <s> " Haiglas vist . " </s> </p>
<p> <s> " Võite anda Callaghanile edasi , " pöördus ta soldatite poole . </s> <s> " Mees on adekvaatne . " </s> </p>
<p> <s> Poole tunni pärast nägin palatiaknast , kuidas haigla lennuväljale maandub kindralstaabi helikopter . </s> <s> Veidi aja pärast marssis palatisse Callaghan ise , seljas tolmune välivorm , nägu pilvine , silmist sähvimas piksenooled . </s> <s> Mõlemad tunnimehed valgusid kiiruga uksest välja . </s> </p>
<p> <s> " Olgu , mees , mul on kaks võimalust , " haaras Callaghan kohe härjal sarvist . </s> <s> " Ma võin sind siinsamas maha lüüa . </s> <s> Või jätta sind ellu , sel tingimusel , et valgustad kujunenud olukorda . </s> <s> Vali . </s> <s> Ja kähku . " </s> </p>
<p> <s> Ta astus korraks palatist välja . </s> <s> Kui ta tagasi tuli , hoidis ta käes granaati , mille viskas mulle sülle . </s> </p>
<p> <s> " Ma olen marus , major , " mörises ta . </s> <s> " Ma ei tea , mida ma teen , aga sa sured kõige hirmsamal moel , kui sa minuga koostööd ei tee . </s> <s> Niisiis ? " </s> </p>
<p> <s> " Jah , " pomisesin . </s> </p>
<p> <s> " Mis kuradi jah ! " plahvatas Callaghan , kuid erinevalt granaadiplahvatusest jättis meid mõlemat ellu . </s> <s> Ta võttis ennast kohe kätte . </s> <s> " Lao välja , kes sa oled ja kust tuled . </s> <s> Ja ma vaatan , kas sinu jutt klapib sellega , mida ma juba isegi tean , sinu ja üldse teie kõigi isiklikest paberitest . " </s> </p>
<p> <s> Ma kõhklesin hetke , kogudes ennast , kuid kindrali tormine meelestatus sundis rääkima . </s> <s> Ma avasin suu ja rääkisin ühe jutiga ära oma võimuletuleku jutu , jättes meeltesegaduse ettekäändel välja kõik , mis oli olnud enne . </s> </p>
<p> <s> " Sellise jutuga ära tulegi lagedale ! " haugatas ta , kuid mitte eriti usutavalt . </s> <s> " Ma võin lasta sulle ekspertiisi teha või Legault'l sind tükkhaaval bensiinileekides ära põletada ! </s> <s> Enam ei tule midagi meelde ? " </s> </p>
<p> <s> " Ei , kindral . " </s> </p>
<p> <s> Ta punastas , vihast või teab millest veel . </s> <s> Minutijagu välkus tema rahututes silmades pingeline mõttetöö , siis pööras ta ümber ja kavatses välja astuda . </s> </p>
<p> <s> " Oota , sa pidid rääkima mulle , mida sa ise tead . " </s> </p>
<p> <s> Ta peatus ja heitis mulle altkulmu pilgu , kalkuleerides järgmist sammu . </s> </p>
<p> <s> " Järjekordne Waanenburg on tõstnud ülestõusu Põhjasaarel , " mõmises ta lõpuks . </s> <s> Hetke vaikis , et näha minu reaktsiooni , siis röögatas : " Te olete oma mässudega ära pööranud ! </s> <s> Mind ei huvita need jaburdused , mida te uue poliitilise korra näol pakute , kõik need vabad riigid , parademokraatiad või kurat teab , mis veel ! </s> <s> Ainuke , mida ma tean kindlalt , on see , et te olete kas lähedased sugulased või hoopis vennad . </s> <s> Geneetikud tahtsid võrdluseks teie kõigi kudesid , mis ma neile ka andsin . " </s> </p>
<p> <s> " Kustkohast ? " </s> </p>
<p> <s> " Kust sain või ? </s> <s> Ma ütlesin , kaks olen tapnud oma käega , peastaabi laibakumis on veel üks , üks on minu ees ja ühe asukoha , kelle sa arvasid olevat kindlalt peidetud , andis mulle teada Legault , see kaval puuk , kellest mul on imekombel rohkem kasu kui kahju olnud . </s> <s> Siis korraga selgus , et ka sina oled siin ühe professori juures käinud kolme koetükiga . </s> <s> Ma oleks ta äärepealt kohapeal maha kõmmutanud , neetud rahvaraha kugistav reetur ! </s> <s> Ja tulemus — te olete kõik ühest puust , ainult veidi erivanused . </s> <s> Mis sa selle peale kostad ? </s> <s> Muidugi , sa teadsid seda varemgi ! </s> <s> Noh ? " </s> </p>
<p> <s> Ma ei saanud tema küsimusele täpselt pihta , seepärast pidasin mõistlikumaks vaikida . </s> <s> Ta sügas kukalt higise mütsi all ja vaatas siis mulle kiskjapilgul otsa . </s> </p>
<p> <s> " Tead , mees , mul käed kohe nii sügelevad sulle kuuli anda ! </s> <s> Kust kohast te kõik pärit olete , deemonid ? </s> <s> Kloonid ei saa te olla , akadeemikud ütlesid , et te poleks eluvõimelised , veel enam kõvad sõjamehed . </s> <s> Pealegi pole võimalik leida laborit , millel Kesklabor ei hoiaks nii korralikult silma peal . " </s> </p>
<p> <s> Viimase väite peale oleksin äärepealt turtsatanud , kuid otsustasin , et pole mõistlik hakata just siin ja just nüüd esinema oma antijangistlike tõestustega . </s> </p>
<p> <s> " Olgu , ma jätan su ellu , ja kohe , kui ma olen teinud lõpu sellele nii öelda Waanenburgile , kes võib osutuda hoopis meie vanaks semuks , teadmata kaduma läinud Kõrbekoeraks , asun seda teie needust Maalt välja juurima . </s> <s> Pea seda meeles ! </s> <s> Ja sinust teen lõpuks topise , sa hambutu kõverajalgne ja mõlgitud kolbaga rahvakangelane ! </s> <s> Nagu tapetud varese panen su orgi otsa , et peletada teisi eemale ! </s> <s> Käed nii kohe sügelevad sinu järele , reo ! " </s> </p>
<p> <s> Kui ta lahkus , lämmatav higilaine järel , asusid juba vahetunud tunnimehed oma kohtadele tagasi . </s> <s> Granaat võeti mul sülest ära , asemele toodi kuhi värskeid ajalehti , mida asus mulle ette lugema üpris kena noor õde — mitte sellepärast , et olin vasakust silmast pimedaks jäänud ning paremast kehapoolest halvatud , vaid seepärast , et oli rangelt keelatud siduda mind voodi küljest lahti . </s> <s> Öörahu saabudes tuli masseerija , nääpsakas Bobby häälega naisterahvas , kelle peale mu keha vaatamata halvatusele nagu vedru pingule läks . </s> <s> Ta pakkus nagu vanakesele , et , kui tahan , võib ta mul hamba peale võtta , ja kui mitte pihku hirnuvad tunnimehed , oleksin ilmselt nõustunud sellise alandusega . </s> </p>
<p> <s> Järjekordse Waanenburgi ülestõus õnnestus summutada üpris ruttu — samal ajal , kui mind lasti kodusele ravile koos isikliku massööriga , kes pidi taastama halvatud kehapoole funktsioonid , näitasid kõik telekanalid mässajate ja roimarite juhi avalikku hukkamist . </s> <s> Kui ma ei eksi , vilksatas tagataustal ka Legault rahulolev näolapp . </s> <s> Viimane asi , mida ma haiglas vaatasin , oligi Waanenburgi suust pritsinud tume paks vedelik — kas siis veri või liikvor — , kui kaks maskides eliitüksuslast talle seljatagant kuulid pähe kihutasid . </s> </p>
<p> <s> Sõjaviletsus , mida olin kunagi oma silmaga näinud — mida olin ka ise tekitanud — , jäi kuidagi tarbijameeleolu kultiveerivate ajalehtede vaateväljast kõrvale . </s> <s> Jälle kiideti progressi , kollitati töötuseprotsendiga , õhutati poode külastama ja hulgiladudes romantilisi õhtuid veetma — kirev elu oli , kuni inimene tõele silma ei vaadanud . </s> <s> Nende jaoks aga , kes tõe poole kippusid kiikama , olid varuks eliitüksuslased või , oluliselt levinuma meetodina , vastavad silmatilgad , mida sai roppodavalt tellida postikataloogidest ning mis andsid elule kirevamad värvid ja kehadele ahvatlevamad vormid . </s> <s> Aga minu valemit ei toonud tollest kongist enam miski tagasi . </s> </p>
<p> <s> Õhtul , kui ma oma invaliidikärus , mähe jalas nagu dementsel vanakesel , kaminavalgel tukkudes brändit lakkusin , peatus maja ees korraga Callaghani limusiin kahekordse eskorti saatel . </s> <s> Sisse tuli ta siiski üksinda , kuid ümbritses maja paarikümne verejanulise eliitüksuslasega . </s> </p>
<p> <s> " Homme oled otse-eetris , " asus ta kohe lävelt asja kallale , nagu tal tavaks oli . </s> <s> " Vaat sellessamas kärus , ainult mähe jalas , enne kui sa paranenud oled . </s> <s> Ütled kogu planeedi rahvale , et sina oled see ainus ja õige Waanenburg , las nad vaatavad , millise pensionil poolpimeda sandina võib lõpetada , kui nii palju mässata . </s> <s> Selge ? " </s> </p>
<p> <s> " Jah , sir , " purtsatasin . </s> </p>
<p> <s> " Ilma igasuguse maskiballita . </s> <s> Tõde on karm . </s> <s> Vastutasuks kingin sulle elu , kuigi parema meelega teeksin küll kähku lõpu sellisele probleemide hunnikule , sellisele riigirahal parasiteerivale äbarikule nagu sina . " </s> </p>
<p> <s> " Aga teised , need minu sarnased tegelased ? " </s> </p>
<p> <s> " Nad leiavad lähiajal lõpu . </s> <s> Tehnikud töötavad välja sinu geneetikale spetsiifilist viirust . </s> <s> Sina saad vaktsiini , teised kõngevad , palju neid veel järgi jäänud on . </s> <s> Kui neid ongi . </s> <s> Selge ? </s> <s> Varsti saab laipu lugema hakata . </s> <s> Muidu rahvasuus pidavat juba levima õõnestavad kuuldused mingitest fantoomüksustest koos fantoomist komandöriga ja kõiksugu muinasjutud paremast poliitilisest korrast . </s> <s> Las vaatavad sind , sa kena fantoom küll , poolsurnud sant . " </s> </p>
<p> <s> Andis pingutada , et mitte teha äkilist liigutust . </s> <s> Paremal juhul oleks Callaghan mind omaenda kämmaldega raputanud , halvemal juhul saanuksin mõnelt eriti püüdlikult snaiperilt edeva kuuli veel nägevasse silma . </s> <s> Kui ta lahkus , veeretasin tooli aeglaselt kamina ette ja soovides saada tulest viimast sooja , võtsin põleva halu sülle . </s> <s> Soe oli , hästi soe , peaaegu hubane . </s> <s> Kui mitte köögis paljukiidetud kiirtoitu gurmaani kombel kugistav massöör , oleksingi sinna ära põlenud . </s> <s> Hommikul oli Callaghanil ainult hea meel , et alistunud sant on õige fantoomi nägu . </s> </p>
<p> <s> " Nad peletavad veel mitme põlvkonna vältel sinu näoga oma lapsi , juurikad , raisad ! </s> <s> Mehed ! " hõikas ta operaatoritele . </s> <s> " Võtke ta niimoodi fookusesse , et kõik põletused ja vigasused rahvale näha oleks ! </s> <s> Las rahvas vaatab krõpsude reklaami vahele ! " </s> </p>
<p> <s> Ma kahtlesin kaua , mida öelda ja kas üldse midagi öelda . </s> <s> Kindel oli see , et kui ma vean vanameest alt , kütab ta minu laibaga õhtul libude seltskonnas sauna , jutu aga loeb salvestusele mõni Keskteatri teenekas näitleja . </s> <s> Seepärast lasin pea alistunult rinnale ning kui reporter karjatas paaniliselt , et olen eetris , avasin aeglaselt suu : " Vennad ... " , otsekui kopsuvähki surev suitsetaja pihtimusel , ja ladusin juurikale tõe lauale . </s> <s> Callaghani tõe . </s> <s> Kuid mida rohkem ma rääkisin , seda kõrgemale tõusis minu haisvates põletushaavades pea . </s> <s> Ma mõistsin , et Waanenburg on veel elus , et Waanenburge on ainult üks — ei rohkem ega vähem — , ja et see Waanenburg olen mina , fantoomüksuse fantoomist komandör . </s> </p>
<p> <s> Õhtul pärast põgusat massaazhi ja mähiste vahetamist põletushaavadel käsutasin tüdruku toast välja , roomasin neljakäpukil pimedasse duširuumi , korjates tee pealt kaasa pooltühja brändipudeli , ja ronisin suurivaevu potile istuma . </s> <s> Ma ei edvistanud oma edusammudega , kuid ma olin tõepoolest oluliselt mobiilsemaks muutunud , kui oleksin julgenud arvata haiglas . </s> <s> Niimoodi ma tardusingi paigale , vahtides pingsalt pimedat peeglit ja oodates oma needuse saabumist . </s> </p>
<p> <s> Ta andis ennast näole just siis , kui olin peaaegu valmis alistuma , siunates hüsteeriliselt kogu ümberringi valitsevat saasta . </s> <s> Kõigepealt asus oma kohale paarimehe silm , siis tummalt liikuv suu , terav nina , teine silm , mis polnud vähem nägija kui esimene , ning lõpuks oli kogu nägu koos nagu elav mosaiik . </s> </p>
<p> <s> Ma naeratasin talle mesimagusalt . </s> </p>
<p> <s> " Tere , sõber . " </s> </p>
<p> <s> Ja enne kui ta jõudis kaduda või asuda oma väsimatu vestluse kallale , lõin pudeli kildudeks ja torkasin terava pudelikaelaga talle silma . </s> <s> Ise tundsin vaid meeli erutavat kõdi , magusat rahuldust . </s> <s> Ja ma lõikasin ta ehmunud näo risti pooleks , siis teistpidi risti neljaks , ning lõpuks pistsin käe kujunenud auku , kust tõmbasin ta koos sisikonnaga välja ja viskasin selle tilkuva lihakänkra soojale duširuumi kahhelpõrandale . </s> </p>
<p> <s> Kui Waanenburg uuesti silmad peeglile tõstis , seisis minu kõrval kaame Bobby . </s> <s> Polnuks ma nii pikaldase reaktsiooniga , oleksin ilmselt tedagi üritanud hakkida , kuid õnneks süttis enne tuli , algas kisa ja muu naistega kaasnev pillerkaar , ning tänu massöörile , kelle olin juba mitmendat korda Bobbyga segi ajanud , veetsin mitu head päeva kirurgide järelvalve all Keskhaiglas , pääsedes napilt alandusest vanakestele ja santidele mõeldud vaimuhaiglas . </s> </p></div2>
        <div2 type="alaosa"><head> 4 </head>
<p> <s> Saabusid sünged ajad Waanenburgi elus , vennas . </s> <s> Mitu korda nägin unes piinaleekides põlevat absoluutse õnne valemit , mida enam eristada ei suutnud , ning olin ärgates kindlalt veendunud , et kuulsin alumise korruse pimedusest , kus elas massöör , oigeid ja karjeid . </s> </p>
<p> <s> " Kuradi lirva , " pomisesin tusaselt , vahetades asendit . </s> <s> Piilusin põletushaavu katvate mähiste alla , et saada lahti sundivast erutusest , ja peitudes raske padja alla , lisasin veel paar kõva sõna naissoo aadressil . </s> </p>
<p> <s> Ühel ööl ei pidanud ma vastu , ajasid ennast istuli ja kuulatasin pingsalt . </s> <s> Kusagilt kostis tõepoolest rütmilist äginat , mis meenutas põrandalaudade kriginat . </s> <s> Kellega ta seal pani ? </s> <s> Mõne tunnimehega maja eest ? </s> <s> Või ladus sõrme ? </s> <s> Kaua sa ikka elad vigasel mehel hamba peale võtmisest . </s> <s> Nii lihtne see igamehe- ja -naise väikse õnne valem tegelikult oligi . </s> </p>
<p> <s> Ma keskendusin , et mitte kuulda ümberringi toimuvast heligi . </s> <s> Keskendusin tükk aega ja lõpuks see õnnestus . </s> <s> Korraga ümbritses mind kõrvulukustav vaikus . </s> <s> Ma olin ihuüksi keset suurt linna , mis oli aupaklikult vait jäänud , ja inimmerd , mille lained olid hirmunult paigale tardunud . </s> <s> Ja ma mõistsin , et võin nüüd rääkida , rääkida nendega , keda enam pole . </s> <s> Ja ma ütlesin vaikselt : </s> </p>
<p> <s> " Valem , tule , palun , tagasi . " </s> </p>
<p> <s> Ja valem tuli . </s> <s> Mitte samal ööl , vaid hiljem , kui ta kuulis mind iga öö endaga rääkimas . </s> <s> Ta tuli ja peatus toanurgas , nii et juhuslik mööduja võinuks arvata , et riiuli kõrval seisab kõigest pimedusest sündinud vari . </s> <s> Ja kui ma teda märkasin , kui ma märkasin , et see polegi valem , vaid hoopis nälginud Bobby , ma ehmusin ja palusin , et ta minema läheks . </s> </p>
<p> <s> Ma olin karm realist . </s> <s> Ja mida karmim reaalsus mind ümbritses , seda enam igatsesin sellesse muutust . </s> <s> Nii ma ümbritsesingi ennast absoluutse pimedusega , mis neelas mind meeleldi , nagu ta neelas kõiki valguskartlikke juurikaid . </s> <s> Ma ei näinud enam midagi , sõber , ei varje , ei tõmmut nahka , ega kuulnud ka sireenilaadseid häälitsusi . </s> <s> Ja ma ütlesin : </s> </p>
<p> <s> " Mina olen Waanenburg , üks ja see ainuke . " </s> </p>
<p> <s> Ma tahtsin lisada " sõber " , aga ei lisanud . </s> <s> Pimedus vaikis vastuseks . </s> </p>
<p> <s> " Mind on ainult üks . " </s> </p>
<p> <s> Ja jälle kibeles keelel " sõber " . </s> <s> Aga enne , kui ma veel midagi lisada jõudsin , tundsin , et pimedus vahib mind , igast küljest , arvutute näljaste silmadega . </s> <s> Ja ma küsisin tusaselt : </s> </p>
<p> <s> " Kes siin on , sõber või vaenlane ? " </s> </p>
<p> <s> Mitte keegi ei vastanud . </s> <s> Ma tundsin , et siin kindlapeale on keegi , kes ei kavatse mulle nii naljalt asu anda . </s> <s> Ning ma nõudsin , et ta räägiks minuga . </s> <s> Kuid ta ei rääkinud . </s> <s> Ma käskisin : </s> </p>
<p> <s> " Anna mulle mu valem tagasi ! " </s> </p>
<p> <s> " Sinu valemit mul pole . </s> <s> Kui tahad , võtan su enda kaasa . " </s> </p>
<p> <s> " Ei , seda ma ei taha . " </s> </p>
<p> <s> " Siis sa ei taha ju midagi . " </s> </p>
<p> <s> " Ei tahagi . </s> <s> Ainult valemit . </s> <s> Muutujaid on palju , mind aga ainult üks , sõber . " </s> </p>
<p> <s> " Vale puha ! " </s> </p>
<p> <s> See oli karm reaalsus . </s> <s> Ja ma hakkasin valjult , hästi valjult paluma , et pimedus minu ümbert taanduks . </s> <s> Ma palusin nii valjult , et lõpuks pidi ta alistuma . </s> <s> Kõigepealt ilmus nähtavale üks Waanenburg , siis teine , kolmas , neljas ... oh , teda oli lõpmata palju — nagu tuult vaese mehe taskus ! </s> <s> Ta oli paigale tardunud , igaüks oma asendis , ning tema pea ümber lendlesid kirevad liblikad . </s> <s> Õnnetu väejuht , suur kangelane , tardunud ühte hetke , elutsemas oma õieliste unistuste keskel , võimetu enam kuhugi arenema nagu mistahes juurikas tema põllulapil . </s> </p>
<p> <s> Aga Waanenburgist polnud asja , tema oli nüüdseks kutu . </s> <s> Isevärki tegelane oli see , kes teda ümbritses . </s> <s> See oli viimane näputäis pimedust , mis selles valguselõõsas püsima jäänud oli . </s> <s> Ja ta jagas sellele noruspäi seisvale karjale , millesse mina veel ei kuulunud , tummalt käske . </s> <s> Mind haaras hirm . </s> <s> Ma käskisin neil kõigil lahkuda , käskisin tungivalt , vastuvaidlemist kannatamata . </s> <s> Ma ütlesin , et ei näe kedagi , ja sulgesin silmad . </s> <s> Ja Waanenburgid läksidki tagasi sinna , kust tulnud olid , haudadesse , millel ei kasvanud ükski elus taim . </s> <s> Platsi jäi vaid pimedus , sünge ja sundiv . </s> <s> Ja ta kukkus midagi seletama , mida ma kuulata ei tahtnud , käskisin ka temal lahkuda , aga tema peale minu hammas enam ei hakanud . </s> <s> Seletas ta midagi päris asjalikku , ühiskonna heaolu , õiglase juhtimise , maagilise valemi ja karmi poliitika kohta . </s> <s> Vähehaaval ta uinutas mu tähelepanu , mind ümbritses uuesti absoluutne pimedus ning kui ma sellest viimaks aru sain , kukkusin ehmunult lõugama ja kaagutama nagu mõranenud munal istuv kana . </s> </p>
<p> <s> Klõps ! </s> <s> Pimedus haihtus silmapilkselt . </s> <s> Toauksel seisis ehmatusest halli näoga massöör ja hoidis tardunud kätt lülitil . </s> </p>
<p> <s> " Pane mind voodisse , naine , " pomisesin . </s> <s> Laualambi käskisin põlema jätta ega saanud selle pärast tol ööl minutikski sõba silmale . </s> </p>
<p> <s> Ma kaotasin une nädalateks . </s> <s> Ei tahtnud massaazhi ega süüa , ei lasknud ennast pesta ja saatsin kõiki targutajaid ümberringi pikalt . </s> <s> Ma mõistsin , et teadlasena olen avastanud midagi ennenägematut ja et sellega tuleb väga ettevaatlikult ümber käia , kui ma tahtsin seda inimkonna hüvanguks kasutada . </s> <s> Tõenäoliselt olin avastanud uue valemi , hulga pikema ja keerulisema kui eelmine . </s> <s> Valem oli nii keeruline , et ma isegi ei saanud seda pilguga haarata . </s> <s> Ma hakkasin uuesti tundma huvi teadustööde vastu , et mõista , millega võib tegemist olla , ning eriti vana , pea rudimentaarse kirjanduse uurimisel selgus , et kunagi olevat inimesel olnud kummardamisobjekt , mis tõotanud elu lõpus kõike kõige paremat — ühe sõnaga tuua juurikas mätta peale välja ja lasta päikesel teda igast küljest valgustada . </s> <s> Kuid inimene polevat uskunud ja asunud ausalt tööd tegema , ning isegi see rudimentaarne kirjandus pidas sellise nähtuse olemasolu aegade algusest pärinevaks , inimese madalale arengule osutavaks rudimendiks . </s> <s> Kasutuks nähtuseks nagu sabajupp . </s> <s> Kuigi ka saba võis inimesele kasuks olla — kui ta valdas lahendamata valemit . </s> </p>
<p> <s> Et mind võiks ümbritseda absoluutne pimedus hetkel , kui tahan arutleda uue valemi üle , lasin ehitada oma toa ümber , pööramata tähelepanu paranoilise kalduvusega Callaghani arupärimistele . </s> <s> Koridori ja vannitoa uksed asendati hermeetiliselt suletavatega , aknale võis vajadusel lasta ette spetsiaalse valguskindla katte . </s> <s> Nüüdsest võisin iga kell isoleerida ennast tühipalja nupuvajatusega nii välishelidest kui välisest valgusest ja vestelda pimedusega , kes sai peagi mu parimaks sõbraks . </s> <s> Me arutasime kõike , mis puudutas Waanenburgi ja valemit . </s> <s> Ma õppisin üha paremini nägema pimeduses , kuni lõpuks ei pidanud vastu ja panin oma voodi põlema , et paremini näha kusagil siinsamas , täitsa käeulatuses terendavat maagilist valemit . </s> <s> Korraks ma teda nägingi , täitsa viivuks , siis sadas tuletõrje peale ja pühkis ta veejoaga teadmatusse — kuid sellest tühipaljast silmapilgust mulle piisas , et jõuda lõpuks konkreetsetele otsusele järgmiste sammude suhtes . </s> </p>
<p> <s> Callaghan , kes oli ilmselt vanaks jäänud , et nii tihti eksima kukkus — mis ta oli , kuuekümne kanti juba — , tegi järjekordse vea , kui sadas ühel sombusel talvepäeval minu juurde , ülevas meeleolus nagu mees , kes on kägistanud naise sohilapse , ja hõiskas : </s> </p>
<p> <s> " Mida uurid , major ? </s> <s> Olen hoidnud sul silma peal , aga nüüd paistab , et oled küll lõplikult segi läinud ! " ja ta lagistas südamest naerda . </s> </p>
<p> <s> Heaks tujuks oli tal põhjust . </s> <s> Viirus , mille ta oli lasknud välja töötada , niitis tõepoolest loogu , ja kuigi mind ta nendesse asjadesse eriti ei pühendanud , ei pidanud ta teine kord vastu , et hoobelda oma saavutustega . </s> <s> Sestap oli mulle teada , et Silver Creeki ümber , selles mutatsioonide epitsentris , koguti kõige rikkalikumat saaki . </s> </p>
<p> <s> " Nad tulevad lagedale nagu rotid katku ajal , sõber , " puristas ta läbi maost tagasi loksuva brändi ja õlle segu . </s> <s> " Neid on kõiksuguseid , väikseid poisikesi , noori romeosid , asjalikke ametnikke , kelle peas toimuvat on võimatu ennustada , ja vanakesi , kes ainuüksi elutüdimusest võiksid mulle saabast anda tahta . </s> <s> Ja kõik on sinu koopiad , mees . </s> <s> Proovi seleta ära ! " </s> </p>
<p> <s> Seda ma seletada ei osanud . </s> <s> Ei osanud ka tema , sest ei osanud tema akadeemikud . </s> <s> Kõikide meeste tausta oli uuritud , kuid kõik niidid jooksid paari tosina kohaliku lastekodu ümber liiva , ning lõpuks tuli tal rahulduda eduka tapatalgu tulemustega . </s> </p>
<p> <s> Ent seekord , kui ta sisse sadas — ilma suurema eskordita , nagu tal viimasel ajal tavaks oli saanud — , polnud tal enam varuks võidukaid uudiseid , vaid hoopis masendunud pihtimus kontrollile allumatu juurikapõllu pärast . </s> </p>
<p> <s> " Näiliselt ma tean nende kohta kõike . </s> <s> Winston soovitas panna kodudesse pealtkuulamisseadmed , kuid need toovad minuni vaid ausate kodanike jutte lõhnaõlide , nööpide , reklaamitava aluspesu ja õlle kohta . </s> <s> Ma jälgin psühholooge , et teada , mida rahvas mõtleb , ja sealt sajab üldse nilbusi . </s> <s> Inimesi kontrollivad ametnikud , siis politsei , tööandjad ja kogu rahandussfäär . </s> <s> Mingil määral ka tootjad ja toodete edastajad . </s> <s> Lugesid üle , palju kokku sai ? " </s> </p>
<p> <s> " Üpris palju , " kostsin süngelt . </s> </p>
<p> <s> Oma saabumisega oli ta katkestanud minu keskendumise , kuid mida edasi ta oma jutuga läks , seda rohkem haaras mind ähmane veendumus , et sellel on mingi maagiline seos mulle osaliselt usaldatud keeruka valemiga . </s> </p>
<p> <s> " Näed siis ! </s> <s> Ja kes neid kontrollib ? </s> <s> Legault ! </s> <s> Sina oled temaga töötanud , tead küll , et Legault'd ei kontrolli keegi . </s> <s> Ja selliseid frukte on mul sülemiga . </s> <s> Nad on nagu kaardimajakese alustalad , ja kui üks neist tasakaalu kaotab , siis variseb kogu see kupatus mulle kaela . </s> <s> Mis sa öelda tahad ? " </s> </p>
<p> <s> " Mitte midagi . " </s> </p>
<p> <s> " Vähemalt sinust olen lahti saanud . " </s> </p>
<p> <s> Me vaikisime jupp aega . </s> <s> Kuni meile lähimast kohast brändit toodi , päris Callaghan minu tervise kohta , kuid enne , kui ma vastata jõudsin , oli ohvitser juba pudeliga kohal . </s> </p>
<p> <s> " Võta kork maha ja lonksa , " pakkus Callaghan tursunud näoga nooremapoolsele majorile justkui sõbramehe poolest . </s> <s> Minutijagu ajas ta veel ohvitseriga juttu — mees pidi juba korralikult Callaghani eest proovinud olema , et sellist parmu nägu pähe saada . </s> <s> Alles nüüd panin tähele , et major tuigub kogu aeg kergelt . </s> <s> Muidugi võis asi olla lihtsalt selles , et ta oli mereväelane . </s> </p>
<p> <s> " Ei saa kedagi usaldada , mitte kedagi , " lasi Callaghan pea norgu , kui major lahkunud oli . </s> <s> " Kalla sa enne . " </s> </p>
<p> <s> Kuivatamata pudeli ilast kaela ma jõin . </s> <s> Hirm , mis oli kunagi kiusanud mind ning mis istus nüüd kogu raskusega Callaghani õlul , mind enam ei vaevanud . </s> <s> Ma veeretasin mõttes kiiruga kokku konkreetset juttu , mille kavatsesin laduda välja , kui Callaghan juba auru all on . </s> <s> Nii kaua võtsime aga kordamööda otse pudelist ning lõpuks , tundes , et nüüd võin ma kasvõi tantsima minna , avasin suu . </s> </p>
<p> <s> " Kas elu on ideaalne , kindral ? " </s> </p>
<p> <s> " Muidugi ei ole ! " </s> </p>
<p> <s> " Aga juurika arvates ? " </s> </p>
<p> <s> Kindral kehitas õlgu . </s> </p>
<p> <s> " Sotsioloogid annavad mõista , et on , ajalehed samuti . </s> <s> Ma arvan , et juurikas usub neid . " </s> </p>
<p> <s> " Aga kui juurikal õlle ja soolapähklid käest ära võtta ? " </s> </p>
<p> <s> " Siis tuleb ta ja lööb mu maha . " </s> <s> Callaghan võttis mu kahtlaselt segase pilgu fookusesse . </s> <s> " Kuhu sa sihid ? </s> <s> Tahad jälle mässata ? </s> <s> Räägi välja , muidu annan sulle kohapeal kuuli ! " </s> </p>
<p> <s> Oma sõnade kinnituseks kraamiski ta revolvri välja ja võttis mu ebakindlalt sihikule . </s> <s> Ta silmad valgusid kiiresti verd täis , nagu näljaga metsikuks aetud härjal . </s> </p>
<p> <s> " Seda pole küll tarvis , " vastasin rahulikult . </s> <s> " Sihin ma järgmist . </s> <s> Sa oled peksnud liiva kogu ümberringi valitseva kurja ja andnud juurikale võimaluse elada vaid kirevat elu . </s> <s> Arvad , et ta tänab sind ? </s> <s> Mitte iial ! </s> <s> Sa oled absoluutsuse võrdkuju , hea ja halva . </s> <s> Juurikas tahab midagi halba kah — ülesoolatud rooga , mille eest vastutab kelner , hilinenud pangaülekannet , milles on süüdi teller . </s> <s> Ja kui on midagi suurt teoksil , siis süüdi oled sina , juurikad põrkuvad kokku nagu molekulid , tekib spontaanne keeris ja mäss . </s> <s> Oled nõus , kindral ? " </s> </p>
<p> <s> " See on Legault jutt . " </s> <s> Callaghani silmi valgus uuesti kahtluse verepiisk . </s> <s> " Mida te kahekesi plaanitsete ? " </s> </p>
<p> <s> " Legault'd ma ei tunne ka mitte ... " </s> </p>
<p> <s> " Valetad ! " </s> </p>
<p> <s> " Pitlikult ! </s> <s> Lase mul rääkida . </s> <s> Vaata , juurikale tuleb selgeks teha , et hea ja kuri on erinevad tegelased . " </s> </p>
<p> <s> Tekkis pikk paus . </s> <s> Callaghan vaatas mulle imestunult otsa : </s> </p>
<p> <s> " Ja kõik või ? </s> <s> Sa oled vist ikka täiesti segi omadega . </s> <s> Sul on isegi näos ebaterved jooned . " </s> <s> Ta mõtiskles minutijagu , kuni ma kogusin ennast kõige tähtsama väite jaoks , ja pahvatas : " Ma võiksin ju sind üles puua , et rahvas näeks , kui hea ma olen ! " </s> </p>
<p> <s> " Loll jutt ! " ei pidanud ma enam vastu . </s> <s> " Ma olen praegu rahva silmis ainus kurjuse kehastus , ära põlenud poolpime väärakas , kes peab pihku peksma ja gaseeritud vett jooma , et teada , mis asi on naised ja šampanja ! </s> <s> Kui sa mind likvideerid , ei jää sulle üldse midagi , kuidas sa aru ei saa ! " </s> </p>
<p> <s> " Võta kraad vaiksemaks , sa litapoeg ! " </s> </p>
<p> <s> See oli murdemoment . </s> <s> Mõlemad hingeldasime teineteisele näkku , relv hellitas külma suuga minu põletusarmides otsmikku . </s> <s> Kuid kuul jäi tulemata . </s> <s> Ma sosistasin : </s> </p>
<p> <s> " Ise tead , millest ilma jääd , kui mind ära ei kuula . " </s> </p>
<p> <s> " Veel sõna ja sa oled surmalaps ! " </s> </p>
<p> <s> Kuid tema sõnades polnud seda kogenud sõjamehele omast meelekindlust , pigem värises neis tippu roninud ametniku hirm alla sadada ja lennata tuhandeks killuks . </s> <s> Seepärast ma ütlesin ja ütlesin seda valjult , vennas : </s> </p>
<p> <s> " Sa pead tegema inimesed orjadeks , sellisteks orjadeks , kes ei saa oma orjusest arugi . </s> <s> Ja selleks on sul vaja suurt pilti pilvede ja hea mehe näoga ning teist pilti , pimeduse ja kurja mehega . </s> <s> Rahvas ei usu ei demokraatiat , parademokraatiat ega üldse poliitikat , see kõik on liiga kirevaks ja labaseks läinud . </s> <s> Selle abil sa neid enam ei orjasta . </s> <s> Ainult suur rahvavastane sõda võiks sind aidata , aga seda ei saa sa endale lubada , sest siis uppub see alus , millel ise seisad . </s> <s> Õige ? </s> <s> Edasi — rahva hulgast tuleb sul võtta mitu pead , kes hakkavad teenima head meest ja teda ülistama . </s> <s> Ning kui siis juurikalt võetakse ära lõhnad või nööbid või õlled , siis tuleb öelda , et see kuri mees võttis ära , ja nad ei hakka õigust nõudma mitte sinu , vaid tolle hea mehe ja tema teenijate käest . </s> <s> See on kõik . </s> <s> Mõtle hästi järele . " </s> </p>
<p> <s> Ta vaikis , relv minu silme ees . </s> </p>
<p> <s> " Ega sa ometi looda selleks heaks meheks saada , haisune reo ? " </s> </p>
<p> <s> " Loomulikult mitte ! " </s> </p>
<p> <s> " Ja kust ma need kaks meest võtan sinu arust ? " </s> </p>
<p> <s> " Neid ei peagi olemas olema . </s> <s> Piltide peal on . </s> <s> Teenrid hakkavad head meest nii kangesti kiitma , et kõik jäävad uskuma , et planeet tiirleb ainult tema heast tahtest . " </s> </p>
<p> <s> " Sellega küll kedagi õnge ei võta ! " </s> </p>
<p> <s> " Siis kutsu kokku psühholoogid , kes jahvatavad rahva nõrgad kohad sulle ära , lased nad seejärel maha , et keegi midagi ei taipaks , talitad vastavalt nende soovitustele ja ehitad hiiglaslikud hooned , kus juurikas hakkab käima ja endale paremat elu paluma , vaadates heldinult hea mehe hiiglaslikku pilti või kuju . </s> <s> Ja rahvas teab siis , et heal mehel , kelle sa võid nimetada kindluse mõttes pühaks , on suur missioon teha rahva elu paremaks , ja kes tema poolt on , osaleb kah suures missioonis . " </s> </p>
<p> <s> " Sa oled ikka püstihull ! " kärgatas Callaghan viimaks süngelt , võttis relva minu silmnäo eest ära , vaatas mulle uurivalt otsa ja astus siis sõnalausumata minema . </s> </p>
<p> <s> Tõttöelda kartsin kõik järgnevad päevad , et Callaghan ei pea vastu kiusatusele puua mind kurja mehe pähe üles . </s> <s> Kurb olnuks astuda rajalt kõrvale poolel teel . </s> <s> Kuid et kardetut ei juhtunud , ei jäänud mul muud üle , kui järeldada , et vana orikas on ikka tõepoolest viimasedki mõistuseraasud tühjadesse brändipudelitesse laiali külvanud . </s> <s> Ta tegi ikka veel seda viga , et usaldas kedagi teist peale iseenda . </s> </p>
<p> <s> Noil päevil istusin ööpäevaringselt ( muidugi ei kujutanud ma tegelikult ettegi , mis päevaaeg tegelikult on ) pimeduses , ei söönud ega joonud , tegin alla , et vaid lugeda valemit , mida nägin nüüd sama selgelt nagu peata Waanenburgi . </s> <s> Lugesin ja arvutasin ja tajusin , kuidas kõik väljaspool seda pimedust , kust sündis Waanenburg , on muutumas paremuse suunas . </s> <s> Ja seda ainult tänu valemile , millele olin ohverdanud , iseendale seda teadvustamata , kogu elu ja kõik senini tulutuks osutunud ponnistused . </s> </p>
<p> <s> Üle kogu planeedi läks mühinal käima äge ehitustöö . </s> <s> Üleöö püstitati " pühasid maju " , millede vastu hakkasid otsemaid tundma huvi maksumaksja raha otstarbekas kasutamises kahtlevad korraõõnestajad . </s> <s> Au Callaghanile , et ta suutis nad kõik kohe kontrolli alla võtta . </s> <s> Kiirkorras kõikjal , kus võimalik , kerkivate hoonete ees töllerdasid alatasa töötud kodanikud või need , kes leidsid töö kõrvalt alati vaba aega igasuguse pudipadi jaoks . </s> <s> Ma ei soovitanud neid minema peletada , seeasemel pakkusin osa neist , kellel oli väikegi säde silmis , rakendada püha mehe ülistamistöösse . </s> <s> Nii juhtuski , et tükk aega seostus kodus hommikukohvi lürpival juurikal pühadusega räpane hulgus , tüütu ajalehepoiss või ausaid kodanikke parasiteeriv müügiagent . </s> </p>
<p> <s> " See pull tuleb lõpetada ! " käratasin üks kord südamest , kui Callaghan , kelle tuju oli jälle heast elust ülemeelikuks läinud ning kellele see ettevõtmine oli pigem naljategemine kui tõsine töö — kui see lömastatud kärsaga orikas lagistas minu kuuldes naerda telekas etendatavat püha mehe paroodiat . </s> <s> " Kuidas sa ei saa aru , et see on ainus võimalus võtta juurikas reaalselt labida peale ja hakata talle dikteerima , mis salatisse seekord otsakene ohverdada ! " </s> </p>
<p> <s> Viimase sõna juures ma kuulatasin iseenda juttu , orikas aga ei pannud midagi tähele , röhitsedes mulle näkku : </s> </p>
<p> <s> " Jälle hakkad mulle seda rämpsu pähe ajama , major ! " </s> </p>
<p> <s> Tal oli kujunenud halb tava toonitada mulle minu auastet , kuid esialgu ei jäänud mul muud üle kui suruda viha õhtul pimedas magamistoas hammastega patja . </s> </p>
<p> <s> " Sant , mis sa seal pomised ! " </s> </p>
<p> <s> " Väärakas , kuis käbarad käivad ! " </s> </p>
<p> <s> " Jookse , kalla võimule brändit , major ! " </s> </p>
<p> <s> Kuid kõigi selliste sõnavõttude kõrvalt oli ta hakanud minuga reaalselt arvestama — mis tõotas mulle muidugi üpris lühikest elunatukest . </s> <s> Seepärast , kui järjekordne grupp analüütikuid visandas koos kirjalike seletustega paarkümmend püha mehe kujutist , kes võiksid rahvasse usku sisendada , tõi ta ilmselt pika sisemise võitluse järel joonised siiski mulle hinnata . </s> </p>
<p> <s> " Sul vaba aega küll , major , tegele vahelduseks selle teadusega . " </s> </p>
<p> <s> Kui ma nägin , mida rahvas pidi hakkama pühaks pidama , sattusin uuesti raevu . </s> <s> Kõige edukam sell pakkus abstraktset kujutist heledates toonides , mille kinnistamiseks pidi läbi viidama rida regulaarseid hinnaalandusi suurimates kaubanduskeskustest , ning mulle meenusid hoobilt kesktelevisioonis jooksvad kultuslikud närimiskummi ja naiste hügieenitarvete reklaamid . </s> <s> Nagu hiljem selgus , oligi see üks osa juba alustatud kampaaniast , kuid õnneks jõudsin ma panna sellele keelu peale , enne kui käiku läksid kõige jubedamate reklaamide seeriad , mille eetiline väärtus jäi isegi minu vabadusarusaamade suhteliselt laiadest piiridest välja . </s> </p>
<p> <s> Oli veel hulk sulelisi , sõralisi ja segaverelisi pühamehi — sarvedega habemik , tiibadega naine meesteajakirja esikaanelt jne. jne. </s> </p>
<p> <s> " Hulluks oled läinud ! </s> <s> Naine ! </s> <s> Kui see õnnestub , algab peagi vana soolise korra taastamine ! " </s> </p>
<p> <s> " Kas on mingi tõenäosus , et see ei õnnestu ? " küsis Callaghan pahaselt ärapõlenud sigareti filtrit imedes . </s> <s> Tema jalge ümber — minu magamistoa vaibal — vedeles juba tosinajagu selliseid ära mälutud konisid ning hetke pärast lisandus neile veel üks . </s> <s> " Kui selgub , et olen raha tühja visanud , poon su sedamaid üles . </s> <s> Mulle isiklikult imponeerib kõige konkreetsem variant — halb mees võllapuul püha mehe käte läbi ! " </s> </p>
<p> <s> Ma imestan , kuidas kõige suurem totrus on kõige kangekaelsem püsima . </s> <s> Nii ilmselt olid asjalood ka minu ideega . </s> <s> Tõttöelda olin juba isegi hakanud vähehaaval kahtlema selle teostatavuses . </s> <s> Inimesi oli liiga palju , et neid nii kerge trikiga ühte rivvi seada ja sundida ühes taktis sammuma . </s> <s> Liiga palju vabadusi oli juurikale antud , paljune , kus tahad , ja sellisel näol , nagu paremaks arvad . </s> <s> Veelgi enam — korraga hakkasid ilmuma igasugused edukalt rahva usu peal raha tegevad sektid , kiiresti arenev erakapital , igaüks oma teooria ja versiooniga pühadusest , mis ainult õõnestasid tõelise , veel sündimata püha mehe mainet . </s> <s> Kui aus olla , pidin tunnistama , et ei suuda enam isegi ühtegi konkreetset varianti välja käia . </s> <s> Seepärast sukeldusin mornilt paberitesse ja palusin paar päeva keskendumiseks , mida ma muidugi ei saanud , sest igal õhtul saabus " võim " ja kasutades tavapärast pöördumist " major " , hooples oluliselt kiiremini tegutsevate nõunike ja erasektide saavutustega . </s> </p>
<p> <s> Aeg jooksis minust oluliselt kiiremini ning minu paaniliselt kalkuleerival mõistusel tuli hakata siin-seal positsioone loovutama . </s> <s> Üks pea polnud tõepoolest sama hea kui kaks , seda enam kaks tuhat . </s> <s> Viimases meeleheites võtsin uuesti ette psühholoogide ja mainekujundajate eskiisid . </s> <s> Nende plötserdiste seast hakkas juba mitmendat korda silma musta värvi sõdalane . </s> <s> Pildi kõrval oleva teksti täpset sõnastust ma ei mäleta , kuid üldine idee oli järgmine : kui sundida inimene vägivalla teel kummardama kurja meest ( ebaõnnestunud näitena oli toodud Waanenburg ) , siis ta mõistab hea mehe tarvilikkust ja missiooni ning võtab ta omaks ilma igasuguse tagant torkimiseta . </s> <s> Midagi oli selles loogilist , kuigi tehniliselt näis see mulle kui võhikule teostamatu . </s> </p>
<p> <s> Ma mõtisklesin selle üle kaua aega ning mida edasi , seda rohkem ärritas mu tundemeeli käega katsutava kasumi võimalus . </s> <s> Lõpuks haarasin ma pliiatsid ja joonistasin puhtale paberilehele ümber sama pühaduse modifitseeritud variandi — raudkiivri ( mitte sõjamehe kiivri , vaid sellise , mis sisendaks pühaduse õõnsat tunnet ) , raudriiete ja raudmaskiga . </s> <s> Erinevalt algselt planeeritust pidi uus püha mees hakkama kehastama absoluutsust , nii head kui kurja . </s> </p>
<p> <s> Kui Callaghan joonist nägi , kiskus ta kulm kortsu , ning kui ta lugema hakkas , puhkes ta vihaselt räuskama . </s> </p>
<p> <s> " Mis ohverdused ! </s> <s> Korra vara hakkad ohverdama , major ! </s> <s> Kes sa selline oled ! </s> <s> Ja miks , kuradi päralt , raudmask ? " </s> </p>
<p> <s> " Kõige odavam metall . " </s> </p>
<p> <s> " Aga ohverdamine ? " </s> </p>
<p> <s> Muigasin närviliselt . </s> <s> Mulle meeldis üha vähem vingerdada aruandmise õrnal jääl , mis sulas silmnähtaval Callaghani maruleekides . </s> </p>
<p> <s> " Sa likvideerid palju inimesi , kindral . </s> <s> Salastatud statistika . </s> <s> Samasuguse statistika teed ka siin . </s> <s> Ohverdada saab alati juurikate halvimaid võrseid , tavapärasest autoõnnetuste ja enesetappude statistikast eristab neid see , et esiteks on nende arv tunduvalt väiksem ja teiseks toovad nad oma lähedastele pühalt mehelt õnnemere kaela — vabastuse õhumaksust või mingi abstraktse õnne . </s> <s> Milleks raisata ressursse , vangid ja sandid järavad võimu paljaks , enesetapjad toovad lähedastele vaid kahju , õnnetusjuhtumid aga on häbiplekiks kõigi silmis , nii et võimu kasum on sellisel juhul silmnähtav . " </s> </p>
<p> <s> " Ma ei taba siin loogikat , major . " </s> <s> Callaghan ajas sõrmega paberil järge : " Näiteks see : " Hea ja kurja kehastus " , " absoluutsus " ja nii edasi ja nii edasi . " </s> </p>
<p> <s> " Tasub manipuleerida pimeduse ja valguse vahekorraga , nii öelda püha mehe tujudega . " </s> </p>
<p> <s> " Ja siis ? </s> <s> Kus augus siin loogika on ? " </s> </p>
<p> <s> Ma vaikisin . </s> <s> Mõtlesin järele . </s> <s> Ega tabanud enam isegi mingit loogikat . </s> <s> Kuid fakt oli see , et pühasid hooneid ehitati järjest juurde , ehitati igasse linna ja külakolkasse , poodidest sai osta pühasid asju , määrati pühad päevad ning spetsiaalselt koolitatud personal — nõnda nimetatud püha mehe teenijad — valmistus lööma ühe korraga kella Maa eri otstes ja Blausternil , kui saabub kätte suur püha päev , püha mehe sünni päev . </s> </p>
<p> <s> Ja kui see päev viimaks saabus , löödi veel pooleliolevates pühades majades ehitusmeeste viilimise ja puurimise saatel kella , avati püha mehe rauast kuju raudse maskiga ning kallati altarile kapaga värsket verd lähimast tapamajast . </s> <s> Ning kui vastsed oraaklid kukkusid hauavaikuses loitsima ja ennustama igasuguseid jubedusi , langesid kõik juurikad nagu üks mees ehmunult põlvili ega julgenud enam isegi sosistada korda õõnestavaid sosinaid pühade kõrvade kuuldes . </s> </p></div2>
        <div2 type="alaosa"><head> 5 </head>
<p> <s> Ilmad olid jälle kuumaks läinud ning inimesed kaotanud hingerahu . </s> <s> Kes kukkus sigima , kes sai infartki , kes vaevles niisama mööduva hingamispuudulikkuse käes . </s> <s> Keegi suples purskkaevudes , mille eest punetavate nägudega korravalvurid avalikult nuuti andsid , ning mõnel läks lihtsalt pea segi . </s> <s> Viimaste hulka kuulus ka nähtamatul triumfilainel hõljuv Callaghan . </s> </p>
<p> <s> " Nad tõepoolest läksid selle triki õnge , major ! " sosistas ta erutatult , kui suurest pühast päevast oli möödas alla nädala . </s> <s> Telekast jooksis parasjagu menuka filmi vahele tikitud sotsiaalne reklaam , kus suvises juurikasärgis Callaghan andis reeturlike kaaslaste käest kolki saanud poisikesele pesapallikurika , kutsudes üles olema tugev , taustal hõljus aga raudmaski kahvatu vari . </s> </p>
<p> <s> Triumf oli vaieldamatu , arvestades seda , mida olin kuulnud Callaghanilt ja uuelt massöörilt , kelle valimiseks oli kulunud päevi ning kilojagu fotomaterjali . </s> <s> Kuigi olin kavatsenud võtta vanema naisterahva , vandusin lõpuks alla väeti keha kangekaelsetele soovidele . </s> <s> Ta oli alles laps , äsja kooli lõpetanud päevitunud brünett , käinud mingitel kursustel , teinud praktikat kusagil Fort Grattoni eeslinna saunas . </s> <s> Tal oli liikumatu nägu justkui surnul , kui ta sisse astus , samas ebatavaliselt uurivad silmad , mis mulle üldse ei meeldinud , ning hääl — seda sai kuulda harva , mitte üle korra päevas , bassi , mis sobinuks pühale mehelegi . </s> </p>
<p> <s> " On ta neitsi ? " küsisin Callaghanilt . </s> <s> " Ta viimane günekoloogiline läbivaatus on aegunud . " </s> </p>
<p> <s> " Võta uuri järele , " Callaghan muigas hapult . </s> <s> Tal oli harva nii raske pohmakas kui sel päeval . </s> <s> " Masendav seis sul , major . </s> <s> Ma mõistan . </s> <s> Kangelase tuhm lõpp . </s> <s> Sa pead ikka karmis näljas olema , tunnimehed räägivad , et sa krigistad öösiti hambaid , segades neil tukkuda . " </s> </p>
<p> <s> Ta tõstis voodi kõrvalt ühe foto ning lutsides klaasist hägusat kokteili , uuris seda hetke tähelepanelikult . </s> </p>
<p> <s> " Hea maitse sul muidugi . </s> <s> Santidel pidid tundemeeled muutuma vastutasuks vigasusele arenenumaks . " </s> <s> Ta vaatas mulle otsa . </s> <s> " Mis sa nii vaikseks muutunud oled , major ? </s> <s> Aur kõik välja lastud , jah ? </s> <s> Pole enam poisike ? " </s> </p>
<p> <s> Callaghan nautis ilmselget triumfi , tema populaarsus oli numbriliselt sõjajärgsete aastate kõrgeim . </s> <s> Waanenburgid olid tõenäoliselt kõik hävinud ning ainuke , kes veel elus oli , oli kahjutu sant . </s> <s> Nii võis arvata igaüks . </s> <s> Tegelikult olid lood veidi teisiti . </s> <s> Ma olin õppinud liikuma mööda oma tuba ning paar korda olin isegi omal jõul roomanud trepist alla ja üles tagasi . </s> <s> Ma tundsin , kui jõudsalt arenen , ja oma osa selles oli vaieldamatult valu puudumisel . </s> <s> Teine kord veeresin trepist kolinal alla , komberdasin siis tagasi ja alustasin vihaselt hambaid krigistades otsast peale . </s> <s> Sinikaist ma ei hoolinud , nad ainult kõditasid . </s> <s> Visa töö tulemusel õnnestus mul ennast ühel päeval isegi vaevaliselt tudisedes jalule ajada , kuid et samal hetkel astus tuppa uus massöör oma risteid saama , vajusin kiiruga pikali tagasi , teenides mitu head muhku . </s> <s> Sellest kangekaelsest lohistamisest jäi mulle endast ettekujutus kui ämblikust , kes ei tule toime ühegi jäsemega kaheksast , ning see kujutis jälitab mind siiamaani nagu halb unenägu . </s> </p>
<p> <s> Ma teadsin , ma olin kindel , et mul avaneb veel üks võimalus , ning kui mitte see teadmine , ei jutustaks ma praegu sulle , sõber , Waanenburgi lugu . </s> <s> Kui mul oli olnud kinnisideeks sirutada käed Legault' hädise elunatukese järele , mis näis lootusetu unistus , siis nüüd olin segi läinud janust Callaghani vere järele . </s> <s> Iga sõna , mis pudenes tema suust , iga " major " ja " sant " võttis silme eest mustaks , lülitas sisse pimedad kiskjainstinktid , mis täitsid sandi keha otsast otsani ja sundisid keeva vere pähe purskama . </s> <s> Teine kord istusin mitu ööpäeva jutti pimeduses , võtmata kedagi jutule , ja üritasin tulutult konstrueerida valemi järgi juhtnööre , kuidas teda õhku lasta , üles puua , surnuks pussitada või vähemalt ära mürgitada . </s> <s> Siin polnud valemist suurt kasu , kuna tõenäoliselt sobis ta ainult inimeste aitamiseks . </s> </p>
<p> <s> Mida paremini Callaghanil läks , seda rohkem ta endale lubas , kuni ühel hilisõhtul vajus purjuspäi minu juurde , pluus püksist väljas , kirbelt lehkav sigar hambus , sabas parv kaagutavaid riigilibusid , süütas igalpool tuled ja räuskas üle kogu magava linnajao : </s> </p>
<p> <s> " Naised , tehke majorile ihupidu ! </s> <s> Lakkuge sandi haavad terveks ! " </s> </p>
<p> <s> Ning kogu poolalasti kari hüppas mulle voodisse , nii et tugev puit raksatas , vettinud mähe rebiti nägu krimpsutades jalast ja kümmekond kätepaari kukkus lina alt otsima ehmunud voblat . </s> <s> Callaghan seisis nurgas ja hirnus naerda . </s> <s> Ma kaklesin ühe käega vastu , nagu jaksasin , Callaghan karjus , et ma ajaksin nad kõik vardasse nagu värske lambaliha , ma ei pidanud vastu ja enne kui mind ihualasti põrandale lohistati , haarasin padja alt väikse lihakirve , mille olin tegelikult varunud Callaghani tarvis , ning äsasin pimesi sellesse kehademerre . </s> </p>
<p> <s> Üks lind tõusis otsemaid lendu , verine saba järel , teised pistsid kriiskama , summutades minu ähvardussõnad , mida ma isegi ei kuulnud ja sellepärast enam ei mäleta . </s> <s> Hetke pärast olin ma põrandal üksinda , ümberringi taevasse kõrguvad sitked jalad , kelleni kirves enam ei ulatanud . </s> <s> Sosinast selgus , et ma olin tabanud mingit Debbyt — kas polnud see Callaghani lemmiklirva , kolmekümne kanti raamatupoe müüja ? </s> </p>
<p> <s> " Reo , raisk ! " </s> </p>
<p> <s> Minust haarasid nüüd kaks uut kämmalt , kirves , millega ma üritasin veel midagi korda saata , lendas sedamaid nurka ning ma ise , justkui takukoonal , olin kolme jalalöögiga kõhtu neljakäpuli seatud . </s> </p>
<p> <s> " Kuradi reo ! " mürises kõrvus . </s> <s> " Teda kasvatad , soendad põues nagu madu , aga temal ikka ainult salvata vaja ! </s> <s> Seisa püsti , kallerdis ! " </s> </p>
<p> <s> Ning et ma verd öökides pikali vajusin , sain veel külge materdada . </s> <s> Roided raksatasid . </s> <s> Libud olid vait jäänud , osa läks vaatama , mis sai haavatud kolleegist . </s> <s> Callaghan aga jätkas oma tööd , tehes mind tükkhaaval tümaks , mille vastu polnud mul midagi . </s> <s> See võinuks olla kauaoodatud lõpp alandust täis elule . </s> <s> Kuid seda vanal segi läinud härjal plaanis ei olnud . </s> </p>
<p> <s> Saanud viimaks rahulduse oma käte- ja jalgade tööst , prantsatas ta mulle kõigi ees selga ja röögatas : </s> </p>
<p> <s> " Nüüd ratsutame , kui tahad , et arst kutsutaks ! </s> <s> Ja sina hakkad huilgama nagu sireen , et kõik usuksid , et sul on sitt olla , muidu ainult roobid verd , reo ! </s> <s> Las käia ! " </s> </p>
<p> <s> Ning nüüd kukkusid mind justkui tõrkuvat eeslit jalgadega paljasse karvasesse tagumikku materdama kõik veel kohale jäänud naised . </s> <s> Nad kiunusid rõõmsalt , Callaghan lagistas naerda — millega see lõppenud oleks , on raske öelda , kuid korraga tekkis vanal orikal uus mõte ning ta ajas ennast käte abil raskelt püsti . </s> </p>
<p> <s> " On ta sul siis neitsi , sant , said sa teada ? " </s> <s> Et ma midagi vastata ei suutnud , puristades nägu uputavas veres , ta hüüatas : " Mis seal ikka , uurime siis järele ! " </s> </p>
<p> <s> Ja enne kui ma midagi mõeldud või ette võetud sain , oli ta juba läinud saaki jahtima . </s> <s> Hetke pärast olid ka sireenid toast kadunud . </s> <s> Kusagil alumisel korrusel läks madinaks , valjuks laginaks ja lõpuks kiljumiseks . </s> <s> Ma üritasin kõrvu sulgeda , neelates vihapisaraid , roomasin nurka löödud kirve juurde , teades , et selle mängukanni kasutegur on praegu null , ajasin ennast värisedes põlvili ning üritades summutada kõiki helisid , sulgesin silmad ja hakkasin valjult valemit lugema . </s> </p>
<p> <s> Ma lugesin kaua , lugesin vihaselt , siis alandlikult , siis pisarsilmil , ning kui alumisel korrusel saabus tõepoolest vaikus , avasin ettevaatlikult silmad . </s> <s> Ja tardusin üllatunult . </s> </p>
<p> <s> Ma põlvitasin iseenda ees — vaikselt avanenud duširuumi vastasseinas seisis inimsuurune peegel . </s> </p>
<p> <s> Trepilt kostsid vaevalised rasked sammud . </s> </p>
<p> <s> " Tule , vaata järele , sant ! </s> <s> Mina neid värke ei jaga ! " </s> <s> Callaghan lagistas väsinult naerda . </s> <s> " Kui verd tulema hakkab , siis küllab oli nahk veel ees ! </s> <s> Ma rebisin kogu su lipaka pisikesteks ribadeks ! " </s> </p>
<p> <s> Hetkeks sattusin segadusse , teadmata , mida ette võtta . </s> <s> Surusin kirve pihku ning mõistsin isegi , et plaanin mõttetust . </s> <s> Alalhoidev instinkt oli vähemalt sama tugev kui kättemaksuiha . </s> <s> Ent siis turgatas pähe uus mõte , mis näis kui mitte lootusetu , siis vähemalt hullumeelne . </s> </p>
<p> <s> Kiiruga , nii kiiresti kui sant keha suutis , lohistasin ennast kapi juurde , kus hoidsin sügaval hilpude all peidus ammu ununenud Waanenburgi maski . </s> <s> Sammud olid juba peaaegu ukse taga , kuid selle asemel , et kohe sisse astuda , puhkes Callaghan ropendama ja ma sain aru , et ta kuseb koridorivaibale . </s> <s> Viga vea järel , vana orikas ! </s> <s> Saanuks ta tol hetkel jaole , olnuksin kadunud mees , kuid nüüd jäi mul aega , et paaniliselt asju põrandale pildudes jõuda maskini , ronida ihualasti aknale ning mask ees , kirves käes , upitada ennast välja . </s> </p>
<p> <s> Ma veeresin kaldkatuselt alla , mürtsatasin roosipõõsastesse , mis polnud maandumiseks mõeldud , ja verest tilkudes , kriimustused sügelemas , panin ämbliku kombel hingeldades plagama , porine mullavagu järel — nii silkab isane kilpkonn rannaliival emase järel . </s> </p>
<p> <s> Magav linn oli jalule tõstetud , valgusvihkudega pimedust raiuvad helikopterid tiirutasid kvartali kohal , edasi-tagasi sõelusid vilkuritega politseiautod , kusagil klähvisid tigedad jälituskoerad , kes olid treenitud purema selliseid riigivaenulikke koletisi nagu mina . </s> <s> Mind ümbritses ähvardava seinana suur pulseeriv linn , kust mul polnud lootust pääseda . </s> <s> Paanika andis vähehaaval järele , kui ma niimoodi sihitult edasi vingerdasin — peaeesmärk oli surra võimalikult kaugel peale sunnitud kodust ja Callaghanist . </s> </p>
<p> <s> Saanud paar korda pureda ausate kodanike maju valvavatelt truudelt penidelt , kes kiskusid halastamatult viimasegi liha kontide küljest lahti , roomasin lõpuks ähkides ja verd köhides mingile suuremale tänavale , midamööda oli sadakond meetrit eredalt valgustatud metroojaamani . </s> <s> Sealt ma võisin kaduda maa alla , selle sõna otseses mõttes . </s> <s> Võib-olla hukkuda rööbastel , võib-olla jätkata peletava hulkur-ämbliku elu lõpmatutes maa-alustes käikudes , sisendades inimestesse ebausklikku hirmu ebamäärase raudmaskiga fantoomi ees . </s> <s> Kuid kindel oli see , et sealt leian ma absoluutse pimeduse ning saan edaspidi igavesti pühenduda maagilise valemi uurimisele . </s> </p>
<p> <s> Ent edasi mul roomata ei õnnestunudki . </s> </p>
<p> <s> Mind oli märgatud . </s> <s> Mõned hilised jalutajad tardusid paigale , teised panid ehmunult jooksu , paar autot peatusid pidurite kriginal , juhid ajasid kaelad õieli , et paremini näha neljakäpukil seikleva põletusarmides sandi kannatusi . </s> <s> Keegi helistas kuhugi , minu ümber ettevaatlikult kogunevad inimesed sosistasid omakeskis , kuid mul polnud aega kuulata , mida neil öelda oli . </s> <s> Roidunult hingeldades , vajunud külili külmal prahti ja konisid täis laial kõnnitel , keerutasin maskis nägu nagu sõrmede vahel lömastatud kapsauss pead ja tekitasin inimestes ilmselt sarnaseid tundeid , nagu see kurjast siginenud oles . </s> </p>
<p> <s> Ning korraga ma tardusin , saades võitu hingematvast õhupuudusest . </s> <s> Vaatasin ringi — inimesed lausa õgisid mind aplate pilkudega — , ajasin ennast külma laternaposti najal istuma ja pistsin urisema . </s> <s> Inimesi läbis agooniline jälestusvärin , uuesti läks lahti sosistamine , kuid nüüd jäin ma neid kuulama . </s> <s> Seda enam , et peakohal undas juba mind märganud helikopter , kust küünitas välja kaks laskevalmis snaiperit , ning põgeneda polnud mul enam kuhugi . </s> <s> Mulle suunati võimsa prozhektori pimestav valgus , justkui viimane lootuskiir , ning sellest tekkinud püha paiste minu ümber andis mulle korraga viimase võimaluse . </s> </p>
<p> <s> Ma urahtasin uuesti ning sosisavad inimesed tõmbusid kohkunult tagasi . </s> </p>
<p> <s> " Püha mees ! " </s> </p>
<p> <s> " See nüüd küll mitte ! " </s> </p>
<p> <s> " Aga mask ! " </s> </p>
<p> <s> " See ei saa olla reklaamtrikk , " vaidles keegi kahtlejale vastu . </s> <s> " Ta kukkus taevast alla ! " </s> </p>
<p> <s> " Õnnetu sant , oleks teadnud , et ta selline on . " </s> </p>
<p> <s> Ma ei suutnud uskuda oma kõrvu . </s> <s> Kui lõpuni aus olla , siis kõige kaugemas mõistusemülkas olin just sellist loogikat üritanud Callaghani püha mehe propaganda abil rahvale pähe tuupida . </s> <s> Aga et mind , koos tolmuse maski , ulatuslikes põletusarmides keha ja krimpsus voblaga , sedamoodi hoobipealt rahva isaks tunnistatakse , oli ootamatu üllatus , millega ei osanud kohe midagi pealegi hakata . </s> <s> Ma sain aru , et pean suu avama , sest inimeste üllatus võib peagi üle minna , nad võivad hakata uurima asja reaalset külge — kontrollimatult vohavad reklaamid olid neid rikkunud — , ja talluvad siis mind kui mõnitajat kohapeal surnuks . </s> </p>
<p> <s> Ning et midagi paremat pähe ei tulnud , lasin jälle kuuldavale urina , valju ja ähvardava . </s> </p>
<p> <s> " Ta on taevast alla kukkunud ! " </s> </p>
<p> <s> " Ta põles läbi atmosfääri lennates ära ! " </s> </p>
<p> <s> " Püha meest pole olemas , idioodid ! " </s> </p>
<p> <s> " Kuidas pole — ta on ju siinsamas , uskmatu , otse sinu ees ! " </s> </p>
<p> <s> Ja siis ma tõstsin oma enam-vähem terve käe ja osutasin nudipäise ketseri suunas — ning järgnev lisas mulle veelgi usku inimestesse . </s> <s> Vaid hetke kõhklesid nad põikpäiselt , tõstsid siis nagu üks mees rusikad ja viskusid kahtleja peale , kes mõistes täbarat olukorda , võttis kibekähku jalad selga ja tegi minekut . </s> <s> Kui rahvas uuesti minu poole pöördus , rippus peakohal juba kolm helikopterit . </s> <s> Valjult sahisesid raadiosaatjad , keset teed peatunud autod olid ummistanud liikluse ning alludes ilmselt metsiku looduse seletamatutele instinktidele , langesid inimesed üleüldise lärmi foonil korraga üksteise järel minu ette põlvili . </s> <s> Samal hetkel põrkasid kaks helikopterit — ka piloodid olid inimesed ja üritasid uudishimust lähemale lennata — omavahel kokku , üks prantsatas kõrvulukustava metallikrigina saatel otse keset tänavat , teine lõhkes õhus ja leegitseva tulekerana planeeris poolesaja meetri kaugusel asuvasse odavasse kiirtoidurestorani , minu käsi justkui needev sau saatmas täpselt iga tema liigutust . </s> </p>
<p> <s> Sekundeid kestnud tulevihm jättis minu vigasele kehale susisevad augud ja inimesed nägid seda , kuid ei kuulnud minu suust heligi , samas kui nende seast kargas jalule ja pistis ulgudes jooksma kaks kärssava parukaga prouat . </s> <s> Hetk hiljem kõlas peakohal rippuvast helikopterist kaks lasku ning mõlemad prouad kukkusid kui niidetult . </s> <s> Mõned , kelle kunstmaterjalist riided olid samuti tuld võtnud , jäid sellist veretööd nähes märterlikult põlvili ning hetke pärast lõpetasid lasud ka nende kannatused . </s> <s> Rahvas nihkus mürgiselt suitsevatest ja leegitsevatest kehadest eemale , mõned võtsid välja suurtes kauplustes tasuta välja jagatud pühad raamatud ja asusid kiiruga palveid lugema . </s> <s> Helikopter maandus aeglaselt keset tänavat seisvate autode katustele , sellest hüppasid kõrvaklappe peast kiskudes välja kolm meest ning värisedes alandlikust hirmust , langesid samuti minu ette põlvili . </s> </p>
<p> <s> Mõned üksikud uskmatud ajalehed teatasid järgnevatel päevadel , et tegemist oli olnud vaid väga efektse etendusega , kuid šõudega harjunud inimesed , kes lömitasid praegu minu ees nagu peksa saanud kutsikad , ei paistnud jagavat seda seisukohta . </s> <s> Ma polnud öelnud sõnagi , aga ümberringi kogunes üha enam inimesi , kes olid tulnud välja ümberkaudsetest majadest , et näha , miks tänav põleb ja miks on katkenud telefoniühendus . </s> <s> Meid nähes nad vakatasid ja kukkusid kiiruga põlvili , korrutades hirmunult minu püha tiitlit . </s> <s> Nendega ühinesid ka kaks tuletõrjebrigaadi , kes olid kutsutud põlevat restorani kustutama , nendega ühinesid näljased hulkurid ja austatud kommuuniisad õhtuülikondades , ning ilmselt oleksidki nad niimoodi igaveseks paigale jäänud , kui teise tänava otsa poleks ilmunud armeesuurune eliitüksus tapahimuliste palgasõduritega Fort Grattoni kaitsegarnisonist . </s> <s> Selles üksuses oli vähemalt sama palju kiivrites päid ja rasket tehnikat kui tolles dessandis , mille Callaghan paiskas kunagi varemetesse pommitatud Prestonportile , või vähemalt tundus mulle nii . </s> </p>
<p> <s> Nagu alati , isegi purjuspäi , oli Callaghanil kõik täpselt läbi mõeldud . </s> <s> Ta polnud arvestanud ainult üht — et iga sõdur on samasugune juurikas nagu kõik muud . </s> <s> Et kõigil neist on vanemad , naised ja lapsed , kellega käidi pühadel päevadel pühades hoonetes paremat elu , rohkem valgust ja huvitavamaid telesaateid palumas . </s> <s> Ja kuigi kogu usk mind ümbritsevates inimestes asendus sedamaid paanilise hirmuga , mis sundis neid püsti kargama ja kiiruga laiali valguma nagu sipelgaid põlevast sipelgapesast , astus mõni neist aeglaselt minu suunas kolisevate tankide ette . </s> <s> Neist sõideti lödinal üle , summutades piinarikast karjumist , ja inimesed ehmusid veel enam . </s> <s> Aga uudis , mis levis nagu kulutuli , oli jõudnud juba sõduriteni . </s> </p>
<p> <s> Ning siis kõlas valjuhääldajas vana orika häälekõu , mis käskis raskekahurväel mind pudruks teha . </s> </p>
<p> <s> " Tuld ! " </s> </p>
<p> <s> Aga mitte keegi ei vastanud käsule . </s> <s> Callaghan käskis veel ja veel ning tema kõikvõimsad käsud põrkasid mind ümbritsevast aurast tagasi , muutudes ulakust täis rikošettkuulideks . </s> <s> Ainuke kuul , mis minu suunas lendu lasti , pärines kellegi ohvitseri karabinist , mille Callaghan mehe käest rebis ning mille päraga ta samal mehel alalõualuu kildudeks lõi . </s> <s> Kuul tabas osaliselt halvatud kätt ja jäi sinna püsima . </s> <s> Ja seal püsib see siiamaani . </s> </p>
<p> <s> See viga jäi vanal sõjamehel viimaseks . </s> <s> Ta jooksis mulle lähemale , võttis mind juba sihikule , kuid sel hetkel inimesed , kes korraga mõistsid , et püha mees on samasugusest luust ja lihast nagu nemadki , viskusid talle peale , moodustades hirmuäratavalt möirgava kuhja . </s> <s> Kostis viimane lask , kuid keegi ei saanud pihta . </s> <s> Segadusse sattunud sõdurid , kes ei osanud korraga midagi peale hakata , vaatasid käsku oodates ohvitseride poole , kuid viimased jälgisid justkui nõiutult , kuidas paarkümmend marutõbist käte- ja jalapaari muudavat nende käsujagajat millekski , mida ei saa enam isegi püha mehe meeleheaks ohverduslauale tuua ... </s> </p>
<p> <s> See , mis Callaghanist järele jäi , meenutas kõige enam seda , milleks ta oli oma sõnul muutnud minu noore massööri , kelle nimi oli ... misiganes ta polnud , sõber . </s> <s> Enam polnud sellel mingit tähtsust . </s> <s> Kui rahvahulk vaikides Callaghani ümbert laiali astus , oli ainuke äratuntav ese verine karabin , mille päästiku vahele oli takerdunud vana sõjamehe narmendav sõrmejupp . </s> </p></div2>
        <div2 type="alaosa"><head> 3 . osa </head><head> 1 </head>
<p> <s> Juurikat labida peale haarata , vennas , oli kunsttükk , mida keegi polnud mulle õpetanud , nagu ka paljusid teisi keerulisi asju elus . </s> <s> Lihtsa tehnikuna teadsin täpselt , mis , kus ja kuidas juurika ehituses on , aga seda , mida tema sisikond tegelikult ihaldab , sain teada alles omaenda nahal . </s> <s> Ja ihaldas ta valgust , sedasama päikese almust , mida ammutasid iga päev õied . </s> <s> Kõik teooriad , mis ma läbi mõelnud olin , ja hüpoteesid , mis püstitanud , koondusid ainult nendesse kahte terminisse — juurikas ja valgus . </s> <s> Ja tol lõpmatul verisel ööl , millest ma ei mäleta enam peaaegu midagi , siis kui algas vigase ämbliku , kes oli kunagi kandnud major Waanenburgi aukartustäratavat nime , viimane teekond , otsustasin küll kindlalt , et kuna käsi peseb kätt — ja see kohustus mul nüüd lasus — , siis saagu õnnetu oma tahtmine . </s> </p>
<p> <s> Üle kogu Maa veeres ennenägematu vägivallalaine , millega polnud võrreldav isegi naissoo ülestõus mõned aastad tagasi , kui mitmetes tuultes säbrutav sogane veepind esimese laine sünnitas . </s> <s> Võõrastav oli vaadata , kui ennastohverdavalt juurikad — ja nende hulgas olid ka kõik endised õied , linnapead , kindralid , juhtivametnikud , sest kõik , mis võimalik , oli peapeale pööratud — , kui ennastohverdavalt olid nad nõus tapma ja muidu tümitama oma naabreid , elukaaslasi , ülemusi ja alluvaid , et mitte kutsuda endale püha mehe viha . </s> <s> Koos Callaghaniga läks nagu seebimull pauhti lõhki Ühinenud Demokraatia Organisatsioon , reaalsete eesmärkideta hiiglaslik ametnikepesa . </s> <s> Elu algas otsast peale , aga mitte nii nagu varem — liivakell oli saanud surmalöögi ja lamas nüüd külili ning tõeline ajahammas tilkus sülge tema järele . </s> <s> Ja ainult püha mees nägi seda kõike ja oskas öelda , et lõpp on lähedal . </s> <s> Ja seda ta ütleski kõigile Kesktelevisioonis , mispeale mõned ehmusid , mõned poosid ennast üles , mõned aga ei uskunud teda . </s> </p>
<p> <s> Lõpp oli väga lähedal , teravam nina pidanuks haistma selle roiskuvat lõhnagi . </s> <s> Seepärast asus püha mees , see tähendab mina , vennas , kiiremas korras klaarima arveid vanade võlglastega . </s> </p>
<p> <s> Esmajärjekorras lasin enda juurde toimetada kusagil kalatraaleril varjupaiga leidnud Legault . </s> <s> Üleni verine , puretud verejanulistest jälituskoertest , ja kalahaisune , korrutas ta aina psühhootiliselt oma vaatide juttu . </s> <s> Ta vehkis lärmakas segasusseisundis pikkade kätega , justkui kakkudes seintest neidsamu vaate lahti , ja kilas takti koertega , keda eliitüksuslased talle kogu aeg kallale ässitasid . </s> </p>
<p> <s> " Ära tee , Waanenburg ! " oli ainuke asi , mis väärib minu kõvera suu vaeva , et siinkohal ära mainida . </s> <s> Korraga oli see õnnetu sama sügavale mulda kaevunud nagu paadunuima juurika väikseim varbaküüs . </s> <s> Kõik kättemaksuplaanid , mida ma oma keha puudulikkuse tõttu ei saanud enam täide viia , haihtusid , ning ainuke positiivne emotsioon saabus siis , kui seebitatud nöör ta suumulgu kinni nööris . </s> <s> Veel tükk aega ta rabeles , suur võimukandja ja vaatide valitseja , kuid peenike libe nöör oli temastki vägevam . </s> <s> Maailmas polnud pead ega mõistust , mida see pisike teotahteline jupike ei suutnuks korrale kutsuda . </s> <s> Ja noil päevil oli tal tööd küllalt . </s> </p>
<p> <s> Mul polnud isegi mõtet alustada laiaulatuslikku ülestõusu , sest kõikjal oodati legendaarse püha mehe , keda nii mõnigi vana sõjamees hellitas mälestustes Waanenburgina , tõotatud vabaduse saabumist . </s> <s> Ajalehed trükkisid lisaväljaandeid , uppudes tindi- ja paberimerre , kuid sellegipoolest ei jõudnud nad sammu pidada püha korra jalule seadmisega . </s> <s> Mida inimene mõtles ja mida pühast korrast ootas , ma ei tea . </s> <s> Mul polnud huvi ega aega jälgida siiamaani tegutseva Kodanikujälgimise keskuse aruandeid . </s> <s> Küllap odavamat õllet ja nööpe ning veel suuremat lõhnaõlide valikut poodides . </s> </p>
<p> <s> Uskmatuid oli palju , selle võrra oli rohkem tööd raudmaskiga püha mehe kodades toimetavatel teenijatel , kes valasid terasaltaritele värsket verd , et uskujad saaksid seda hirmunult sõrmega katsuda ja veenduksid , et neil , kes jäävad , saabub parem elu . </s> <s> Kinnisvara hinnad langesid , kaotati õhu- ja veemaks , vaestele jagati tasuta vabanenud tarbekaupu , müügile ilmus seep " Õis " , mis lõhnas rikka inimese rasva järele . </s> <s> Elu läks keema , nagu ta keeb ikka põlevas sipelgapesas . </s> <s> Kõik õitses , kõik olid toidetud , tööga varustatud ja seega õnnelikud . </s> <s> Lõvi oli kitsetalle parim sõber ja kui muud üle ei jäänud , tantsis kitsetall tema äsjakuhjatud hauakünkal . </s> </p>
<p> <s> Ma jälgisin kõike toimuvat huviga seni , kuni avastasin , et ka selles äris hakkavad ilmuma tsüklid . </s> <s> Seejärel saabus hirm . </s> <s> Hirm , et kõik jääb endistviisi venima , et liivakell õpib käima ka küliliasendis . </s> <s> Seda valem ette ei näinud . </s> <s> Küsisin endalt korduvalt , mida ja milleks ma teen , ning kui kõige raskemad verevalamised olid möödas , otsustasin , et töötan siiski veel ainult juurika huvides . </s> <s> Ja seda ma endale korrutama jäingi , et kindlustada endas usku püha mehe missiooni . </s> <s> Ja sellegipoolest polnud ma enam kindel , et olen veel õigel rajal . </s> <s> Valemi abil töötasin aktiivse sõjategevuse kõrvalt välja mitu teooriat , kuidas tagada hüvede optimaalseim levik inimpopulatsioonis , ja jõudsin järeldusele , et see on võimalik ainult juhul , kui maailma jääb üksainus inimene , kelle elu mitte keegi ei sega , keda mitte keegi ei torgi tagant , kes võtab päikest , joob merevett ja sööb kõrbeliiva , kuni surma näljane irve neelab temagi . </s> <s> Paljutõotav järeldus oli , arvestades inimkonna pea kohal iidse hirmupendlina kõlkuvat demograafilise plahvatuse ohtu . </s> <s> Palju tööd seisis veel ees , meres oli palju vett ja kõrb uppus liiva — käesolev olukord oli absoluutse õnnega pöördvõrdelises seoses . </s> </p>
<p> <s> Sellepärast andsin võimu palgal olevatele akadeemikutele käsu kuulutada välja kiiresti läheneva päikeseplahvatuse ja Maa ökokatastroofi oht . </s> <s> Mõned neist keeldusid , teistele hakkasid kolleegid vastu , kummutades kõik teooriad . </s> <s> Enesetappude arv tõusis vaid minimaalselt . </s> <s> Püha mees vaikis süngelt — Suure Vaikijana teda tuntigi — , teenijad ootasid kannatlikult , kiigates aga aeg-ajalt kadedusega naabruses tegutsevate sektide poole , kellede pühak tõotas palju kiiremat hea elu saabumist . </s> <s> Ning mõned , ka ustavaimad teenijad , vahetasid saladuskatte all leeri . </s> <s> Seda enam , et erasektoris oli palk mõni protsent soodsam . </s> </p>
<p> <s> Ja vihast pulbitsev püha mees avas suu : </s> </p>
<p> <s> " Siis arendage mingi mürk , mis niidaks kõiki ! </s> <s> Mingi viirus ! </s> <s> Või veel miski ! " </s> </p>
<p> <s> Ja teda vahiti ehmunud pilkudega . </s> <s> Keegi ei mõistnud püha mehe viha . </s> <s> Keegi ei mõistnud , et pühal mehel on suur missioon tagada neile tõeliselt hea elu . </s> </p>
<p> <s> Spetsialistid vaktsineerisid ennast , oma perekondi , häid tuttavaid ja prisket pistist pakkuvaid ametnikke , ning kui viirus oli välja töötatud , siis polnud sellel enam niita kedagi . </s> <s> Vaid mõni üksik kodanik leiti kusagilt kramplikult verd roopimas ja temalgi tuvastati põhjusena alkohol või maohaavand . </s> </p>
<p> <s> Teine kord hirmusin isegi oma valemist . </s> <s> Kuid nagu ämblikunägemuski , oli see jõudnud kanda kinnitada ega lasknud enam poolel teel peatuda . </s> <s> Ma veendusin , et erinevalt neist kõigist jään mina kuhugi väljapoole valemit , ning kui kõik laabub , saan viimasena päikest võtta , liiva lusikaga suhu kühveldada ja sogast merevett läbi hammaste imeda . </s> <s> Vahest , kui ma oma ainsa silmaga nägin läbi maskipilude ümberringi naerul nägusid , pühitsemas järjekordset võitu , ohverdusaltarilt verd keeleotsaga limpsivaid lapsi headest peredest ja nende vanemaid , kes plaanisid rahuaja saabudes võtta otsemaid puhkus , et peesitada üksinda kuumal liival , mõtlesin , et nad kõik on ju vaid minu haiglase fantaasia vili . </s> <s> Et keha , mida mul kanda tuli — Waanenburgi keha — , pole olemas , samuti nagu pole olemas ka kõiki ümberringi tegutsevaid kehasid . </s> <s> Nad kõik olid tundmatud valemi ridades , korrutusmärkide ja ruutjuurte vahel . </s> <s> Need olid malendid minu malelaual , tegelased minu kujutluses , kuhu sattus ka päris hulle . </s> <s> Ja ma tabasin ennast mõttelt , et kui ma olen sunnitud veel kaua selles pöörases hullumeelsuskeerises kaasosalejana piinlema , lähen veel enne loojangut segi . </s> <s> Täiesti segi — ega suuda enam kontrollida ümberringi toimuvat . </s> <s> Välja arvatud juhul , kui kujutan ette , et olen ise nende kõigi ajud siirdanud , ja nad räägivad täpselt seda , mis ma ette kirjutan . </s> <s> Ja esialgu see ka toimis nii ja kõik rääkisid vaid seda , mis ma neile määranud olin . </s> </p>
<p> <s> " Keldris on odavat kala müügil . " </s> </p>
<p> <s> " Ma käin kähku ära . " </s> </p>
<p> <s> " Teeme ühe kähkuka . " </s> </p>
<p> <s> " Mine peksa pihku ! " </s> </p>
<p> <s> " Waanenburg on surnud ... " </s> </p>
<p> <s> " Waanenburg on ... igavene seesamune ! " </s> </p>
<p> <s> " Waanenburgi pole olemas olnudki ! " </s> </p>
<p> <s> " Aga kui on olnud ? " </s> </p>
<p> <s> " Kõike ei saa me kunagi teada . " </s> </p>
<p> <s> " Aga püha mees on olemas . " </s> </p>
<p> <s> " Seda see kala keldris nii odav ongi . " </s> </p>
<p> <s> Vahest haaras mind paaniline hirm , et istun hoopis oma vana labori pimeduses arvuti ees , ning lülitan lõputult sisse ja välja erinevaid nägusid . </s> <s> Meenus Bobby , katsealused , keda polnud inimlikus mõttes olemas olnudki , ja kaks kahtlast kolleegi , kes olid ainukesed tõelised asunikud minu üksildusmaailmas . </s> <s> Radioresistentse genoomi ainuke kandja oli põgenenud lumekõrbe ja surnud . </s> <s> Ma ehmusin , et valem võib olla hoopis järjekordne lubivalge naeratusega reklaamitrikk , ja seepeale haaras mind sedavõrd rusuv masendus , et ma jäin otsekui purju ega saanud enam isegi ruumist välja , et jagada uusi juhtnööre tegutsemise kohta . </s> </p>
<p> <s> Ma polnud enam noor . </s> <s> Minu elukell tiksus vähehaaval selle lõpu poole , mida olin seni ise teistele kätte jaganud . </s> <s> Aga ma ei kahetsenud kordagi , et olin endas kustutanud selle neetud valumeele , mis hoidis teistel elu sees . </s> <s> Tänu sellele olin jõudnud kaugemale ja kõrgemale , ega kartnud alla sadades seda , mida kartsid kõik . </s> <s> Mind nagu ei olnudki enam , ei olnud selles tavalises juurikate maailmas , kus igaühele oli kätte näidatud oma mullalapp , mida ta elu eest tarbis , jälgides , et naabril oluliselt paremini ei läheks . </s> <s> Ja ma mõtlesin jällegi heldinult , et kõrgemalt vaatlejana võin aidata veel enne oma lõppu leida neil kõigil — on nad siis olemas või neid polegi — parem elu paremal mullalapil , mille vabastan teise juurika alt . </s> </p>
<p> <s> Tundsin isegi , et olen veidi pahupidi läinud , saanud räsida viimastest sündmustest , pidevast arvutamisest ja ööpäevaringsest töötamisest . </s> <s> Kas olekski leidunud kedagi , kes oleks ausalt vastu pidanud , andnuks saatus talle viimast korda sellise võimaluse ? </s> <s> Vaevalt küll . </s> </p>
<p> <s> Ainult üht tahtsin ma veel teada enne lõppu , mis tõotas tulla sama haletsusväärne nagu neil kõigil . </s> <s> Ma tahtsin teada , kust ma tulen ja kes ma olen . </s> <s> Ja miks pole mind selles elus absoluutselt üks , nagu ma endale sisendasin ja nagu arvasid nemad . </s> <s> Valemis minu jaoks kohta polnud . </s> <s> Ma polnud ei tegur ega liidetav ega isegi vastus . </s> </p></div2>
        <div2 type="alaosa"><head> 2 </head>
<p> <s> Ma valitsesin kõiki ilmakaari , maad , vett , taevast ja kõike , mis Maad avaruumis ümbritses . </s> <s> Ja just siis , kui juurikas hakkas jälle kahtlema , kahtlema püha mehe võimalustes — luua parem elu ja muu pläma , millega poliitikud olid aegade algusest neid peibutanud — , saabus hetk , mis pööras kõik veelkord pea peale ja pani inimesed püha mehe ees alandlikult selga küürutama . </s> </p>
<p> <s> Esimesena andis tundmatust objektist teada Blausterni kaitsegarnison . </s> <s> Esimesele teatele järgnes sedamaid teine ning seejärel kasvas uudistetulv kiiresti paanikaks , mis levis peagi rangelt salastatud võimukanalitest ka lihtsurelike kõrvu . </s> </p>
<p> <s> Inimene polnud harjunud arvestama Maad ja selle kaaslasi ümbritsevat ruumi potentsiaalse ohuallikana . </s> <s> Oli teada , et sama kaugel kui Blaustern asub Maast , asub Blausternist omakorda mingi kolmemõõtmelist kaitset tagav kilp . </s> <s> Oli teada , et see kilp kuulub aegade algusse , kui usuti kõiksugu kurja , kummituste , välistsivilisatsiooni ja muu sarnase olemasolu . </s> <s> Seepärast polnud ühtki tehnikut , kes jaganuks täpselt kilbi funktsioneerimist , ning praeguseni pole selge , kuidas on õnnestunud hoida ära sellel kilbil asuva automaattehnika rünnakut ühelegi kolmest kaaslastest . </s> <s> Lärm tõusis sellest , kui tundmatu häiresignaal , mida keegi polnud varem kuulnud , äratas ööpostil tukkuva sõjalennundusdispetšeri , kes olevat alguses mõelnud , et Maalt saabub püha mees ise . </s> </p>
<p> <s> Kui paanika Maani jõudis , oli Tundmatu , nagu teda kohe nimetama hakati — teaduslikult tõestatud kurjuse kehastus , see tähendab püha mehe vastand — , asunud raginal justkui poisike vaarikaraksus rajama endale teed läbi ammu uinunud kaitsekilbi , mis andis ootamatult tagasilöögi . </s> <s> Edasi olin ma juba saavutanud kontrolli olukorra üle — mida ei saanud öelda mind ümbritsevate ülemohvitseride kohta — ja võisin jälgida üllatunult mingi täiesti uue tõe tungimist , selle sõna otseses mõttes , minu niigi ebaturvalisse maailmapilti . </s> <s> Väga ebameeldiv vaatepilt oli . </s> </p>
<p> <s> Kohe algusest oli selge , et tegemist on sõjalise kõrgtehnoloogiaga varustatud ruumilaevaga . </s> <s> Kõrvalt võis isegi väga ilus näida kaitsekilbi üksuste kärtsumine kähmluses ilmselgelt ebavõrdse vastasega . </s> <s> Kindlasti istus samal ajal kusagil oma turvalise juurikakodu tagaaias tundenäljas paarike , keda ei kottinud üleüldine paanika , ja mõtles selle küllusliku tähtedesaju peale soove välja . </s> </p>
<p> <s> Piisavalt suure raja sissekõrvetamine kaitsekilpi , mis jätkas ka vaatamata suurtele kaotustele südi vastupanu , võttis Tundmatul aega vähem kui ööpäeva . </s> <s> Paanikat süvendas ka tõdemine , et Maal võib olla teisigi üllatusi peale selle kilbi , ning mitu vanemohvitseri tõid nende otsimise vajaduse kohe ettekäändeks , et põgeneda provintsi ämmade juurde peitu . </s> <s> Mitte keegi ei teadnud kilbi võimsust ning vahepeal tekkis isegi lootus , et need kärbseparvena sõjalaeva ümber koondunud metallputukad suudavad teda peatadagi . </s> <s> Kuid vähehaaval koorus Tundmatu sellest tüütust kimalasmerest välja , sähvides väsimatult paremale ja vasakule , üles ja alla , ning järgmiseks hommikuks oli ilmselge , et niimoodi seda hiiglast pole võimalik takistada . </s> <s> Tundmatu enda vigastused paistsid olevat minimaalsed . </s> </p>
<p> <s> " Midagi peab tegema , " pomises keegi viimastest minu juurde jäänud kindralitest , keda oli haaranud küülikutardumus ekraanilt vahtivate maosilmade — see tähendab paratamtu tõe — ees . </s> </p>
<p> <s> " Peab proovima kontakti . " </s> </p>
<p> <s> " Mida see annab ? " </s> </p>
<p> <s> " Midagi kindlasti , " ning et keegi ei suutnud heita endalt tardumust , otsekui oleksid nad sandid nagu minagi , käratasid kogu kõrist : " Tööle , mehed ! </s> <s> Selgitage välja , kes need on , kust tulevad , mida tahavad — ja kandke olukorrast ette ! </s> <s> Liigume ! </s> <s> Ja teatage inimestele , kes nii ehk nii juba kõike teavad , et püha mees on ainus , kellele veel loota saab ... " </s> </p>
<p> <s> " Mis on ka tõsi . " </s> </p>
<p> <s> Kogu Maa oli haaratud hirmu kainestavasse embusse ning selle foonil jäid inimesed lõplikult purju püha mehe kultusest , mida levitasid higipales tööd rügavad teenijad , kes isegi ei suutnud enam taltsutada värinaid hirmust viimse rünnaku ees . </s> <s> Püha mees sai kätte kirve , millega pidi tagasi lööma kõik kurjad jõud , altaritele heideti tema meeleheaks järjest uusi ohvreid , jõudmata enam validagi , kas tegemist on halbade või heade juurikatega . </s> <s> Nüüd oli lõplikult selgunud , mis ebamaise ja ebainimliku vastasega pühal mehel oma järgijate nimel rinda pista tuleb , ning kõik , usklikud ja uskmatud värisesid , maalides kujutluses selle lahingu hirmsaid pilte . </s> </p>
<p> <s> Kontakti loomine ebaõnnestus ning järgneva päeva jooksul sai selgeks , et , ilmselt pidades seda kaitsekilbi tsentraalseks lüliks , võtab Tundmatu ette Blausterni . </s> <s> Kibekähku toimetati paanikast haaratud kaaslasele sundkorras — sest vabatahtlikuks kangelasteoks polnud enam keegi nõus — peaaegu kolmandik Maa jõududest . </s> <s> Desertöörlik meeleolu võimutses kõikjal , kuigi põgeneda polnud tegelikult kusagile — aga kaugele juurikas oma mullasest urust ikka näha võis — , mehi langes kui loogu välikohtute kiirkorras vormistatud surmaotsuste toimel . </s> </p>
<p> <s> Ja siis järsku selgus , et kontakti said vähemalt kümmekond ajalehetoimetust , suuremat ja väiksemat . </s> <s> Kui palju nende läbimüük suurenes , ma ei tea , fakt oli aga see , et ainult ühel neist oli tõsi taga , ja kohe , kui ma olin saanud ühele poole kõige eksisteeriva kirumisega , toppis meessekretär salvestuse värisevate kätega minu arvutisse . </s> </p>
<p> <s> " Kõik välja ! " käratasin , kui ekraanile ilmus mitte mingi koll , vaid valge , kortsudest näkitsetud inimnägu . </s> <s> Vähemalt polnud see järjekordne Waanenburg . </s> </p>
<p> <s> Ma veeresin oma mehhaanilise tooliga lähemale ja vajusin ninaga vastu ekraani , et mitte kaotada ivagi sõnumist . </s> <s> Paraku kõik , mida selle kahe minuti jooksul õnnestus teada saada , oli Tundmatu välimus ja nende ligikaudne arv . </s> <s> Kuna kontakt polnud täielik — mingi tolmune värk sageduste sobimatusega — , polnud korralikku heli ning needki katkendid , mis olid veidi selgemad , olid arusaamatus keeles . </s> <s> Rääkija , kui ta rääkis muidugi , oli üleni valges ja sätendavas , näiliselt sõbraliku näoilmega ja vaevu liikuva suukriimuga . </s> <s> Aeg-ajalt liikusid tagataustal ka teised sarnased olendid , kõik valges , aga oluliselt tõsisemate nägudega . </s> <s> Üks oli kindel — tegemist oli inimestega . </s> <s> Ja ometi jäi mind miski selle kõige juures ränkraske koormana rõhuma . </s> </p>
<p> <s> Mis koht oli valemis Tundmatul ? </s> <s> Oli see tõesti vastus ? </s> </p>
<p> <s> Väriseval häälel kutsusin sisse ukse taga ootava sekretäri . </s> </p>
<p> <s> " Asume vasturünnakule ! </s> <s> Neil pole midagi head kavas . </s> <s> Järgmistest kontaktidest teatage otsemaid mulle isklikult , kõik selleteemalised ajalehenumbrid likvideerida , et juurik ... ptüi , raisk ! </s> <s> Et populatsioonis ei leviks paanika ! </s> <s> Liiguta , ega sul kohvipaus pole ! </s> <s> Võib-olla ei tule meil enam kunagi ühtegi kohvipausi , kui sa ei liiguta ennast ! " </s> </p>
<p> <s> Lahingud Tundmatuga kujunesid kiiresti kurnavaks , ebavõrdseks heitluseks , mille täpne ohvrite arv jäigi täpselt dokumenteerimata . </s> <s> Esimestel päevadel üritasid sissetungijad hoida kaitset , mis neil ka päris hästi õnnestus , kuna Maal polnud kunagi arendatud tõsiselt võetavat sõjatehnikat ega lahinguteooriat avaruumi tingimuste tarvis . </s> <s> Paar korda üritasid nad veel ilmselt kontakti saada , mis neil võib-olla isegi õnnestus , vaatamata minu rangele keelule , kuid siis õhkis Tundmatu Wachtsbergi , väikseima ja kaugeima tehiskaaslase , millele oli koondatud peaaegu kogu Maad teenindav sidetehnika , ning seejärel saabus pikaks ajaks lausvaikus , mis vaid sigitas hirmu väsimatult pühades kodades küürutavate juurikate seas . </s> <s> Hädakorras asuti taastama kitsaid sõjalisi sidekanaleid , kuid selle kuuetunnise üleüldise paanikahetke jooksul murdis Tundmatust eraldunud üksus suurte kaotuste hinnaga läbi Blausterni koordinatsiooni kaotanud kaitseliini ning samal pärastlõunal võis iga täheteadlane , vana ja noor , muidukodanik või päikest võttev õis , näha selges sügistaevas silmipimestavat plahvatust , mille lööklaine jõudis pika , hirmsalt pika viivitushetke järel Maale . </s> </p>
<p> <s> Momendiks oli kõik kaotanud tähtsuse , mu sõber ja vend . </s> <s> Mäed hakkasid mürisema , paljud linnad vajusid tuhaks ja tolmuks , mille pesi sedamaid merre halastamatust ürgveest tõusnud hiigellaine . </s> <s> Peastaap mattus mitmete meetrite sügavusele liiva , pühad kojad ja inimeste usk vajusid kokku nagu kaardimajakesed , kümnete meetrite kõrgused lained lömastasid hea poole tsivilisatsioonist nagu tüütu prussakakarja . </s> </p>
<p> <s> Tol hetkel , kui liiv tungis peastaabi alumiste korruste akendest sisse , kui loodus paiskas mu kui kirbu taguotsa karva hoobilt ruumi vastasseina , siis kui minuni polnud veel jõudnud kiirreageerijate brigaad helikopteril , kui kõik ümberringi mürises ja lagunes , jäi sihitust kiirustamisest väsinud aeg korraga seisma . </s> </p>
<p> <s> Kõik tardus paigale , saabus surnud vaikus . </s> <s> Õhus ei lennanud ühtki tüütut kärbest , ei sebinud ringi ühtki surelikku , särtsuv konditsioneer oli vaikinud , loojuv päike naeratas peaaegu sõbralikult — ja ma mõistsin , et seda , justnimelt seda hetke olen nii kaua jahtinud , et teha inimese elu õnnelikuks . </s> <s> See oligi vastus . </s> <s> Õnnelikud surid , ellu jäänud said õnnelikeks , ja mina — mind polnud üldse olemas , kui vaid nende üksikute mõtetes , kes veel lootsid püha mehe vägevusele . </s> </p>
<p> <s> See hetk lõppes . </s> <s> Nagu lõppes kõik . </s> <s> Ning kohe algas väsimatu sebimine , karjumine , looduse möirgamine . </s> <s> Ja kõik hakkas keerlema liivast põlevate silmade ees , loodust haaras agooniline kramp ja ma kukkusin valjuhäälselt anuma püha meest , et ta päästaks mu väeti keha pikast piinast kuuma kõrbeliiva sügavustes . </s> <s> Ja siis saabus seesamune inimlind hallide lühekeste juustega , kukkus kilaval häälel midagi seletama , millest ma ei saanud sottigi , seletades talle nuttes vastu , ja lõpuks haaras mind vihase ropsuga jalgadest ning rebis läbi kildudeks põrunud akna , kust lainetas liiva sisse , nukralt seda näitemängu jälgiva päikse kätte tagasi . </s> </p></div2>
        <div2 type="alaosa"><head> 3 </head>
<p> <s> Sitke hingega olin , erinevalt neist juurikaist , sõber . </s> <s> Kui kõik ümberringi surid nagu kärbsed mürgitatud meepotil , siis mina , see elust tüdinud ämblikmees , jäin ikka ellu . </s> <s> Sest ma ei maitsenud nendega kunagi ühte rooga , vend . </s> <s> Kogu selle Maal valitseva segaduse taustal ei pandud tähelegi , kuidas Tundmatu , ilmselt kaotuste hindamiseks ja jõu kogumiseks , lahkus järsku orbiidilt . </s> <s> Kuhu ta kadus , oli võimatu välja selgitada , mitte kellelgi polnud selleks tahtmist , aega ega võimalust . </s> <s> Need , kes jäid ellu , sagisid sihitult ringi , otsisid teisi endalaadseid , et neile kõigi humaansuse põhimõtete kohaselt kiire lõpp teha . </s> <s> Keegi ei tundnud huvi toidu või elamise vastu , kedagi ei häirinud asjaolu , et merepind kasvab peaaegu silmnähtava kiirusega , kuna kusagil hakkas miski sulama . </s> </p>
<p> <s> Väikse latentsaja järel pöördusid võidusõnumiga tagasi ellujäänud üksused , aga neid võtsid vastu mustad lipud ja leinaitkud . </s> <s> Inimesed olid jälle unustanud püha mehe , kuni esimene kõrbekülm öö neid ükshaaval kustutama hakkas , ja siis tulid nad halades lagunenud kodade juurde , lõid üles välialtarid ja hakkasid viskama näppu , kelle verega need sisse pühitseda . </s> </p>
<p> <s> Püha mees istus samal ajal kahe hulluks läinud piloodiga helikopteris , mida polnud millegagi tankida peale liiva , ja sundis neid aeglasel kiirusel õhku tõusma ning lendama Põhjasaartele , kui need veel alles olid . </s> <s> Kuigi planeeti valgustas ere päike ja kõik endasse neelanud liivadüünidel sosistas kergemeelne tuul , oli saabunud igavene pimedus ja rusuv hauavaikus . </s> <s> Vaid piloodid kraaklesid omavahel , üks uskmatu , teine usklik , aga kui püha mees ütles , et uskmatu on väärt surma , hakkas too usklikuks ja viskas esimese uskliku kabiinist paarisaja meetri kõrguselt välja . </s> </p>
<p> <s> Meil õnnestus maanduda imekombel säilinud linnas , mis oli ilmselt jäänud loodusel kahe silma vahele . </s> <s> Usklik muutus jälle uskmatuks ning jättis mind üksinda väljasurnud helikopterisse . </s> <s> Kuid sandist püha mehe vägi oli selles linnas eriti tugev , ja kui ma pragunenud lennurajale välja roomasin , näitasin räsitud keha ja liivas lihvitud raudmaski , lohistasid kaks tehnikut mind tänades , minu verega oma nägusid kastes ning minu peast endale juuksekarvu talismanideks noppides , mind ülikiiresse hävitajasse , kus juba ootas uhkete vuntsidega reservohvitserist piloot . </s> </p>
<p> <s> " Püha mees , sa jätsid ellu mu naise ja kaks last — kolmas oligi igavene nännipunn , õppis pealinnas kunstnikuks ! — , ütle , mida saan teha , et sind tänada , " ja ta rääkis veel ja veel ega tüdinenud ise oma loba kuulamast . </s> <s> Poetas ka harda pisara ning võttis siis sellise tulejutiga paigalt , et ma oma sisikonna endale istumise alla keerasin . </s> <s> Ja siis ma nägin , et minu ees istub hoopis seesama lindinimene , kes mind liivast välja tirinud oli , ta vehkis laiade lumivalgete tiibadega ning mina olin vangistatud tema tulisesse üsasse kilomeetrite kõrgusel maapinnast . </s> </p>
<p> <s> Mind haaras paanika ja ma pistsin kisama , aga selle koletise kõrvus huugas lendamise mürin , nii et ta ei pannud midagi tähele . </s> </p>
<p> <s> Kui ma oma saatusega leppides rahunesin , heitsin pilgu ülevalt alla sellele , mis kõigest järele oli jäänud , ega näinud muud kui ühtlast merepinda , mis vaheldus aeg-ajalt päikesekiirtes põleva kõrbeliivaga . </s> <s> Ma sundisin ennast rahulikuks , sest oli veel üks asi , mille ma joonde ajama pidin , ja selleks oli mulle abi vaja . </s> <s> Kasvõi sellesama lindinimese abi . </s> </p>
<p> <s> Enne kui me maandusime Silver Creeki väljasurnud ja lagunenud lennuradade justkui kombitsate võrgustikuga lennuväljale , jõudsin panna paika kõige tähtsamad prioriteedid lähitulevikuks . </s> <s> Kuna tegemist oli vaevalt üheainsa päevaga , polnud see üle mõistuse käiv ülesanne . </s> </p>
<p> <s> Ma teadsin , et olen eriline . </s> <s> Polnud kahtlustki , et ma pärinesin kusagilt mujalt kui nende lihtsurelike seast . </s> <s> Kui neil kõigil oli kollane nahavärv , mustad vuntsid-silmad-juuksed ja nende kasvule vastavad pisitillukesed kergesti taastatavad ajud , siis mina olin seda neetud valget värvi nagu Tundmatu . </s> <s> Peksa saanud lastekodus — mis mul pikal volaskil nendele väikestele tõmmudele jussidele vastu panna oli ? — , saanud keskpärasest madalama hariduse kui need kollased peletised , kes tundsid lõhnast omasid ära , ja veelgi nigelama töökoha . </s> <s> Ma pidin olema eriline , sest ma olin Waanenburg ja püha mees , ja ma ei saanud olla pärit siitsamast . </s> <s> Sisemine vaist ütles seda . </s> </p>
<p> <s> Ma ei tahtnud enam ümberringi kedagi näha , ma tahtsin tagasi ainult toda lühikest õnnehetke , et see valitseks ainult mind , ei mingeid lindinimesi ega muidu inimesi — selleks , nagu ma uskusin , pidin leidma koha , kust pärinesin , et panna iga lüli selles mosaiigis omale kohale tagasi . </s> <s> Kusagilt ma ju pidin pärinema , nagu ka kõik teised , kes endid Waanenburgideks nimetasid , ühest august , verise ja limasena ... kui just ... </s> </p>
<p> <s> " Kuradi raibe ! " sajatasin ja vandusin kõike kõige hirmsamates väljendites maapõhja , kuni rappuv lennuk vaevaliselt maandus . </s> <s> Aga künklikul rajal filigraanselt manööverdav piloot ei kuulnud ühtigi . </s> </p>
<p> <s> Mind tabanud visioon oli enam kui kohutav . </s> <s> Kujutlesin , et olen üks neist antijangistlikest ebarditest , keda olin isegi seletamatute sisemiste tungide sunnil tehases tootnud . </s> <s> Kuigi oli teada , et see on täiesti eluvõimetu rida , ei andnud võimalus , et olen ise ennast taastootnud või midagi sinnakanti , enam rahu . </s> <s> Või veel hullem , et keegi suurem , võimsam ja olulisem on mind tükkhaaval kokku pannud , geen geeni , rakk raku järel . </s> <s> Äkki olin katseloom ? </s> <s> Äkki kandsin mingit unikaalset geeni ? </s> <s> Äkki olin saanud põgenema mingist laborist , nagu too radioresistentne sisalik , põrguline , olles malendiks kellegi hoopis suurema mängus ? </s> <s> Tohhoo , kurat — oli see alles avastus ! </s> <s> Ja see , et selliseid Waanenburge polnud vähe — see klappis ju selle hüpoteesiga ülihästi ! </s> <s> Me kõik võisime näiteks olla mingi ühe haiguse mudelid . </s> </p>
<p> <s> Silver Creekist polnud säilinud peaaegu midagi . </s> <s> Lösutades päikesepaistest kuumal mõranenud lennurajal , millele olime imekombel suutnud maanduda , rebides ribadeks lennuki rataste kummid , seadsin mõtteid korda . </s> <s> Lindinimene kõrgus minu ees , varjates kehaga päikesepaistet , et ma viga ei saaks , ja jälgis , et ma ei upitaks ennast kogemata üle mõne siin avaneva kuristikuserva . </s> </p>
<p> <s> " Ütle midagi , püha mees , rõõmusta mind . " </s> </p>
<p> <s> Ja kuna ta suust tuli veelgi veidramaid häälitsusi , siis ma kostsin süngelt mõtteid ritta seades : </s> </p>
<p> <s> " Kuradile . " </s> </p>
<p> <s> " Kõik , kes elama jäävad , saavad püha õnnistuse ! " pajatas ta omasoodu , näol õnnis ilme , vuntsid elavalt liikumas . </s> <s> " Maal algab uus elu , sellest saab püha elu , kõik elavad üheskoos , kõik on lõputult õnnelikud — täpselt nagu ennustati ! </s> <s> Maa ei pea enam olema Maa , vaid peab kandma sinu püha riigi nime , püha mees ! " </s> </p>
<p> <s> Ma lõin vihaselt käega , peletades eemale veremaiaid kärbseid , kellele minu kehamahlad pakkusid prisket kehakinnitust . </s> </p>
<p> <s> " Mine otsi keegi üles , mees , ma tahan ümbruskonnas läbiotsimist korraldada . </s> <s> Ja kiiresti ! " </s> </p>
<p> <s> " Otsemaid ! " õnneks viis tuul kõik kaasa , mis tal jooksu pealt lisada oli . </s> <s> Ta tuli korraks siiski tagasi , ronis mõlgitud lennukisse , kust tõi lagedale hapra püstoli ja korraliku vintpüssi . </s> <s> Viimase suskas ta mulle kätte . </s> </p>
<p> <s> " Igaks juhuks . </s> <s> Õnnis maailm pole veel lõplikult õnnis , et ennast mitte kaitsta . </s> <s> Ma olen hetkega tagasi ! " </s> </p>
<p> <s> " Maailm ei saa kunagi õndsaks , " pomisesin talle järele , kui ta raskelt hingeldades ja üle asfaltis avanevate salakavalate mõrade hüpates jooksu pani . </s> </p>
<p> <s> Ma olin jäänud ihuüksi keset hüljatud lennuvälja , millest jooksis üle kuum tuul , mattes kõike vähehaaval liiva , nagu hauakaevaja trambib kinni järjekordse kliendi viimast puhkeaset . </s> <s> Mind haaras kiiresti hirm . </s> <s> Peale kärbeste ilmusid silmapiirile ka mingid väiksed väledad neljajalgsed , kelles arvasin tükk aega nägevat üksteisega neljakäpukil kaklevaid iseendaid . </s> <s> Tõde oli aga palju ähvardavam . </s> </p>
<p> <s> " Kõrbekoerad ! " mõtlesin paaniliselt . </s> </p>
<p> <s> Üritasin ennast jalule ajada , et lennukisse peitu pugeda , kuid ei suutnud . </s> <s> Nii ma tardusingi paigale , kui kuue-seitsme pealine kari paarisaja meetri kauguselt kilades möödus . </s> <s> Mind märkamata — tuul puhus nende poolt — jooksid nad linna , kus oli avatud hiiglaslik pidulaud ellujäänud õndsatele . </s> <s> Tõepoolest , Maale oli laskunud püha õnnistus , iseasi , kas õnnelikud olid ikka need , kes pidid seda elusast peast mekkima hakkama . </s> </p>
<p> <s> Oodata tuli mul kaua . </s> <s> Pikapeale kustus viimanegi lootusesäde ning ma tõstsin pale taeva poole , et lugeda maagilist valemit ja paluda pühalt mehelt lunastust . </s> </p>
<p> <s> " Palu iseendalt , Waanenburg ! " mühatas valju hääl vastuseks , kuigi rääkijat polnud kusagil näha , ning ma jäin ehmunult vait . </s> </p>
<p> <s> Keha põles kõrvetava päikse ja liivase tuule käes . </s> <s> Pea kohal tiirlesid mingite lindude tumedad siluetid , pikeerides aeg-ajalt varemete vahele . </s> <s> Meest polnud ikka veel . </s> <s> Ma kaldusin uskuma , et ta on nõdrast peast ära eksinud , maha löödud kaaskodanike poolt , langenud näljaste koerte ohvriks või kukkunud mõnda põhjatusse kuristikku , milliseid oli siin küllaga . </s> <s> Seda , mis Silver Creekist järele oli jäänud , polnud sugugi palju — otsustades vaate järgi , mis mulle oma poollamasklevast asendist näha oli . </s> <s> Suure osa oli jõudnud neelata maanihe , suurt osa oli kiiresti neelamas peale tuiskav liiv . </s> <s> Rohelusest polnud enam jälgegi , vaid üksikud majad , need inimeste üleslöödud petlikud kindlused olid veel eristatavad , kuid ka neid ootas peatselt tondilossistumine leegitsevate hangede vahel . </s> </p>
<p> <s> Miski liigutas lennuki saba juures , liiv tõusis sahinal lendu ning helitult puudutasid maad peaaegu läbipaistvad lumivalged jalatallad . </s> </p>
<p> <s> " Jälle sina ! " </s> </p>
<p> <s> Lindmees astus väärikalt minu juurde ning lausumata sõnagi , ulatas mulle käe — tule , ma aitan sind . </s> </p>
<p> <s> " Hoia eemale ! " käratasin vihaselt ning võtsin ta ebakindlalt sihikule . </s> <s> " Mulle pole kedagi vaja , ma tahan olla ja surra üksi ! " </s> </p>
<p> <s> Ta helesinised silmad uurisid mind üksikasjalikult , ilma et neis oleks midagi peegeldunud . </s> <s> Sama edukalt võinuksin ma uurida põhjatut taevast , et midagi asjalikku teada saada . </s> </p>
<p> <s> " Kas sa oled surm ? " </s> </p>
<p> <s> " Ma tulin sind aitama . " </s> </p>
<p> <s> " Mul pole kedagi tarvis ! " </s> </p>
<p> <s> Ning ma vajutasin päästikule . </s> <s> Järgmisel hetkel oli ta helitult kadunud , muutudes hiiglaslikuks agoonias tõmblevaks raisakotkaks ja jättes mu jalge ette loigu kiiresti hüübivat vereollust . </s> </p>
<p> <s> Kui lennuväljale sõitis mürinal kõrbe tingimustele kohandatud sõjamasin , polnud mind enam ammugi elavate kirjas , mõistuslikust küljest kindlasti . </s> <s> Olin vahepeal jõudnud sõdida naiskentauridega nende täies ihuilude hiilguses , kakelnud hamba peale võtta tahtva Bobbyga , kes lõpuks ikkagi sai oma tahtmise , näinud hiiglalikku roosiaeda võrsumas liiva imbunud verisest seemnevedelikust ja pannud kisades tükkhaaval kokku nende rooside vahele ära lagunud valemit . </s> <s> Mind oli külastanud noor püha mehe teener , kes kandis seljal samasuguseid tiibu nagu lindinimene , selle vahega , et need olid määrdunud papist . </s> <s> Ja siis algas ring otsast peale naiskentauridega . </s> <s> Isegi siin käis elu tsüklitena ja see oli kõige hullem . </s> <s> Ainult tühjaks lastud vintpüss ei tahtnud kuidagi uuesti tulistama hakata ning valemit ei õnnestunudki enam endisel kujul kokku panna . </s> </p>
<p> <s> Kiiresti tõusis tuul . </s> <s> Taevalaotusse ilmusid rasked mustjaslillad pilved , mis tõid enda järel igavese pimeduse — aga mitte valemi ! — ja viimaseid ellujäänuid jahtivad teravad piksesähvatused . </s> </p>
<p> <s> Roomik suundus otse minu poole , külvates oma mitmekümne tonnise massiga hirmu ümberringi laiuvatesse liivamägedesse . </s> <s> Sellest hüppas välja kolm meest , kelledest üks oli mind aidanud piloot , ning suurema vaevata vedasid nad mu abitu kehajäänuse läbi tõusva liivatormi kitsasse palavasse salongi . </s> </p>
<p> <s> " Mehed on ülesannete täitmiseks valmis ! " teatas punetava näoga mees õnnelikult . </s> <s> " Ainult ütle , kuidas , ja me rajame tee uude ellu ! " </s> </p>
<p> <s> Kuidas see kõik mind ära tüütas ! </s> <s> Peaasi , et nüüd nemadki polnud viirastus — ainult sel tingimusel olin nõus kuulama segase ohvitseri küündimatut mulinat . </s> </p>
<p> <s> " Palju mehi teil on ? " korisesin vaevaliselt läbi pragunenud huulte . </s> </p>
<p> <s> " Paarkend kindlasti , ja sama palju masinaid , " vastas juhi ülesandeid täitev nooremleitnant . </s> <s> Tal olid äranutetud silmad , kuid see oli ka ainuke inimlik tunnusjoon tema välimuses . </s> <s> Sädemed , mis ta tihedalt pilkuvate laugude vahelt lendasid , ei tõotanud midagi head . </s> <s> Kogu ta räsitud ilme , verine vorm ning mõlkilöödud tolmune kukal ei eristanud teda millegipoolest kunagi tänavanurkadel kangekaelselt almust palunud hullunud silmadega hulkuritest . </s> </p>
<p> <s> " Sullivan , sina ? " </s> </p>
<p> <s> Mehed vaatasid mulle imestunult otsa . </s> <s> Sullivan kehitas õlgu , roomik võttis järsult paigalt . </s> </p>
<p> <s> Hakkas sadama , alguses üksikuid arglikke piisku , millele järgnes peagi kiiresti paisuv maru , rahesaju ja roomikut raputavate tugevate tuulepuhangutega . </s> <s> Peagi oli kõik ümberringi mattunud ühtsesse tormikeerisesse , liiv muutus sopaks , mis muutis salakavalad kuristikud poriga täidetud mülgasteks . </s> <s> Paar korda õnnestus meil napilt pääseda uppumisest sellises mülkas . </s> <s> Sullivan ei pidanud lõpuks vastu , rebis endalt ohvitseripagunid ning puhkes hüsteeriliselt kõike kirudes nutma . </s> <s> Roomik tardus värisedes paigale . </s> </p>
<p> <s> " Püha mees , tee midagi . " </s> </p>
<p> <s> " Püha mees , aita . " </s> </p>
<p> <s> " Peata maru , püha mees , ära kurjusta meiega . " </s> </p>
<p> <s> Seda arvasin kuulvat nende suust . </s> <s> Võib-olla palusid seda hoopis minu huuled . </s> <s> Vana piloot asus ise juhtimispuldi taha , roomik võttis ettevaatlikult paigalt . </s> <s> Sullivan istus minu vastas ja värises nutta . </s> <s> Me vahtisime teineteist vaikides ega lausunud midagi . </s> <s> Me olime jälle koos , tegime ajalugu , pidasime suuri lahinguid , lõime nullist uut elu . </s> <s> Me olime jälle tolle kauge tsükli alguses tagasi . </s> </p>
<p> <s> Linnas õnnestus neil mingit söögipoolist leida , kuid mulle ei antud sellest midagi , kuna püha mees ei vajanud kehakinnitust . </s> <s> Ta pidi olema surematu igiliikur nagu tehiskaaslane püsiorbiidil . </s> <s> Ainult haisvat vett kallati mulle kanistrist pähe , kuna verd polnud kusagilt võtta , ja seda liivaga segamini lakkudes suutsin hädapärast kustutada janu . </s> <s> Kiirkorras korraldatud staabis , varisemisohtlikus hurtsikus , kogunesid mu viimased välikomandörid , kümmekond truud jüngrit , käske ammutama . </s> <s> Ja lösutades külilipaisatud ning mõlgitud tühjal kütusevaadil , niiöelda altaril , pidasin oma viimase kõne . </s> <s> Väikse ja väeti jutu , milles polnud mingit jõudu , et kasvõi niiti nõelasilma torgata , kuid mehed , keda ma nimetasin vendadeks , võtsid vedu , kaedes hirmunult mu närtsinud keha , katsudes sõrmedega veritsevaid haavu ja torgates mind jalga täägiga , et kontrollida , kas olen ikka õige püha mees . </s> <s> Ning seejärel jooksid nad kõik laiali , jättes minu juurde tunnimeheks häbelikult varju hoiduva , et varjata pisaraid , Sullivani , viimase teenija , kes pühal mehel olnud on . </s> </p>
<p> <s> " Otsige tehast või laborit või mistahes kahtlast värki , mis võib asuda tuhande kilomeetri raadiuses , " olin neile öelnud , mispeale kõige vanem neist , Waanenburgi tapatalgude veteran majori auastmes , kes valiti igiammuse traditsiooni kohaselt nende etteotsa , kostis , et püha mees , aga saarest polegi pärast suurt uputust muud midagi järel kui ümberkaudsed mäed ja porisse mattunud org . </s> <s> Ja püha mees haugatas siis kibestunult , et otsigu siis needki jäänused läbi ning ilma tulemuseta ärgu pöördugugi tagasi . </s> </p>
<p> <s> Kuni mehed ära olid , lasin Sullivan-poisi ta enese püssiga maha ja asusin suurivaevu , iiveldusega maad jagades , teda vähehaaval otsast sööma . </s> <s> Nii pidasin vastu ühe päeva , teise hommikul asusid poisi jäänustesse elutsema liivast välja roninud sitikad , kes maitsesid palju paremini kui inimliha , ning sama päeva lõpuks upitasin ma haisva korjuse aknaruudust välja . </s> <s> Terve öö kuulsin seina taga kisklemas ja klähvimas poriseid koeri , kelle priiskavast pidusöömingust linnas polnud alles enam peaaegu midagi . </s> <s> Tassinud Sullivani söömiskõlblikud tükid kiiresti laiali , närinud luud peeneks klibuks , asusid nad poris lödistades näljaselt hurtsiku seinu lammutama ning mul tuli raisata kaks viimast padrunit , et tappa üks nende seast — esimene kuul vilises porri , teine haavas üht suuremat isendit , kelle kähe ulgumine peletas need kiskjad tükiks ajaks hurtsikust eemale . </s> <s> Kuid seda mitte eriti kauaks . </s> <s> Täpipealt nagu inimesed , tegid nad oma suguvennale peagi lõpu peale , pistes ta elusast peast nahka , ning asusid uuesti kiskjalike silmade sätendades staabihurtsikule tormi jooksma . </s> </p>
<p> <s> Vihm andis mitu korda järele , kuid algas siis jälle uue hooga , veelgi agressiivsemalt kui enne , ja ähvardas hädiselt hurtsikult katust rebida . </s> <s> Välk sähvis ümberringi — ma võinuksin teda katsudagi — , kõuemürin ajas hulluks . </s> <s> Korraga saabus aga vaikus , mis lõi mu silme ette kõige jubedamad pildid . </s> <s> Pimedas oli näha , et koerte tumedad siluetid on padu käes paigale tardunud , kuulatades kusagilt kostuvat tigedat lõrinat ja haledat kilamist , ning seejärel panid kõik , nagu üks mees , kuhugi plagama . </s> </p>
<p> <s> See oli visioon sellest õnnelikust elust , sõber ja vend , mis ootas inimest , sind ja mind , sellel planeedil , juhul kui ta otsemaid ei mattu liiva ja porri , nagu mattus juba enamus tema rajatud tsivilisatsioonist . </s> </p>
<p> <s> ... </s> <s> Esimese roomiku saabudes olin uuesti kaotanud aja- ja ruumitaju . </s> <s> Ma ei suutnud ennast isegi koguda primitiivseimaks rõõmuväljenduseks , kui hurtsiku ukse eest murdnud vana sõjamees , seesama Waanenburgi tapatalgude veteran väsinult sisse astus , kallas endale nurgas seisvast kanistrist külma haisvat vett kaelale , tundis huvi , kus Sullivan on , ning saamata vastust , ütles , et nad leidsid mägedes , kahe kuru vahel porri mattuvas metsas juba üpris sügavale vajunud raudse kere , mis meenutas kõige rohkem keskmise eramaja mõõtudega piklikku pätsi . </s> </p>
<p> <s> Kahe võimsa prozhektori ja sagedaste piksesähvatuste valguses oli näha vaid juba peaaegu porisse uppunud puid , mis olid ajapikku kasvanud selle metallikolaka ümber ja isegi peale . </s> <s> Mingit läiget metallil enam polnud , oli selge , et hoone või masin , mis ta ka polnud , oli siin veetnud kaua aega , võib-olla koguni sajandi . </s> <s> Meile vastu tõtanud roomik , mis oli valvesse jäetud , võttis meid kohe sihikule , juhuks kui tegemist peaks olema vaenlasega — seda kartsid Maal kõik , hirm abstraktse vaenlase ees kasvatati neile sisse varases lapsepõlves — või muidu hullunud möödujaga . </s> <s> Käriseva raadiosaatja teel nõuti kohe selgitust , kes me oleme ja mida tahame . </s> <s> Vana veteran käratas väsinult , et oleme sõbrad . </s> </p>
<p> <s> " Aga teie vaimne tervis ja plaanid ? </s> <s> Ega te meie vastu mingit plaani pea ? " </s> </p>
<p> <s> " Muidugi ei ! </s> <s> Kuradima kollanokad ! " </s> </p>
<p> <s> Vanamees põrnitses liikumatut metallelukat läbi kitsa aknaruudu ja lausus süngelt : </s> </p>
<p> <s> " Me andsime talle mataka , kui leidsime . </s> <s> Aga pidas vastu , sinder , ainult sädemeid lõi ja pori pühkis pealt . </s> <s> Kust ta välja ilmus ? </s> <s> Varem polnud siin kindlasti midagi . </s> <s> Kusagil siin kulges väike autotee . </s> <s> Idas asub mets , kuhu Kõrbekoer mattis oma sisse . </s> <s> Asustamata kant . </s> <s> Võib-olla tõi maavärin ta lagedale . " </s> </p>
<p> <s> " Tassige mind välja ja viige selle juurde , " sosistasin viimaseid jõuriismeid kogudes . </s> <s> " Tahan teda lähemalt vaadata . </s> <s> Ise jääte siia . " </s> </p>
<p> <s> Roomik ronis läbi tagasi vajuva pori hädavaevu lähemale ning peatus paarikümne meetri kaugusel hüljatud ilmega metallelukast . </s> <s> Kaks kurnatud ilmega sõdurit haarasid mul kätest-jalgades nagu sandile kohane ja tassisid liigeste ragisedes prozhektorite valgel porikeeristega maadeldes objekti juurde . </s> <s> Ma sülitasin suhu ahmitud pori välja . </s> <s> Kas tundus mulle nii või õhkus sellest metallirusust tõepoolest sooja ? </s> <s> See pidi olema pelgas illusioon , sest selles keres polnud midagi , mis viidanuks vähimalegi eluvõimalusele . </s> <s> Võis juhtuda , et tegemist on mingi vana lennuriista , meteoroloogiajaama või maha jäetud laboriga — mida iganes . </s> <s> Kuid see oli ka mu viimane võimalus , viimane õlekõrs selles surmale määratud inimrabas . </s> <s> Ma olin kindel , et kui see pole koht , kus saan rahulikult kustuda , siis edaspidisteks otsinguteks minu eluküünalt , mis oli senini üllatavalt kangekaelselt vastu pidanud , enam ei jätku ning järgmiseks päevaks olen muutunud tõeliseks pühaks meheks selle sõna kõige koledamas tähenduses . </s> <s> Siis olen jälle abstraktsioon , kusagil-keegi-miski , pime usk , lootus ja muu värk . </s> <s> Ja minu haual kõrgub hiiglaslik püha koda , milles valatakse verd põhjatutest inimreservuaaridest ning mis variseb koos kõigi altarite , teenijate ja viimaste usklikega kokku kohe , kui Tundmatu tagasi pöördub . </s> </p>
<p> <s> " Jätke mind siia , mehed . </s> <s> Olge tänatud , tublid inimesed . " </s> </p>
<p> <s> Nad ei vastanud midagi , pühkides silmi kaitsvate prillide vahelt pori , ja sumasid läbi kohati kubemeni ulatuva sopa roomikute juurde tagasi . </s> </p>
<p> <s> Suurivaevu õnnestus mul roomata , kõrini külmas sitas , metallkere juurde , ja takerduda hädist kaitset pakkuvate puujändrike vahele . </s> <s> Ettevaatlikult puudutasin üleloomulikult siledat metalli krampi kiskuva käega . </s> <s> Ta lebas kui surnu ega reageerinud minu puudutusele , kuid ühtäkki haaras mind kindel veendumus , et mul on kunagi , kunagi igiammu , olnud pistmist selle elukaga , mis ta ka polnud . </s> <s> Ning tundes , et surm ihub juba hammast , et mulle kõri kallale söösta , et neelata mind aeglaselt porimülkasse ja tassida lõpmatute keeristega laiali , aga mu viimane elulootus , külm väljasurnud metallkogu , vana sõber või kes iganes , ei anna elumärkigi , puhkesin lõplikus lüüasaamises veendudes nutma . </s> <s> Ma olin igaveseks neetud siia jääma , siia , nende barbarite hulka . </s> <s> Tige sähvatus valgustas mu märga põletusarmides nägu hea sekundi vältel ning nahka raspeldav vihm püüdis mind mudasse matta . </s> </p>
<p> <s> Ja sel hetkel hakkas miski sisisema ning minust vaevalt kümne sammu kaugusel avanes lausksiledas seinas midagi uksetaolist , murdes maha kaks selle ees porivooludega maadlevat puujändrikku . </s> </p>
<p> <s> Kusagilt kostsid hõiked , masinatest hüppas välja mitu meest , kes viskusid poriga võideldes minu poole . </s> <s> Mina aga võtsin vaevaliselt ette viimase teekonna omaenda kirstuni , mis säras korraga täies elujõus ning mis nüüd vajub minu ümber pikkamisi liivase haua pimedasse põhjatusse . </s> </p>
<p> <s> " Püha mees , kuhu sa lähed ? " </s> </p>
<p> <s> See oli seesama veteran , vana sõjakaru , kes oli kunagi minu vastu sõdinud , liiva söönud ja raskelt haavata saanud . </s> <s> Nüüd oli tema hääles palvega segunenud paanika . </s> </p>
<p> <s> " Sinna , sõber , " osutasin suhu tükkivas poris puristades avatud sissepääsu poole . </s> <s> " Ma lähen alatiseks ära . " </s> </p>
<p> <s> Ja selles osas oli mul õigus . </s> </p>
<p> <s> " Aga mis meist saab ? </s> <s> Mis me peale hakkame ? " </s> </p>
<p> <s> Ma tõstsin talle palavikuliselt põlevad silmad ning puudutasin külmast värisevate sõrmedega ta poriseid pükse . </s> <s> Seejärel andsin porist välja paistvale põlvele väsinult suud . </s> <s> Vanamees võpatas tahtmatult . </s> </p>
<p> <s> " Palun , aita mind , " ümisesin tüdinult . </s> <s> Kuna ometi see kõik lõppeb ? </s> <s> " Need paar meetrit , ämblik ei jaksa enam . " </s> </p>
<p> <s> " Mis ämblik ? " </s> </p>
<p> <s> " Seesamune ... püha mees . " </s> </p>
<p> <s> Ta lohistas mu värske õhu järele lõhnava ukseavause juurde , piilus ettevaatlikult sisse , mille ma talle viimast jõudu kokku võttes surma ähvardusel ära keelasin , ja alustas uuesti : </s> </p>
<p> <s> " Aga mis meist saab ? " </s> </p>
<p> <s> " Ma ei tea , " vastasin ausalt . </s> <s> Heitsin pilgu otse avause juurest algavale metallrestile , mis viis kuhugi eluka sisemusse . </s> <s> Ma olin ju kunagi siin olnud , kindlasti olin — juhul , kui see polnud järjekordne viirastus . </s> <s> Kuid valikut mul polnud , samuti nagu tagasiteedki . </s> <s> Ma vaatasin nukrale sõjamehele alt üles otsa — sellisena viimane minu poolt nähtud elav inimene mulle meelde jäigi , kõrge , tugev , samas ehmunud ja nukker . </s> <s> Ja ma ütlesin , üritades teda lohutada : " Sina oled minu abiline , sina jääd valitsema . </s> <s> Ehitad püha mehe koja ja hoolitsed inimeste eest . </s> <s> Taasta siin elu , püha mees läheb alatiseks minema , aga ta jääb — tead ju küll , kuidas tal need värgid käivad . " </s> </p>
<p> <s> Ning enam kordagi tagasi vaatamata lohistasin ennast soojale metallrestile , kust minust haarasid ähmaselt tuttavad plastikkombitsad ja vedasid mind minu viimse asupaiga sügavusse , vastu kõigi küsimuste vastustele ja viimasele üksildusele , mille järele olin nii kaua janunenud . </s> </p>
<p> <s> Mis neist seal väljas sai , ma ei tea , sõber — kahju muidugi , loodetavasti õnnestus neil ellu jääda . </s> <s> Võib-olla leidsid nad kontakti Tundmatuga , võib-olla suutsid koondada oma jõud . </s> <s> Minu jaoks neid enam polnud , peagi polnud üldse mitte kedagi , ainult mina ise . </s> <s> Ja sina , mu viimane saatja ja kaaslane . </s> </p></div2>
        <div2 type="alaosa"><head> 4 </head>
<p> <s> Vastuseid kõigile küsimustele ma ei saanud ja mitte ainult selle pärast , et ei jaksanud ennast siin kõigeni lohistada . </s> <s> Seletage metsikule koerale ära , miks ta ei saa kuuli eest ära joosta , ja tulistage siis teda , et ta usuks , et see ka tõepoolest nii on . </s> <s> Ning ometi ei saa ta mitte mõhkugi aru , rabeldes viimases agoonias . </s> <s> Sarnasesse olukorda sattusin siin minagi . </s> </p>
<p> <s> Meil oli ühine ema ja see oli spetsiaalsesse laborisse lukustatud karvane lambanäss , usu , sõber , või ära usu . </s> <s> Ja parasjagu oli ta tiine , kandes oma üsas järjekordset Waanenburgide pesakonda . </s> <s> Emasloom , noh , seesama jutt naissoo kui evolutsioonilise tuuma kohta , ürgemad ja muu taoline värk . </s> <s> Siin ta seisis , minu ja mu teisikute ürgema , ja määgis haledalt , kui ma teda suurivaevu mingi tundmatut funktsiooni täitva esemega surnuks materdasin . </s> <s> Laevas — ja polnud kahtlust , et ma olin sattunud mingisse avaruumi rännakuteks mõeldud laeva — leidsin mitu surnud nagamanni , vanuse poolest nooremad kui paar aastakest . </s> <s> Ilmselt olid nad hukkunud raputamise käigus . </s> <s> Ime et selle käigus ei hukkunud meie ürgema või et tal ei juhtunud nurisünnitust . </s> </p>
<p> <s> Pika uurimise peale jõudsin vähehaaval nendele järeldustele , millele pidanuks jõudma juba ammu , suutnuks ma korralikult ajusid liigutada . </s> <s> Ja praegune hüpotees on järgmine ( neid on muidugi palju , kuid esitan tõenäoliseima ) — kusagil avaruumis on veel inimesi . </s> <s> Selliseid nagu mina , pikka kasvu ja valge nahaga ja üleloomulikult arenenuid . </s> <s> Kunagi igiammu asustasid nad meie Maa , noh , eraldusid kolooniana , pidasid võib-olla iseseisvuse pärast sõda , aga võib-olla ei pidanud ka . </s> <s> Tõenäoliselt ei otsinud neid keegi taga , kuna majanduslikult polnud see otstarbekas . </s> <s> On ju teada legend kunagisest üliinimesest , tervest rassist , kes Maad asustama hakkas , võib ju ollagi , et sellel on mingi reaalne alus taga . </s> <s> Arengu värki — seda , miks ühiskond pole kuhugi arenenud tollest ammusest ajast — olen vist juba valgustanud . </s> <s> Tundmatu , kes meile punkti kirja pani , pärineb tõenäoliselt tollest inimpopulatsioonist — kusagilt sealt , ülevalt , jah ? </s> <s> Arenenum , tugevam . </s> <s> Võib-olla avastasid nad meid päris juhuslikult . </s> <s> Ei tea , vend . </s> </p>
<p> <s> Kes siis mina olin ? </s> <s> Mitte Waanenburg igal juhul . </s> <s> Loogiliselt kõlab järgmine oletus . </s> <s> Avaruum on suur ja lai , nii suur , et üks inimelu jääb üürikeseks , et selles kuhugi välja jõuda . </s> <s> Kui juurikas lendas Blausternile mesinädalaid veetma , võttis see pool päeva aega ja juurikas teadis , et see on õige mesinädal , kodust ääretult kaugel . </s> <s> Aga see oli kõigest püsiorbiit . </s> <s> Jälgi mu loogikat , sõber , ära jäta katki . </s> <s> Palun sind . </s> </p>
<p> <s> Ja kui nüüd lennata väga kaugele , siis kärvaksid sa lihtsalt maha , enne kui kohale jõuaksid , aga masin — jah , siin oskas seda teha isegi masin , näe too seal , kirevate tulukestega , mis veel mõni aeg tagasi töötas aktiivselt uue ürgema ja tolle üsasisu geenide kallal , enne kui ma talle matsu andsin — , masin tootis su uuesti valmis , tillukese poisikese , kes lendas edasi . </s> <s> Ja nii ehk aastasadade vältel . </s> <s> Ma ei julge muidugi väita , et mind ümbritseb igiliikur , see oleks küll teaduse tipp , aga süüa toodab ta ei tea millest järjest juurde ja sellest mulle , lihtsurelikule piisab , et uskuda imet . </s> <s> Kas ta ka lennata suudab nii lõputult , on raske öelda , neid nuppe puutun ma siin ainult raudkangiga — surnud masin on parim masin . </s> <s> Ilmselt lasti mind siin alla või kukkusin ise alla ja minema enam ei saanudki . </s> <s> Ja siis algas see Waanenburgide värk , kogu oma pikkuses ja ilus ja sandi lõpuga . </s> </p>
<p> <s> Huvitav masin muidugi . </s> <s> Ega ta üksindust ei võimalda eriti . </s> <s> Esimene aeg kulus mul kõik selle peale , et likvideerida ükshaaval ümberringi liikuvaid inimesi , koeri ja muid päris tundmatuid olendeid . </s> <s> Iga kord , kui tegin otsa peale ühele naisele , tuli asemele teine , veel ahvatlevam ja pikajalgsem . </s> <s> Selge on igal juhul see , et kui vaat tollel puldil mingid asjad segi lüüa , siis kaovad teatud olendid mingiks ajaks ära , kuni masin ennast jälle ära parandab ja toodab nad tagasi . </s> <s> Selles , et need on puhtad illusioonid , pole enam mingit kahtlust , kuigi need naised ... sõber , palju ma neid libusid Maal ära jebotanud olen , pole ükski neist väärt nende juukselõhna siin , nende rinnanibude pinget ja muud seda värki . </s> <s> Oh , ja siis oli siin Bobby , kes ikka pole õppinud inimese kombel häälitsema ( äkki olen minagi varsti selline ? — seepärast kuula mind , sõber , et ma ei unustaks , kuidas inimkeelt suus liigutada ) . </s> <s> Ja see on turvaline värk , väga turvaline , et siin pole ühtegi tõelist inimest . </s> <s> Mul tasub vaid endale kedagi ette kujutada ja tegelane on peagi platsis . </s> <s> Ela ja ole , pime hing liivast haua põhjas , müüritud terasest kirstu , milles pole sugugi nii külm , kui juurikaid hirmutatakse . </s> </p>
<p> <s> Jah , ei tea , kui sügavale ma juba vajunud olen ? </s> <s> Mis seal väljas toimub , ei puutu üldse minusse . </s> <s> Aeg-ajalt mõtlen , et hirmus värk juhtub , kui Tundmatu õhib kogu Maa , ja siis lendan minagi pisikesteks molekulideks oma tillukese maailmaga siin , aga mis see minusse puutub ? </s> <s> Minu tsükkel on siis sellega lõppenud . </s> <s> Lõplikult . </s> <s> Tõenäoliselt jääb mingi eluvorm muidugi maale alles , mingid sitikad ja satikad , kes miljardi aasta pärast kaevavad välja minu ekskremendi fossiili , sebivad selle peal edasi-tagasi ja liigutavad asjalikult tundlaid . </s> </p>
<p> <s> Sõber , kuula mind veel veidi , ära mine ära , mul oleks sulle veel nii paljust rääkida , kui kõik vaid meelde tuleks ... </s> <s> Sõber , ole lähedal , kui viimast korda silmad sulen . </s> <s> Me kõik oleme siin ühes kongis , ühes hauas . </s> <s> Kui sa vaid teaksid , kui kõrini mul on nende tobedate lammaste tapmisest , mida masin järjest juurde kloonib , et siis mind ennast neis paljundada . </s> <s> Tsükkel tsükli järel , lõputult — väsimatu tööriist , sõber , kui sa vaid teaksid , kui tüdind ma temast olen ... </s> </p>
<p> <s> Kuuled sa mind veel , sõber , hinge heitvat santi porisse mattunud kirstu põhjas ? </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
