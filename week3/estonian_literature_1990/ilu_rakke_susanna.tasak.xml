<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> SUSANNA JA MINA </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> SUSANNA JA MINA </head>
        <div2 type="alaosa"><head> Algus </head>
<p> <s> Kui ma räägin meestele , et ma olen graafik , disainer , siis nad mõtlevad kohe , et ahaa : kunst , noor naine , järelikult kultuur - targad raamatud , festivalifilmid ja muu taoline intellektuaalne ja peaaegu et aseksuaalne värk . </s> </p>
<p> <s> Nad kutsuvad mind teatrisse , kusjuures nad pole viimase nelja aasta jooksul ise kordagi teatrisse sattunud ega satuks ka järgmise nelja aasta jooksul ; aga nad arvavad , et nad peavad midagi taolist tegema , et mind voodisse saada . </s> </p>
<p> <s> Nad ostavad ajalehe Sirp ja üritavad sealsest tindipritsist midagi välja lugeda ja siis minuga mõnd sealtloetud teemat aretada . </s> <s> Püüdlikult ja kohmakalt . </s> </p>
<p> <s> Nad kasutavad tuttavate tuttavaid ja muretsevad piletid PÖFFile ja on ehmunud ja kurvad , kui ma ütlen , et ma pole huvitatud ilma eestikeelsete subtiitriteta filmide vaatamisest mingis täiesti vales , vaid festivali jaoks kinosaaliks mugandatud ruumis , mis on puupüsti täis kompleksides tegelasi , kes festivalifilme vaatamas käimisega mõttes risti seinale teevad : ma võin end pidada intelligentseks , teistest peajagu kõrgemaks inimeseks , sest ma käin filmifestivalil festivalifilme vaatamas . </s> </p>
<p> <s> Nad on pisut segaduses , kui ma ütlen , et mind ametlik kunstimaailm ja kultuur üldse ei koti . </s> </p>
<p> <s> Nad ei mõtle minust , et : seks . </s> <s> Mis tegelikult mu olemuse palju paremini kokku võtaks . </s> </p>
<p> <s> Ükskord käisin ma ühe mehega teatris . </s> <s> See oli päris hea tükk , etendus , ma mõtlen , ja mees ise paistis veel parem tükk olevat . </s> <s> Mingi kallist riidest ülikond oli seljas , mis istus ka hästi , ja lõhn , mida parasjagu peale oli pritsitud , oli kindlasti kallimate hulgast - mu tundlik nina ei tundnud üldse piirituse lõhna . </s> <s> Vaheajal vaatasin mehele otsa ja kaalusin , kas teha ettepanek unustada teine vaatus ja tormata hoopis kuhugi kallistama või mitte . </s> <s> Aga tema mõtted oli vallutanud püüd hoida üleval intelligentset vestlust , ja ma ei raatsinud teda segada . </s> <s> Ta nii püüdis . </s> <s> Nii-ii . </s> </p>
<p> <s> Kui etendus oli läbi , lootsin , et nüüd tuleb lõpuks see kauaoodatud ettepanek . </s> <s> Aga ei . </s> <s> Mees oli endale sisendisse võtnud , et peab mulle pakkuma korraliku kultuuriprogrammi . </s> <s> See tähendab , et me astusime ühte korralikku restorani , kus , oh imet , meid juba oodati . </s> <s> Ma ei julgend ta ideesse vahele ka segada , mõtlesin , et mine tea , võõras ja asjalik , äkki on tegemist mingi eriti pika eelmängu armastajaga . </s> <s> Et ehk see , mis tuleb hiljem , kaalub üles ootamise vaeva . </s> </p>
<p> <s> Kallite restoranidega on see jama , et alati läheb seal kaua aega . </s> <s> Inimesed käivad seal ju aega veetmas ja toitu nautimas , mitte söömas . </s> <s> Toidu nautimine tähendab , et kaunilt garneeritud roa kallal mekutatakse sada aastat . </s> <s> Okk , restoran oli tõesti korralik ja toidud olid maitsvad , aga seda oli mitu käiku ja see kõik võttis nii kaua aega , et mul jõudis pea valutama hakata . </s> </p>
<p> <s> Mul hakkab tihti pea valutama , kui ma end juba üles kütnud olen , aga soovitud horisontaali ei tule ega tule . </s> <s> Mees sai mu peavalu-jutust muidugi valesti aru , varjas oma pettumust ja viis mu koju . </s> <s> Pärast rääkis sõpradele , et talle kultuuriinimesed ( mina olevat kultuuriinimene , kujutage ette ) üldse ei meeldi , et viid teatrisse ja sööma ja naine ei kutsu pärast isegi mitte enda poole kohvi jooma . </s> </p>
<p> <s> Kes käskis teatrit ja söömist ühele õhtule mahutada ? </s> </p>
<p> <s> Ja kes käskis mõelda minust kui frigiidist , kui ma veini asemel jäävett tahtsin ? </s> </p>
<p> <s> Ja miks ta ei öelnud , et tahab minu juures kohvi juua ? </s> </p>
<p> <s> Süüdistagu ennast . </s> </p>
<p> <s> Mina kõndisin seejärel jala Susanna poole , kõndimise järel tundsin , et peavalu hakkab järele andma ja inimese mõtted pähe tulema . </s> </p>
<p> <s> Võibolla ma käin n.ö valede meestega ? </s> <s> Muidugi käin valedega , valedeks meesteks peetakse ju neid mehi , kellega midagi tõsist välja ei tule . </s> <s> Aga sellised mulle meeldivadki . </s> <s> Sest mina ei ootagi , et midagi välja tuleks . </s> </p>
<p> <s> Mis , vabandage väga , peaks välja tulema ? </s> </p>
<p> <s> Ja kust ? </s> </p>
<p> <s> Olen selline valede meeste otsa kukkuv tüdruk , kes ei nuta mehe valesuse pärast . </s> </p>
<p> <s> Ma pole see naine , kes mehe haigevoodil raamatuid ette loeb , magusaid apelsine pakub ja on valmis kustutama liig eredalt paistvaid tähti . </s> <s> Minu suhted on enamjaolt sarnased , ent kerged , lihtsad ja meeldivad : kõigepealt on uudishimu , siis seks , siis tüdimus . </s> </p>
<p> <s> Meestele millegipärast ei meeldi , et nende uhke vale-olemise pärast ei nuteta . </s> <s> Nad krimpsutavad nina ja ootavad , et ma teeksin mõne susannaliku niuksu nende suunas . </s> <s> Aga ma ei tee . </s> <s> Ja see jooksutab neil juhtme kergelt kokku . </s> </p>
<p> <s> Kui nad on mind näinud , mäletavad nad minu silmi . </s> </p>
<p> <s> Kui nad on mind suudelnud , mäletavad nad minu huuli . </s> </p>
<p> <s> Kui nad on minuga maganud , mäletavad nad minust kõike . </s> <s> Aga ei julge midagi sellest uskuda . </s> </p>
<p> <s> Vähemalt ma mõtlen , et nad võiksid mind sedasi mäletada . </s> </p>
<p> <s> See on selline hästi magus mõte . </s> </p></div2>
        <div2 type="alaosa"><head> Sõbrannandus </head><head> 1 . </head>
<p> <s> Tegelikult ma valetan , kui ma ütlen , et tahan jäädagi üksi ja kõndida nagu kass omapead . </s> <s> Aga ma ei saa öelda , et " ma pole seda õiget veel leidnud " , sest selleks , et leida , tuleb kõigepealt otsima hakata . </s> <s> Mina aga ju ei otsi . </s> <s> Tšillin niisama ringi ja räägin , et ma olen piisavalt tugev , et üksi hakkama saada . </s> </p>
<p> <s> Tegelikult olen ma nõrk . </s> </p>
<p> <s> Ma olen nõrk ! </s> </p>
<p> <s> Nõrk ! </s> </p>
<p> <s> Nõrk . </s> </p>
<p> <s> ( Jumal , kui nõrgalt see kõlab ! ) </s> </p>
<p> <s> Tegelikult olen ma nagu iga teine naine , ma hakkan kohe mõtlema abielust ja lastest ja igavesti kestvast armastusest . </s> </p>
<p> <s> Vähemalt pärast keppi küll . </s> <s> Siis , kui ma lesin , täiesti rammetu , tühjakstõmmatud mehe kaisus ja hägune pilk hakkab aegamisi midagi nägema , ja siis ma piilun poolkinniste laugude alt seda tegelast , kellega ma nii kaugele olen jõudnud ja märkan siis midagi hästi individuaalset , nagu mõni üksik heledam habemekarv ühtlaselt tumedas okaskasukas või on näiteks hästi armas põsk või natuke nukker suujoon . </s> <s> Ja siis minus tuksatab miski , kusagil kõhus , ja mu aju hakkab automaatselt , ilma , et ma tahaksin , igasugu jura genereerima . </s> </p>
<p> <s> Teinekord mõtlen ma selliseid mõtteid isegi kepi ajal , näiteks ükskord lõi minu silme ees lahti imeilus pilt minust pitsilises valges maani pruutkleidis , ma olin oma mõtteis ilus kui Barbie-nukk , ja samal ajal ratsutasin ma hooga tüübi vända otsas ja tema tegi koledaid isaseid hääli . </s> <s> Ja ma mõtlesin , et kuidas võiks Barbie-nukk keppi teha ja see mõte erutas mind kohutavalt . </s> </p>
<p> <s> Seksi ajal mõjuvad hoopis teistsugused asjad erutavalt . </s> </p>
<p> <s> Tavasituatsioonis leiaksin ma , et see mõte on perversne . </s> </p>
<p> <s> Kalmer on selles mõttes naljakas mees , et tema puhul pole ma mingeid illusioone teinud . </s> <s> Mitte mingid kujutluspildid pole mul silme ees jooksma hakanud , kui ma temaga olen . </s> <s> Võibolla sellepärast olengi tema kõrvale nii kauaks jäänud - tavaliselt lõpeb alguseasi umbes nädala või paariga , kusjuures mul ei olegi kahju laiali minna . </s> <s> Mu rikas fantaasia on suutnud nagunii mu silme ette manada kogu võimaliku tulevase kooselu selle paremate omadustega , ja pärast seda elu uuesti elama hakata , ehk koguni kehvema kvaliteediga kui unistused olid olnud , no milleks . </s> </p>
<p> <s> Nüüd aga , Kalmeriga , pole mul mingeid kujutlusi ega illusioone ega midagi , lihtsalt on hea olla . </s> </p>
<p> <s> Muuseas , mis nüüd meenus : ma polnud Kalmerist Susannale veel rääkinudki . </s> </p>
<p> <s> " Üle kuu juba ? " küsis Susanna . </s> </p>
<p> <s> Ma noogutasin . </s> </p>
<p> <s> " Sina ? " küsis Susanna . </s> </p>
<p> <s> Ma noogutasin . </s> </p>
<p> <s> " Ja kui tihti ? " küsis Susanna . </s> </p>
<p> <s> " Mina ei tea . </s> <s> Paar korda nädalas või nii , " valetasin . </s> <s> Tegelikult olin neli viimast ööd järjest Kalmeri pool olnud . </s> </p>
<p> <s> " Ei , ma ei saa aru , sina ja selline täiesti tavaline mees ? " vangutas Susanna pead . </s> <s> " Automüüja ? </s> <s> Mai kaad . " </s> </p>
<p> <s> Tean , et asi polnud Susanna jaoks mitte ainult lihtsas ametis . </s> <s> Susanna meelest peavad mehed , kes üldse mingit pilku väärivad , olema kindlasti saledad . </s> <s> Mida aga Kalmeri kohta öelda ei saa . </s> </p>
<p> <s> " Tead , miks sellised mehed head on ? " küsisin ma . </s> <s> " Sellised mehed aitavad nõmeda talve üle elada . " </s> </p>
<p> <s> " Oh , kivi langes südamelt , " võttis Susanna oma veiniklaasist järjekordse lonksu . </s> </p>
<p> <s> Kas te olete kunagi näinud painajaid täis unenägu , mis ei lõpe ega lõpe ? </s> <s> Ärkad üles ja tahad uut unenägu näha , aga võta näpust : niipea , kui silmad kinni paned , tuleb vana nõme unenägu tagasi ja ainus , mida ootad , on hommik . </s> <s> Ja see ei tule ega tule . </s> <s> Eestis ootad terve talve kevadet , mis ei tule ega tule . </s> <s> Ja see talv pole kaugeltki lühike , oma viisteist kuud kindlasti , nii vähemalt tundub . </s> <s> Talv pärsib ja summutab kõike . </s> <s> Isegi vihastada ei viitsi nii kõvasti kui kevadel ja suvel , rääkimata siis positiivsetest emotsioonidest . </s> </p>
<p> <s> Suhelda ei viitsi . </s> </p>
<p> <s> Midagi ei viitsi . </s> </p>
<p> <s> Ja siis on ju tore , kui suures viitsimatuses kepi pärast rabelema ei pea . </s> </p>
<p> <s> Seda ma silmas pidasingi , kui rääkisin talve üleelamisest . </s> </p>
<p> <s> Väljas oli ilge ilm : tuul , lörts ja pime . </s> <s> Loomulikult oli pime , siinne kliima ongi selline , et kogu aeg on pime . </s> <s> Praegu oli jaanuar , arvatavasti seitsmes talvekuu . </s> </p>
<p> <s> Toas aga oli soe , võiks öelda lausa , et hubane . </s> <s> Vedelesime Susannaga tema pool diivanitel , mina ühel , Susanna teisel pool lauda . </s> <s> Ma olin peaaegu unustanud , et tegelikult oli mul plaan vaid korraks läbi astuda . </s> <s> Susanna oli oma veinipudeliga enam-vähem ühele poole saanud , topakas küünal , millel toretsevad " apelsinitükid " sees , üle poole põlenud . </s> <s> See polnud muidugi esimene kord teda põletada . </s> <s> Mina jõin muudkui teed ja teed . </s> </p>
<p> <s> Ma tean küll , et kui õhtul palju teed jood , siis on hommikul silmad paistes , aga ma ei viitsind sellele eriti mõelda . </s> <s> Nagunii mingit pakilist asja hommikul plaanis polnud , et kusagil olla või midagi teha ; võis endale väikest hommikust seasilmsust lubada . </s> <s> Pealegi oli see jube hea tee , mingi karamell . </s> <s> Ma polnud sellisest varem isegi mitte kuulnud . </s> </p>
<p> <s> Nihutasin natuke kardinaserva ja piilusin aknast välja . </s> <s> Läbimärg , sodist tilkuv raagus puu tegi akna all kaelamurdvaid aeroobikaharjutusi , tuul vingus ja jooksutas katkist kilekotti mööda lödist tänavat . </s> <s> Miski ei kutsunud mind õue . </s> <s> Aga oli juba hilja . </s> <s> Kodu ootas . </s> </p>
<p> <s> " Täielik oknotsember , " ütlesin ma ja lasin kardina tagasi langeda . </s> </p>
<p> <s> " Jää siia , kui tahad , " ütles Susanna . </s> </p>
<p> <s> " Päriselt mõtled ? " </s> </p>
<p> <s> " Muidugi . " </s> </p>
<p> <s> " Aga teil on siin nagunii mingi kohutavalt varane äratus . " </s> </p>
<p> <s> " Ei ole midagi . </s> <s> Ma viin Tirtsu lasteaeda ja tulen ise tagasi , teen endale homme vaba päeva . " </s> </p>
<p> <s> " Ja antaksegi kohe vaba päev teil , lihtsalt niisama , kui tahad ? " </s> </p>
<p> <s> " No mitte päris . </s> <s> Ma arvan , et ma ütlen , et mul on tarvis käia ja inimestega konsulteerida ja et teen natuke kodus tööd . " </s> </p>
<p> <s> Susanna on ühes kohas jurist . </s> </p>
<p> <s> " Mõtled valetada ? " </s> </p>
<p> <s> " Muidugi . </s> <s> Mina ei viitsi iga päev tööl käia . </s> <s> Lähed kohale , istud nagu haige idioot , kuulad memmede plära - eriti hull on asi , kui jutt läheb poliitikale - istud ja mõtled , et tahaks ära , aga ei tohi , kuigi midagi asjalikku teha ei ole . " </s> </p>
<p> <s> " Aga sa nii ei saa , et hängid ringi , ajad omi asju ja et kui keegi tahab , siis helistab ? " </s> </p>
<p> <s> Susanna raputas pead . </s> </p>
<p> <s> " Nad nagunii arvavad , et maksavad mulle liiga palju palka . </s> <s> Vähemalt tuleb siis nägu teha , et teed tööd . </s> <s> Ja Murphy seadus toimib - just siis , kui arvad , et nüüd võiks jah natuke linna vahel kolada , helistatakse ja nõutakse . " </s> </p>
<p> <s> Susanna valas veinipudeli oma klaasi tühjaks , raputas seda veidi , et viimasedki piisad asja ette läheks . </s> </p>
<p> <s> " " Nooh , kiisuke , veel üks tilk " , " tsiteerisin üht vana anekdooti . </s> <s> ( No teate seda lugu ju küll - mees joob , naine tahab teda sellest võõrutada , mõtleb , et teeb viina mehe jaoks vastikuks . </s> <s> Ostab ämbri viina , paneb surnud kassi sinna sisse , läheb kodust ära . </s> <s> Kui tagasi jõuab , näeb : mees ämbri tühjaks joonud , väänab kassi : " Nooh , kiisuke , veel üks tilk " . </s> <s> Teadsite seda ju , eks ? ) </s> </p>
<p> <s> " Mis " kiisuke " . " </s> <s> Susanna võttis lonksu . </s> <s> " Ise oled kiisuke . " </s> </p>
<p> <s> Ringutasin : </s> </p>
<p> <s> " Nurr-nurr , kuhu kiisuke magama võib minna ? " </s> </p>
<p> <s> " Tead , mis ma mõtlesin , " ei pannud Susanna mu küsimust tähele . </s> <s> Kui ta tiba napsune on , paneb ta harva tähele midagi , mis tema mõtetest vaiksemalt kõlab . </s> <s> " Me pole kaua aega kusagil väljas käinud , ma arvan , et me võiksime minna . " </s> </p>
<p> <s> " Sa mõtled kuhugi diskoteeki ? " </s> </p>
<p> <s> " Nojah . </s> <s> Kus meiesugused vanainimesed käivad . " </s> </p>
<p> <s> " Miks mitte . " </s> </p>
<p> <s> " Ma saadan Tirtsu nädalavahetuseks nagunii ema juurde . " </s> </p>
<p> <s> " Jah . " </s> </p>
<p> <s> " Sa nagu ei tahakski minna ? " </s> </p>
<p> <s> " Ma ei viitsi sellele täna mõelda , ausalt . </s> <s> Siis on kohe see teema , et mis selga ja . </s> <s> Ma tahaks praegu magada hoopis . " </s> </p>
<p> <s> " Oh sind küll , " ringutas Susanna . </s> <s> " Mul on just selline tunne , et läheks ja teeks kasvõi kohe midagi põnevat . " </s> </p>
<p> <s> " Vaata aknast välja . " </s> </p>
<p> <s> " Näiteks lükkaks prügikaste ümber ! " </s> <s> Susanna naeris . </s> </p>
<p> <s> " Vaata aknast välja , " kordasin ma . </s> </p>
<p> <s> " Mis on siis ? " ronis Susanna aknale . </s> <s> " Täitsa lõpp , misuke ilm , " pomises ta siis mitu kraadi vaiksemalt . </s> </p>
<p> <s> " Ei kutsugi prügikaste lükkama ? " </s> </p>
<p> <s> " Kuhugi ei kutsu . " </s> <s> Susanna tuli aknalt ära , istus minu kõrvale ja jõi oma klaasi tühjaks . </s> <s> " Ikka ja alati peavad kõik mu ilusad mõtted persse minema , " ohkas ta . </s> <s> " Ma toon sulle voodipesu . </s> <s> Magad siinsamas , sobib ? " </s> </p>
<p> <s> Sõbrannade pool ööbimine on hoopis midagi muud kui kusagil suvalises kohas ööbimine , kas siis mõne sugulase või siis juhusliku mehe pool . </s> <s> Eriti , kui see ööbimine on n.ö laest tulnud , et mingil põhjusel pead olema sõbranna juures ööd , ilma , et oleks eelnevalt plaaninud . </s> </p>
<p> <s> Sõbranna kodu on siis hoobilt teistsugune , ilmuvad teised lõhnad ja värvid , mida päeval tähelegi ei pane . </s> <s> See korter , kus muidu niisama pooled päevad ja õhtud veedad , on siis kuidagi kodusem ja armsam . </s> <s> Võibolla sellepärast , et su pilk on juba eos valmis vastu võtma kõike , mis on natukegi kodune ja armas . </s> </p>
<p> <s> Istusin kempsus ja vaatasin plakatit kempsu uksel . </s> <s> See on üks vana plakat , kutse mingile underground-peole . </s> <s> Ma tõin selle plakati kunagi kaasa , üks mu n.ö vaimseid isasid tegi selle . </s> <s> Minu arust pole see tema kõige parem töö , ja kui ma nägin , et Tirtsule see meeldis - ta oli siis pooleteiseaastane ja nägi selles kirjumirjus mingeid põnevaid asju - polnud mul kahju seda Susannale kinkida . </s> <s> Tirts muudkui vaatas ja näitas ja seletas , ja Susanna pani selle kempsu uksele . </s> <s> Et poleks igav sittuda , nagu ta ise väitis . </s> </p>
<p> <s> " Kui end hästi segi kammida või midagi , siis näeb ise ka siin plakatil selliseid asju , mida muidu ei näe , " teadis Susanna rääkida . </s> <s> " Ma ükspäev olin täiesti süsi - olin just kusagilt koju jõudnud , ma isegi ei mäleta , kust - ja istusin potil ja siis ma vaatasin , et jube põnev plakat tegelikult . </s> <s> Hästi huvitav selline . " </s> </p>
<p> <s> Istusin ja vaatasin seda plakatit ja mõtlesin , et äkki tuleks tõesti end kah " segi kammida või midagi " , et ka näha . </s> </p>
<p> <s> Ühe plakati pärast nüüd seda ette võtma ikka ei hakka . </s> </p>
<p> <s> Meenus , et mu eelmine öö oli peaaegu poolik , st neli tundi sain magada . </s> <s> Seda on minu jaoks vähe . </s> <s> Niipea , kui see mulle meenus , tundsin end veel unisemana . </s> <s> Kartsin juba , et jään siiasamma poti peale magama . </s> <s> Silmad hakkasid kinni vajuma . </s> <s> Ja siis ma nägin : see , mida Tirts oma lapsefantaasia ning Susanna oma kurat-teab-mis-fantaasiaga nägid , oli tegelikult tükike stereopildist ja selle teadmiseni jõudmiseks peavad silmad pisut krillis olema </s> </p>
<p> <s> Ja siit ilmnes ka Susanna arusaamine asjadest : ta ei viitsinud mõelda ja öelda , et tegemist on stereopildiga , ta ütles lihtsalt : " huvitav selline " . </s> <s> Nii Susannalik . </s> </p>
<p> <s> Tõmbasin vett . </s> </p>
<p> <s> " Sa võid mu hambaharja kasutada , " pakkus Susanna ja sirutas minu poole oma sinist OralB-d . </s> </p>
<p> <s> Vaatasin teda . </s> <s> Kui ta kaine oleks , ei tuleks ta iialgi selle peale , et kellelegi , ükskõik siis , kellele , oma hambaharja laenata . </s> </p>
<p> <s> " Pole vaja , " ütlesin ma . </s> </p>
<p> <s> " Okei , " ütles tema rõõmsalt ja pani hambaharja kiiresti topsi tagasi . </s> </p>
<p> <s> Minuga ei juhtu ju mitte midagi , kui ma ühel õhtul hambad pesemata jätan . </s> </p>
<p> <s> Tavaliselt on mul n.ö esmatarbevahendid alati endaga kaasas , aga nüüd olin ma spetsiaalselt koti koju visanud , et nagunii astun Susanna poolt läbi vaid korraks . </s> <s> Aga see " korraks " , nagu näha , venis viie tunnini . </s> </p>
<p> <s> Ma olen tähele pannud , et sõbrannad kasutavad tihtipeale erinevaid kreeme , ka siis , kui nahatüüp on sarnane . </s> <s> Ja sõbranna kreemid tunduvad nahal hoopis teised , ka siis , kui firma on sama . </s> </p>
<p> <s> Lõpuks pugesin teki alla , nägu Susanna kreemiga sisse kreemitatud ja pisut õhetav . </s> <s> Voodipesu oli täiesti puhas , lõhnas mingi pesuloputusvahendi järele . </s> <s> Selline mõnus lapsetunne tuli hetkeks , et keegi on mulle puhta voodi valmis seadnud ja et nüüd tuleb Une-Mati . </s> </p>
<p> <s> Aga t-särk , mille Susanna mulle selga andis , oli kapilõhnaline . </s> </p>
<p> <s> Ükskord ammu ütlesin ma talle , et ta võiks riidekapil tagumise seina ära võtta , et siis ei tule kapi lõhna riietele juurde . </s> <s> See oli siis , kui kui ma ükskord mitu aastat tagasi tema juures ööbisin ja olin kurb ja öösärgiks pakutud t-särk lõhnas kapi järele . </s> </p>
<p> <s> Susanna , nagu näha , polnud mu soovitust arvesse võtnud , sest ta riidekapp lõhnas endiselt umbselt ; ja nii ma vedelesin seal teki all , kapihaisuline t-särk seljas , ja see kuiv lõhn meenutas mulle mu ammust kurbtust . </s> </p>
<p> <s> Ma uinusin , pisar vasakus silmanurgas . </s> </p></div2>
        <div2 type="alaosa"><head> 2 . </head>
<p> <s> Ma räägin Susannaga peaaegu kõigest . </s> <s> ( Rõhk on sõnal " peaaegu " . ) </s> </p>
<p> <s> Sellest , mis mind närvi ajab . </s> </p>
<p> <s> Sellest , mida ostsin . </s> </p>
<p> <s> Sellest , kas ja kellega magasin . </s> </p>
<p> <s> Ja Susanna räägib mulle . </s> <s> Mida kelleltki kuulis ja mida ostis ja keda meheks jahib . </s> <s> Tema nimelt tahaks endale ikkagi meest ja oma Tirtsule isa , mitte niisama elust rõõmu tunda . </s> </p>
<p> <s> Varem ma isegi viitsisin kuulata tema fantaasiarohkeid õhkamisi teemal " ta saab Tirtsuga nii hästi läbi , ma nii tahaks , et meil sellest suhtest midagi välja tuleks " . </s> <s> Tegelikult oli selge , mida kuttidel vaja oli - Susanna voodisse saada . </s> <s> Ja Susanna , silme ees terendamas ilusas tulikirjas tekst " kodu " ja koledais leekides ähvardav " üksildane vanaduspõlv " , ei näinud meeste silmis paljast kirge , vaid hoopis huvi , sõbralikkust ja hoolimist . </s> <s> Ja oli lõpmata kurb , kui paari kepikorra järel ei soovitudki temaga abielluda ega olla koos elu lõpuni . </s> </p>
<p> <s> Nüüd ma ei viitsi enam Susanna õhkamist kuulata , ta teab seda ega õhkagi eriti . </s> <s> Mis ei tähenda , et ta oleks meheotsimise lõpetanud , ei . </s> <s> Vaid otsimiskirg pole enam nii tugev . </s> </p>
<p> <s> Kust ta võttis , et mehed tulevad tema juurde abiellumissooviga ? </s> </p>
<p> <s> Millest loevad naised välja , et nendega üldse abielluda tahetakse ? </s> </p>
<p> <s> Kõik algab teatud tüüpi meestest , kes tõesti abielluda tahavad . </s> <s> Neid polegi nii vähe , aga sedasorti mehed ei unda tavaliselt mööda diskoteeke , kus Susanna oma tutvusi sõlmib . </s> </p>
<p> <s> " Kus ma siis veel mingite meestega tuttavaks peaks saama , ei tea ? " nähvas ta mulle kord , kui talle seda ütlesin . </s> <s> " Töökaaslaste ja äripartneritega ju naljalt seksima ei hakka ? </s> <s> Raamatukogust lähen otsima vä ? </s> <s> Ja saan endale mingi suvalise kampsuni diivani iluks , kes teenib kaks tuhhi kuus ? " </s> </p>
<p> <s> " Diskoteegis saad siidisärgi , kes teenib küll normaalselt , aga oma munad toetab su diivanile vaid korraks , " ütlesin . </s> </p>
<p> <s> " Mina ei usu , et ma üldse kunagi kedagi leian , " ohkas Susanna . </s> <s> Samal õhtul läksime välja ja järgmisel hommikul leidsin Susanna köögis istumas nukrameelse mehe , kelle suureks sooviks oli abielluda . </s> </p>
<p> <s> Aga mitte Susannaga . </s> </p>
<p> <s> Ta oli arvanud , et Susanna suudab oma kena välimuse ja hea seksiga aidata tal unustada , et ta göölfrend temaga abielluda ja lapsi saada ei taha . </s> </p>
<p> <s> " Saada ta minema , " ütles Susanna mulle . </s> <s> Ise vedeles ta voodis ja ei tulnud sealt enne välja , kui abielludatahtja mees tema elamisest kadunud oli . </s> </p>
<p> <s> Niipalju abielluda tahtmisest ja diskoteekidest . </s> </p>
<p> <s> Kõik oleks palju lihtsam , kui neist abielludatahtjatest meestest ei tehtaks niipalju ilufilme ja seriaale . </s> <s> Aga kuna suur osa naisi tahab vaadata ilufilme ja seriaale just sellistest meestest , siis neid muudkui tehakse ja näidatakse ja sa ei pruugigi olla mingi abielludatahtja naine ega neid filme-seriaale hoolega vaadata , rääkimata romantiliste stooride uskumisest ja igatsemisest ; aga kui ikka igast august tuleb ühesuguse suunitlusega soga , hakkad lõpuks samuti mõtlema , et tahan ka abielluda , tahan ka abielluda , tahan ka printsi valgel hobusel . </s> <s> Sest sa , pagan võtaks , oled naine . </s> <s> Ja võtad täiesti siiralt ja poolkogemata vastu kogu selle dampingu , mida naistele vastuvõetavaks vormituna igast meediakanalist tuleb . </s> <s> Ja kui sa oled kenasti ära tambitud , siis tekibki meestega suhtlemisel kõiksugu jama . </s> </p>
<p> <s> Masendav , missugused ilgused on inimestesse sootunnustega koos sisse kodeeritud . </s> </p></div2>
        <div2 type="alaosa"><head> 3 . </head>
<p> <s> Kuigi ma ärkan tihti võõras kohas , ei ole ma sellega veel nii harjunud , et enne silmade avamist mitte taibata , et ma pole kodus . </s> <s> Ja ma ärkan võõras kohas peaegu alati varakult . </s> <s> Mida ma kodus kunagi ei tee . </s> </p>
<p> <s> Kõigepealt lihtsalt ärkad , silmad on kinni . </s> <s> Läbi kinniste laugude saad aru , kas on pime või valge või pilves või päike , ja kas on kodu või miski muu koht . </s> <s> Siis avad silmad ja veendud , et kõik sinu ärkamised , mida sa oma näruse elu jooksul sooritanud oled - ja neid on üle üheksa ja poole tuhande - on ettenägemise mõttes asja ette läinud . </s> <s> Sest just niiviisi ongi , nagu sa olid kinnisilmi ette kujutanud . </s> </p>
<p> <s> Viimasel ajal olen Kalmeri pool muidugi päris rahulikult alles äratuskella peale ärganud , aga tema suures ja soojas kaisus on nii mõnus magada , et kohe ei raatsigi ärgata ; ja ma olen sellega naljakal kombel nii ära harjunud , et kodus magades tunnen sellest pehmest karvasest kõhust oma selja taga isegi puudust . </s> <s> Aga alguses , nii esimene nädal , ärkasin ma loomulikult enne teda ja enne kella . </s> </p>
<p> <s> Susanna pool ärkasin samuti juba enne kella . </s> <s> Kuulsin Tirtsu samme ja olin täiesti üleval . </s> </p>
<p> <s> " Noh , uni läinud ? " küsisin ma kahelt suurelt tumesiniselt silmalt . </s> </p>
<p> <s> Tirts noogutas ja näppis oma roosa öösärgi alumist äärt . </s> </p>
<p> <s> " Emme ütles , et ta ei viitsi mind täna lasteaeda viia , et vii sina . " </s> </p>
<p> <s> " Mis jutt see selline on ? " ei saanud ma aru . </s> <s> " Miks pean mina sind viima ? " </s> </p>
<p> <s> " Mina ei tea . " </s> </p>
<p> <s> " Ma ei teagi , kus su lasteaed on . " </s> </p>
<p> <s> " Ma ise tean küll , ma võin ju sind õpetada , " rääkis Tirts ja jäi siis mõttesse . </s> <s> " Aga ma ei viitsiks sind vist õpetada . </s> <s> Suured inimesed õpivad vägagi aeglaselt . " </s> </p>
<p> <s> Tundsin end tõelise lubjakana . </s> <s> Ma ei osanud selle peale midagi kosta . </s> </p>
<p> <s> " Tule , lähme äratame ta koos üles , " pakkus Tirts ja võttis mul käest kinni . </s> </p>
<p> <s> Susannale meeldib tumesinine värv . </s> <s> Eks see sobib ta peaaegu et kuldsete juustega kah päris hästi , ja ta oli mingist horoskoobist või kusagilt lugenud , et just tumesinine peaks talle magamistoas õnne tooma . </s> </p>
<p> <s> Ma ei tea , mis õnne ta mõtles . </s> </p>
<p> <s> Sest magamistuba on tal tumesinine juba kaks aastat , aga siiamaani pole ükski mees sinna üle paari kuu püsima jäänud . </s> </p>
<p> <s> Susanna magas oma tumesinises magamistoas , tumesiniste kardinatega , tumesiniste seinte ja tumesinise paksu pehme põrandavaibaga magamistoas ; tumesinisel atlassvoodipesul olid kuldsed kuud ja tähed . </s> <s> Tekk kattis vaid jalgu , öösärk - Susanna on selline tütarlaps , kes kannab öösärki , mitte t-särki või eevaülikonda , nagu minusugused laisad või praktilised - oli valge , ja selle all kummusid kenasti kaks ilusat tissi , nibud kergelt kikkis . </s> </p>
<p> <s> Neli aastat vanad . </s> </p>
<p> <s> Jube hästi tehtud . </s> </p>
<p> <s> Kui ma oma rindadega rahul poleks , laseks vist kah silikoonid panna . </s> </p>
<p> <s> Aga ainult siis , kui on kindel , et saan sellised nagu Susannal . </s> </p>
<p> <s> " Kuule , kaunitar , " raputasin Susannat tasakesi õlast . </s> <s> " Sa pead ikkagi ise Tirtsu lasteaeda viima . " </s> </p>
<p> <s> " Mmh , " mõmises Susanna ja tegi silmad lahti . </s> <s> " Mis on siis jälle ? </s> <s> Ma ausalt tahaks suti magada veel . " </s> </p>
<p> <s> " Sa pead ise ju veel tööle kah minema , " rääkis Tirts vanainimese häälega . </s> </p>
<p> <s> " Ma ei taha tööle minna , " pani Susanna silmad tagasi kinni . </s> <s> " Miks ei võiks kõik päevad olla laupäevad ja pühapäevad ? " </s> </p>
<p> <s> " Sest siis sa pead minema laupäeval ja pühapäeval tööle , ja see oleks veel halvem ju . " </s> </p>
<p> <s> " Miks ma peaksin minema laupäeval või pühapäeval tööle ? </s> <s> Sellepärast ma ju ütlesingi , et laupäevad ja pühapäevad , et nendel päevadel ju ei käida tööl . " </s> </p>
<p> <s> " Aga kui sa üldse tööl ei käi , siis sa ei saa ju raha ja me peame prügikastist toitu otsima , " seletas Tirts . </s> </p>
<p> <s> Susanna oli enam-vähem ropsuga ärkvel ja istuli . </s> </p>
<p> <s> " Mida juttu , " ütles ta . </s> </p>
<p> <s> Mina hoidsin vaevu naeru tagasi . </s> </p>
<p> <s> " Lasteaias kasvataja ütles , et me ei tohi nende inimeste üle naerda , kes prügikastist süüa otsivad , sest nad võibolla ei ole üldse ise süüdi . </s> <s> Võibolla neil võeti töö ära ja nüüd nad ei saagi raha . </s> <s> Ja ei saa sellepärast süüa ka . " </s> </p>
<p> <s> " Noo-jah , " püüdis Susanna pedagoogiline olla . </s> <s> " Loomulikult ei tohi me nende üle naerda . </s> <s> Aga ma arvan , et minul ühest puudutud päevast veel sellist jama ei tule , et peaks prügikastist süüa hakkama otsima . " </s> </p>
<p> <s> " Aga sa pead ikkagi täna tööle minema , " oli Tirts karm . </s> </p>
<p> <s> " Kuule , tibu , mine pane kohv hakkama . </s> <s> Nii et tuleks kaks suurt tassi , onju . </s> <s> Vett ja kohvi paned mõlemat kaks korda rohkem . " </s> </p>
<p> <s> " Kas Tirts oskab kohvi teha ? " imestasin mina . </s> </p>
<p> <s> " Tirts teeb meil kõige paremat kohvi , " ütles Susanna ja tema hääl ütles : kiida lolli , siis loll teeb . </s> </p>
<p> <s> Mängisin mängu kaasa : </s> </p>
<p> <s> " Oi , Tirts , ma tahaksin nii väga sinu tehtud kohvi maitsta ! " </s> </p>
<p> <s> " Kui teil pisut kannatust on , siis peagi saate , " rääkis Tirts õpetajahäälel ja marssis uhkel sammul toast välja . </s> </p>
<p> <s> Meie hoidsime hinge kinni , et mitte naerma pursata . </s> </p>
<p> <s> " Kust Tirts sellise rääkimisviisi võtnud on ? " küsisin ma . </s> </p>
<p> <s> " Neil on uus kasvataja . </s> <s> Selline noor ja armas , kergelt usklik vist koguni , ma täpselt ei tea . </s> <s> Ei huvita ka , seni kuni mingit jumalajuttu lapsele rääkima ei hakka . </s> <s> Aga Tirtsule ta jubedalt meeldib ja just see suhtumine meeldib , mis sellel kasvatajal on ja teistel eriti ei ole - et tegelikult on kõik inimesed head ja kui me tahame , et maailm oleks parem , siis me peame ise ka hästi head olema . " </s> </p>
<p> <s> " Mitte prükkarite üle naerma . " </s> </p>
<p> <s> " Sest mine tea , ehk peame ise ka kunagi prügikastist toitu otsima . " </s> </p>
<p> <s> Tegime tõsiseid nägusid ja hääli . </s> </p>
<p> <s> " Jah , mõtle , kui me oleksime kaks prükkarist litsi , kes Balti jaama turu taga tšebureki eest ükskõik kellele keppi annaks , " kujutlesin ma . </s> </p>
<p> <s> " Ei , ennem ma sureks , " ei meeldinud Susannale minu maalitud erootiline tulevikupilt . </s> <s> " Väkk ! </s> <s> Tšebureki eest ükskõik kellega vuih ! </s> <s> On sul aga fantaasia ! " </s> </p>
<p> <s> " Ma kuulsin ükspäev raadiost , et Tartus külmub talvel iga kuu mingi kümme prükkarit ära , " rääkisin ma . </s> </p>
<p> <s> " Kust nad nii täpselt teavad ? " </s> </p>
<p> <s> " No ju siis on keegi spetsialist leidnud mõne jääs junni , ja kirjutanud oma kladesse üles . </s> <s> Teinud risti näiteks . </s> <s> Ja siis loetakse kuu lõpus ristid kokku . " </s> </p>
<p> <s> " No aga mõni külmub äkki kusagil mahajäetud majas , kus keegi ei oska otsida , ja see siis ei lähegi ju arvesse . " </s> </p>
<p> <s> " No see oligi umbes öeldud , et keskmiselt kümme , aga mitte täpselt . " </s> </p>
<p> <s> " Tallinnas külmub veel rohkem nagunii . </s> <s> Siin on neid ju rohkem ka . " </s> </p>
<p> <s> " Aga Tartus on talved külmemad . " </s> </p>
<p> <s> " On nad sul küll . " </s> </p>
<p> <s> " On jah . " </s> </p>
<p> <s> " No mida teemat . " </s> </p>
<p> <s> " Mida teemat jah . " </s> </p>
<p> <s> Kuulsin , et Tirts pani teleka mängima . </s> </p>
<p> <s> " Mis kell üldse on ? " küsis Susanna , ronis voodist välja ja tõmbas kardinad eest . </s> <s> Akna taga oli täielik pimedus . </s> <s> Vaatasin Susanna öökapile . </s> </p>
<p> <s> " Pool seitse . " </s> </p>
<p> <s> " Mida ? </s> <s> Miks on kell alles pool seitse ? " </s> </p>
<p> <s> " Mina ei tea . " </s> </p>
<p> <s> " Tirts ! " hüüdis Susanna . </s> <s> " Kas kell ei tirisenudki veel või ? " </s> </p>
<p> <s> " Ei ! " hüüdis Tirts vastu . </s> </p>
<p> <s> " Aga miks sa mind siis üles ajasid ? " </s> </p>
<p> <s> " Sest mul läks uni ära ! " </s> </p>
<p> <s> " No on laps , ausalt , " pahandas Susanna . </s> <s> " Me ärkame tavaliselt kell seitse . " </s> </p>
<p> <s> Ma hakkasin naerma . </s> </p>
<p> <s> " Lähme joome kohvi , " ütles Susanna . </s> </p>
<p> <s> See oli tõesti hea kohv . </s> </p>
<p> <s> Loomulikult oli meil mõlemal uni selle jahmerdamisega kadunud ja Susanna otsustas , et tühja sest vabast päevast , ei hakka jamama . </s> <s> Et ehk mõni teine päev , viisakalt etteteatamisega ja . </s> <s> Võttis auto ja Tirtsu ja tõmbas tuld . </s> <s> Mina jalutasin kodu poole . </s> <s> Susanna juurest minu juurde , Lillekülast Pelgulinna , on ju ainult mõni kilomeeter ja nii väikse maa pärast pole küll minu meelest mõtet autoga sõitma hakata . </s> </p>
<p> <s> Astusin mööda hämarat tänavat ja vahtisin jultunult akendest sisse . </s> <s> Hommik oli . </s> <s> Inimesed sõid hommikusööki . </s> </p>
<p> <s> Naljakas , et inimesed hoiavad köögis selliseid kardinaid , mis midagi ei varja . </s> <s> Mina küll ei tahaks , et keegi vahiks mu aknast sisse , kui ma söön . </s> </p>
<p> <s> Inimesed on kõige inetumad siis , kui nad söövad . </s> <s> Mingi aeg , kui ma pubekas olin , vältisin ma täiesti teadlikult kõiki avalikke söögikohti , sest ma ei suutnud vaadata söövat inimest , eriti kui see mõmises ja matsutas . </s> <s> See tundus nii jäle ! </s> <s> Õnneks oli see mingi mööduv foobia . </s> <s> Sest koolis tuli jama . </s> <s> Et miks ma ei söö , kui mul on söögiraha makstud . </s> <s> Et äkki olen ma mingi anorektik . </s> <s> Klassijuhataja korraldas mulle isegi vestluse kooli psühholoogiga , aga see oli õnneks nii loll tibi , et ma oleks ta pooleks hammustanud ka siis , kui ma oleksingi anorektik olnud . </s> </p>
<p> <s> Naljakas , et hoolimata inimeste animaalsusest söögilauas on ikka üks deitimise ettekääne kutse õhtusöögile . </s> <s> Üks mees ütles kunagi , et õhtusöök olevat test : kui naine pirtsutab söögilauas , pirtsutab ka voodis . </s> </p>
<p> <s> Võibolla . </s> </p>
<p> <s> Mulle näiteks maitseb kõik . </s> </p>
<p> <s> Mis muidugi on hästi tehtud . </s> </p>
<p> <s> Vaatasin neid hommikust söövaid inimesi ja pähe tuli naljakas mõte , et kui äkki ma jäängi Kalmeri juurde käima ja äkki me hakkame ükskord koos elama ja siis istume hommikuti köögilaua taga ja sööme võileibu ja joome kohvi ja ma meenutan valusmagusa naeruga seda , kuidas ma ükskord hommikul võõrastest köögiakendest hommikusöögisööjaid vahtisin . </s> <s> Stopp . </s> </p>
<p> <s> Ma ei hakka Kalmeriga koos elama , ütlesin endale . </s> </p>
<p> <s> Ma ei hakka mitte kunagi mitte kellegagi koos elama ! </s> </p>
<p> <s> Sest ükski mees pole nii halb , et peaks karistuseks mind enda kõrval pidevalt välja kannatama . </s> </p></div2>
        <div2 type="alaosa"><head> 4 . </head>
<p> <s> Ma tunnen Susannat vanast ajast . </s> </p>
<p> <s> Ta vanemad läksid lahku , kui ta oli neliteist , ja ta kolis koos isaga Tallinnast meie linna ja meie majja elama . </s> <s> Loomulikult sattusime me ka ühte kooli õppima . </s> <s> Mina kaks klassi temast tagapool . </s> <s> Aga see ei takistanud meid omavahel suhtlemast või sõbrannatamast . </s> </p>
<p> <s> Susanna oli Tallinnast . </s> </p>
<p> <s> Susanna oli ilus . </s> </p>
<p> <s> Susanna oli hea . </s> </p>
<p> <s> Ma olin temast vaimustuses . </s> <s> Karta on , et minu poollesbiline pilk , millega ma mõnikord mõnd ilusat tüdrukut vaatan , ongi alguse saanud just sellest , et ma olin õrnas eas Susannast täielikult sisse võetud . </s> </p>
<p> <s> Mulle meeldis tema desoka lõhn tema nahal , see , kuidas ta end meikis , kuidas ta oma ilusate peente ja pikkade sõrmedega oma tobedas plastmassist ehtekarbis veel tobedamates odavates ehetes sobras , kuidas ta naeris ja kuidas ta vihane oli . </s> <s> Ma hoidsin end tagasi , et mitte vargsi tema põski või õlgu puudutada , ma kartsin , et sellega rikuksin ma kõik ära . </s> <s> Sest ma teadsin , et Susanna meelest on lesbivärk jäle . </s> </p>
<p> <s> Mul oli siiralt kahju , et ma pole poiss . </s> </p>
<p> <s> Aga kui Susanna poistega suhtles , ei tundnud ma imelikul kombel mingit armukadedust , vastupidi : ma olin Susanna üle lausa uhke , tundsin , nagu oleksin ka mina , minu sõbrannatamine , andnud oma panuse tema ilusse ja meeldimisse . </s> <s> Ja noorte nolkide kohmakad lähenemiskatsed ei olnudki midagi nii erilist , milles konkurentsi näha . </s> </p>
<p> <s> Kui sa oled tundnud ja armastanud oma sõbrannat nii kaua , tekib vahepeal täielik õetunne . </s> <s> Ma arvan , et kui mul oleks päriselt õde olemas , siis oleks see õetunne just selline . </s> <s> Nagu tükike sinust ja sinu armastusest kõnnib ringi ja ajab oma asju . </s> <s> Kuni sinnamaani , et sellest õetundest saab kõrini . </s> <s> Siis , kui sa näed , et su niiöelda õde teeb ühe lolluse teise järel ja sa tahaksid teda aidata , aga ei oska . </s> </p>
<p> <s> Keskkooli viimasesse klassi läks Susanna Tallinnas , nad kolisid isaga Tallinna tagasi . </s> <s> Ma olin mingi aeg täielikus depressioonis . </s> <s> Igatsus , mida ma tundsin , algas meetripikkuse suure I-ga . </s> </p>
<p> <s> Kui ma siis mõni kuu hiljem Susannat Tallinnas külastasin , olid äkki kõik mu tugevad tunded kadunud : see polnud enam minu Susanna ! </s> <s> See Susanna , kellele ma külla olin sattunud , oli täiesti uus inimene . </s> <s> Talle oli siginenud kaks lõppülbet sõbrannat ja mingi ennasttäis kutt , ja ta ise naeris rumala häälega nende nõmedate naljade peale . </s> </p>
<p> <s> Minu õnneks kadus pärast seda mu paaniline igatsus Susanna järele ning tänu taevale kaotas võlu ka mõte teda seksuaalse tagamõttega puudutada . </s> <s> Ma võisin hakata iseenda n.ö elluastumisele mõtlema . </s> </p>
<p> <s> Olin siis viisteist . </s> </p>
<p> <s> Vahepeal olen ma mõelnud , et kui Susanna poleks tookord ära kolinud , kas mu elu oleks siis palju teistmoodi läinud kui see nüüdseks läinud on . </s> </p>
<p> <s> Kahtlen selles . </s> </p>
<p> <s> Siiralt . </s> </p>
<p> <s> Me hakkasime uuesti suhtlema , kui ma pärast keskkooli - minu lõpetamise ajaks oli see jõutud muidugi gümnaasiumiks ümber nimetada - Tallinna kunstiülikooli õppima tulin . </s> </p>
<p> <s> Susanna on hästi ilus . </s> <s> Minu meelest küll . </s> <s> Vähemalt ta hoolitseb enda eest hullult ja ei karda väljanägemise peale raha kulutada . </s> <s> Ta käib kord kuus juuksuris juukseid värvimas , tal on väga hoolitsetud küüned , enda omad , muide . </s> <s> Tissid on ka kohutavalt ilusad , aga need on , nagu mainitud , arstionu tehtud , mitte looduse poolt kaasa antud . </s> <s> Minu arust on Susanna igapidi ilus ja see , et ta pidevalt põeb , on täiesti mõttetu . </s> </p>
<p> <s> Üks asi on Susannale hästi iseloomulik : ta ei salli võlgu . </s> </p>
<p> <s> " Ma lähen peast segi , kui ma mõtlen , et olen kellelegi võlgu , " räägib ta . </s> <s> " Mul on alati midagi juhtunud , kui ma olen kelleltki midagi laenanud . " </s> </p>
<p> <s> Vanasti , kui me veel koos väljas ei käinud - tema käis juba baarides , mina vahel harva mõnel klassiõhtul - siis me vahetasime tihti riideid . </s> <s> Tookord olid moes natuke avaramad asjad , nii et meie väike suurusevahe ei olnud mingiks takistuseks . </s> </p>
<p> <s> ( Laenamine oli eraldi teema . </s> <s> Seda pidi tegema nii , et vanemad teada ei saaks , sest vanemad olid kategooriliselt selliste asjade vastu . </s> <s> Ja kirjutamata seadus oli , et riideese tuleb enne tagasi andmist puhtaks pesta . </s> <s> Ma pole kunagi sellise hoole ja püüdlikkusega ühtki asja pesnud ega triikinud kui neid , mida omal ajal teistelt laenasin . </s> <s> Kuivatamiseks oli mul üks hea koht - kirjutuslaua taga radiaatori kõrval . </s> <s> Sealt ei osanud ema vaadata . ) </s> </p>
<p> <s> Alati , kui Susanna minult midagi võttis , juhtus sellega midagi . </s> <s> Kord valas keegi minu pluusile mingit tundmatu koostisega kokteili , mis pesus maha ei tulnud . </s> <s> Kord jooksis üks debiilik põleva suitsuga vastu minu äsja Poolast toodud joppi ( Poola oli see aeg veel popp ) . </s> <s> Kord tuli Susannale mingi loll koer kallale ja rebis minu peaaegu tutikad teksad ( olin neid vaid korra pesnud ) katki . </s> </p>
<p> <s> Rahaga on Susannal samasugused jamad olnud . </s> </p>
<p> <s> Ükskord laenas ta raha , et endale muusikakeskust osta . </s> <s> Siis oli ta just Raigoga , Tirtsu isaga , tuttavaks saanud . </s> <s> See sai muidugi haisu ninna , et Susannal on raha . </s> </p>
<p> <s> " Saad aru , kui mul see diil õnnestub , ostan ma sulle kaks korda kallima maki , " rääkis Raigo Susannale . </s> <s> Plaksutas oma pikki ripsmeid ja kiitis Susanna välimust . </s> <s> Plähmerdas faktide ja tuntud inimeste nimedega . </s> <s> Ja Susanna , kes pole muidu tegelikult üldse loll , läks õnge . </s> <s> Eks ta oli lihtsalt lollil kombel armunud . </s> </p>
<p> <s> Loomulikult läks Raigo diil täiega perse , nagu enamus eelmisi ja järgmisigi , ja Susanna oli ahastuses : polnud makki , polnud raha , oli vaid suur armastus suure lontruse vastu . </s> <s> Ma isegi ei mäleta , kust ta selle raha lõpuks kokku sai , vist nuias isalt või midagi taolist . </s> </p>
<p> <s> Igal juhul on Susanna oma asjade ja raha laenamisega jube hooles . </s> <s> Õppelaenugi maksis niimoodi tagasi , et kui suurema raha sai , läks panka ja maksis kogu võla ära . </s> <s> Ja esimese oma auto ostis nii , et kogus raha . </s> <s> Mitte , et oleks liisinud või midagi . </s> </p>
<p> <s> Tirts on praegu kuuene . </s> <s> Tema isa Raigo on täielik türnühvel . </s> <s> Ta käib siiamaani Susanna ukse taga ja nuiab enne palgapäeva raha . </s> <s> Ja Susanna , rumaluke , annab ka . </s> </p>
<p> <s> " Võibolla peaksin ma talle poole väiksemad alimendid peale panema , " arutles Susanna ükskord . </s> <s> " Nagunii annan ju peaaegu poole sellest , mis ta Tirtsule maksab , talle tagasi . " </s> </p>
<p> <s> " Võibolla ei tohiks sa talle üldse midagi anda , " arvasin mina . </s> <s> " Ta on suur mees , võiks nagu ise raha teenida , mitte lapse söögiraha kerjata , ja vaevalt , et ta sulle rahaandmise eest tänulik on . " </s> </p>
<p> <s> " Tänulik ? </s> <s> Seda ma ei ootagi ! </s> <s> Aga kui ma ei anna , siis mine tea , mis ta teeb . </s> <s> Ja lapsel oleks ju paha kasvada , kui isa on vangis . " </s> </p>
<p> <s> Raigot on mõtet karta . </s> <s> Ta on leebelt öeldes haige inimene . </s> </p>
<p> <s> Kõigepealt on ta haiglaselt armukade . </s> <s> Ja nagu sellest üksi vähe oleks , ta kipub ka kätega rääkima . </s> </p>
<p> <s> Mäletan , et nad alles käisid , ja mina sebisin mingi täitsa laheda jurakaga , kes tahtis mind n.ö kodustada . </s> </p>
<p> <s> " Mõtle , ta läks täitsa närvi , kui ma ütlesin , et mulle Lenny Kravitz meeldib , et meeldib kui mees ja mis sellest , et ta neeger on , ma kepiks temaga heameelega , " rääkisin ma Susannale sellest jurakast . </s> <s> Tookord lembisin ma Lenny üht mõne aasta vanust plaati , mille ümbrisel oli ta profiilis näoga seismas , ise selline hipilik pikajuukseline ja jube nunnu . </s> </p>
<p> <s> " Mida ? " ei saanud Susanna aru . </s> <s> " Sa ütled oma kutile , et tahaksid kellegi teisega magada ? " </s> </p>
<p> <s> " No mis on siis ? </s> <s> Tegelikult ma ju nagunii ei saaks mitte kunagi Lennyga magada . " </s> </p>
<p> <s> " Ei , aga niisama kasvõi Mulle ei tuleks pähegi mõnda teist meest Raigo kuuldes kiita . " </s> </p>
<p> <s> " Miks ? " oli minu kord mitte aru saada . </s> </p>
<p> <s> " Ta võib sellise asja peale kallale tulla , " ütles Susanna . </s> </p>
<p> <s> Ma ei uskunud seda . </s> <s> Keegi ei saa ju sellist juttu tõsiselt mõelduna võtta ! </s> <s> Keegi ei saa ju sellise lolli asja pärast teisele kallale minna ! </s> <s> Ja keegi ei saaks ju elada sellisega , kes sellise lolli asja pärast kallale tuleb . </s> </p>
<p> <s> Aga Raigo sai kallale minna ka palju lollimate asjade pärast . </s> </p>
<p> <s> Ja Susanna elas temaga ikkagi . </s> </p></div2>
        <div2 type="alaosa"><head> 5 . </head>
<p> <s> Susanna ja Raigo lahutasid , kui Tirts oli peaaegu kahene . </s> <s> Susanna poleks vist iial lahutanud , ta oli isegi sellega leppinud , et mees oma käsi paigal ei oska hoida . </s> <s> Susanna uskus siiralt , et on vana ja kole ja loll ja seepärast peabki mehelt üle päeva peksa ja vaid kord kuus keppi saama . </s> <s> Tegelikult oli ta siis alles 23 ( ta on minust kaks aastat vanem ) , nii et vana ei saanud ta kuidagi olla . </s> <s> Kole ta pole kunagi olnud , aga loll oli minu meelest küll , et üleüldse sellisega elas . </s> </p>
<p> <s> See aeg ei tahtnud ma temaga eriti suhelda , sest tema ätituud häiris mind : kena noor tšikk enda väljamõeldud kurkunöörivas vanainimesenahas , ainus , mille pärast elada , oli Tirts . </s> <s> Tirtsu pärast üritas ta n.ö peret koos hoida , neelas alla kõik , mis Raigol torust tuli , nii otsesest kui kaudsest . </s> <s> Susanna tegi hästi süüa ja ta kodu läikis , isegi kõige kaugemad nurgatagused , nagu vetsupotitagune ja vannialune , olid korras . </s> <s> Aga Raigo ikkagi õiendas . </s> <s> Võibolla tuli see Raigo arusaamisest , et tegelikult on Susanna nii mõistuselt kui elus hakkamasaamiselt temast üle . </s> <s> Hirm , et Susanna võib ilma temata täiesti normaalselt hakkama saada , ajas teda närvi . </s> <s> Ja see , et tegelikult ei olnud põhjust Susanna kallal norida , ajas teda veelgi rohkem närvi . </s> </p>
<p> <s> Susanna istus õhtuti üksinda üleval ja unistas . </s> </p>
<p> <s> " Tead , kui unistused on ilusad , siis ei tundugi reaalne elu nii hull , " ütles ta kord mulle . </s> </p>
<p> <s> Minu fantaasia poleks vist nii kõrgele küündinud . </s> </p>
<p> <s> Susanna hindas oma olukorra ümber pärast üht " fantastilist " õhtut . </s> </p>
<p> <s> Ma olin üle mitme aja neil külas . </s> <s> Vahepeal oli Susanna isa surnud ja ma läksin viisakusest Susannale külla . </s> <s> Mul olid tema isast vaid head mälestused . </s> </p>
<p> <s> Aga isast ei räägitud sõnagi . </s> <s> Mulisesime niisama kõiksugu asjadest ja mind häiris , et Raigo passis kortsus kulmul sealsamas juures . </s> <s> Mingist sõbrannajutust loomulikult asja ei saanud , seepärast valisin oma arust täiesti neutraalse teema - mina ja kool . </s> <s> Kui nägin , et Susanna kadestab mind minu vabaduse , minu kunstakaaslaste ja öise eluviisi pärast , püüdsin juttu teistele asjadele viia , aga ta tahtis , et ma muudkui räägiks oma ogarast tudengielust veel ja veel . </s> </p>
<p> <s> " Ma peaksin ikka ka kooli tagasi minema , " ohkas ta . </s> <s> Tirtsu pärast oli ta Tartus juura pooleli jätnud . </s> <s> " Ma kuulsin , et varem antud arvestused ja eksamid on võimalik üle kanda . " </s> </p>
<p> <s> " Kindlasti on , " arvasin mina . </s> <s> " Sa ju läheksid nagunii ju avatud ülikooli kah , mitte päevasesse . " </s> </p>
<p> <s> Sellega oli õhtu intelligentne osa lõppenud . </s> <s> Raigo sekkus julmalt meie minu arust täiesti süütusse vestlusse . </s> </p>
<p> <s> " Mis kooli ? " käratas ta . </s> <s> " Sa kasvata last , mitte ära plaani kuhugi Tartu vahele litutama minna ! " </s> </p>
<p> <s> " Kooliskäimine pole mingi litutamine , " püüdis Susanna end õigustada . </s> </p>
<p> <s> " Sa oled kade või , et ise omal ajal ühessegi kooli sisse ei saanud ? " küsisin mina . </s> <s> Et ma ka suud koomal ei oska hoida . </s> </p>
<p> <s> " Kes su last vaatab , kui sa koolis oled , ei tea ? " küsis Raigo . </s> </p>
<p> <s> " Ma arvasin , et sellel lapsel on isa ka , " ütles Susanna vaikselt . </s> <s> Tema jaoks paistis see vastikult valus noot , mis Raigo häälde tekkinud oli , tuttav olevat . </s> </p>
<p> <s> " Mina küll sel ajal last ei vaata , kui sina ringi litutad , " oli Raigo konkreetne . </s> </p>
<p> <s> " Ma võin ka vaadata , Tirts on nii lahe laps , " segasin mina vahele . </s> </p>
<p> <s> " Sulle ma küll Tirtsu hoida ei anna , " lärmas Raigo . </s> <s> " Sellest tüdrukust tuleb korralik inimene , mitte nagu ta ema või sina . " </s> </p>
<p> <s> " Sinusuguse isa puhul on küll üks asi kindel : enne jõuab laps hullumajja , kui täiskasvanuks saab , " nähvasin . </s> </p>
<p> <s> " Kao välja , " ütles Raigo mulle . </s> </p>
<p> <s> " Ei aja teda minema , " astus Susanna minu kaitseks välja . </s> <s> " Ta tuli mulle külla , sa ei saa teda minema ajada . " </s> </p>
<p> <s> " Saan küll , kui tahan . </s> <s> Sina ole vait ja ära sega vahele . " </s> </p>
<p> <s> " See on minu korter ! " karjus Susanna . </s> </p>
<p> <s> " Ei huvita ! </s> <s> Sa , lits , pea üldse suu kinni ! " karjus Raigo . </s> </p>
<p> <s> Nägin , et Tirts seisis toauksel , öösärgis , padjajälg põsel . </s> <s> Ta oli selle jagelemise peale üles ärganud . </s> <s> Imelik , et ta ei nuta , mõtlesin ma . </s> <s> Hiljem taipasin , et Tirts teadis selle aja peale juba , et nutmine siin ei aitaks . </s> <s> Ta silmad olid suured ja tumedad . </s> <s> Seisis kui väike etteheitev puuslik . </s> <s> Susanna ja Raigo ei näinud teda , nii ametis olid nad teineteise peale karjumisega . </s> <s> Otsustasin Tirtsu vaikselt magamistuppa tagasi viia . </s> <s> Ta tuligi , esimese kutsumise peale . </s> </p>
<p> <s> Istusin suurele voodile . </s> </p>
<p> <s> " Mine oma voodisse tuttu , " ütlesin Tirtsule . </s> <s> Tirts raputas pead ja ronis mulle sülle . </s> <s> Võtsin ta kaissu . </s> <s> Pisikese süda peksis tugevalt , nii tugevalt ja kiiresti , et ma algul mõtlesin , et mine tea , äkki on see kiirus ohtlik . </s> <s> Siis aga lohutasin end , et väikestel loomadel on ju ka pulss kiirem kui suurtel loomadel , äkki on ka lastel normaalselt pulss kiirem kui täiskasvanutel . </s> </p>
<p> <s> Susanna ja Raigo jätkasid sõimlemist , teemaks Susanna soov õppima , st litutama minna . </s> <s> Siis kuulsin , kuidas miski vastu kappi prõmatas . </s> </p>
<p> <s> " Issi emmele lei , " sosistas Tirts , võttis mul kaela ümbert kinni ning võpatas iga prõmaka peale . </s> </p>
<p> <s> Neid oli mitu . </s> </p>
<p> <s> Karjumine jätkus . </s> </p>
<p> <s> Lõpuks ei pidanud ma enam vastu . </s> </p>
<p> <s> " Oota siin , ma tulen kohe tagasi , " ütlesin ma ja pistsin Tirtsule kaisujänku sülle . </s> </p>
<p> <s> Teises toas oli masendav pilt . </s> <s> Susanna oli maas pikali ja üritas nägu varjata , Raigo tagus teda tooliga . </s> </p>
<p> <s> " Ma kutsun politsei ! " karjusin ma . </s> </p>
<p> <s> " Sitta sa kutsud , " ütles Raigo , lõi mulle tooliga piki pead , viskas tooli põrandale pooleks , tõmbas tossud jalga , haaras nagist jopi ja lõi mütaki ukse kinni . </s> </p>
<p> <s> Pagan , mu pea huugas . </s> <s> On alles idiootidele jõudu antud , mõtlesin ma ja läksin Susanna juurde . </s> </p>
<p> <s> " Kuidas sul on ? " küsisin ma . </s> <s> Jube tobe küsimus , sain ütlemise hetkel aru , aga ma ei osanud ka midagi muud küsida . </s> </p>
<p> <s> " Kus Tirts on ? " pomises Susanna . </s> </p>
<p> <s> " Teises toas . </s> <s> Liigutada saad ? " </s> </p>
<p> <s> Susanna võttis käed näo eest . </s> <s> Ta nägi jube välja . </s> </p>
<p> <s> " Lahe latern tuleb sul siia , " konstanteerisin ma . </s> </p>
<p> <s> " Hammas vist läks ka , " pistis Susanna sõrme suhu . </s> <s> " Ongi nii . " </s> <s> Ta näitas poolikut silmahammast . </s> <s> Suu oli verd täis . </s> </p>
<p> <s> " Ma kutsun sulle kiirabi , " ütlesin ma . </s> </p>
<p> <s> " Pole vaja , " ütles Susanna . </s> </p>
<p> <s> " On küll vaja . </s> <s> Sa ei tea , missugune sa välja näed . " </s> </p>
<p> <s> " No missugune siis ? " </s> </p>
<p> <s> " Jube oled , sinuga oleks paras lapsi hirmutada . " </s> </p>
<p> <s> Susanna püüdis naeratada . </s> </p>
<p> <s> " Liigutada saad ? " küsisin . </s> </p>
<p> <s> " Oota natuke , " oigas Susanna . </s> <s> " Ma kohe kohe saan " </s> </p>
<p> <s> Ei saanud . </s> </p>
<p> <s> Toas oli äkki kohutavalt vaikne . </s> <s> Selliselt hirmutavalt , õudusttekitavalt vaikne . </s> </p>
<p> <s> " Ma kutsun kiirabi , ära liiguta . " </s> </p>
<p> <s> " Ei ! </s> <s> Ära kutsu kiirabi ! </s> <s> Ma ei taha , et keegi teada saaks . " </s> </p>
<p> <s> " Millest teada ? </s> <s> Et Raigo sind ilma asjata läbi kolkis ? " </s> </p>
<p> <s> " Ega see esimene kord ole . " </s> <s> Susanna püüdis tõusta , kuid haaras siis kahe käega kõhust kinni . </s> </p>
<p> <s> " Ta tapab su sedasi ükskord ära . " </s> </p>
<p> <s> " Mis siis , " ütles Susanna ja hakkas nutma . </s> </p>
<p> <s> Helistasin kiirabisse . </s> </p>
<p> <s> Mul läks tarvis pikka seletamist , et kiirabi oleks nõus Susanna kaasa viima , ilma , et politseile teatataks . </s> </p>
<p> <s> " Kui tegemist on vägivallaga , siis on meie kohus politseile teatada , " rääkis üks paravormis vampiirihambumusega tädi . </s> </p>
<p> <s> " Las ta toibub , küll ta siis avalduse teeb , " ütlesin ma . </s> </p>
<p> <s> Tegelikult ma selles nii kindel ei olnud . </s> </p>
<p> <s> Susanna oli enam-vähem kustumise piiril . </s> <s> Minu meelest . </s> </p>
<p> <s> Tirts istus endiselt voodi peal , kaisujänes süles . </s> </p>
<p> <s> " Lähme minu poole , ah ? " küsisin Tirtsult . </s> <s> Tirts noogutas . </s> <s> Helistasin takso . </s> </p>
<p> <s> Sel ööl ei saanud ma magada . </s> <s> Tirts vähkres ja nuttis ja tegi kaks korda voodisse . </s> <s> Jootsin talle sooja suhkruvett ja kujutlesin , mis viisil saaksin Raigo kõige paremini ära tappa . </s> <s> Susanna , nagu näha , sellega hakkama ei saaks . </s> <s> Aga ma ei saanud ju lubada , et Susanna ja Tirts mingi imbetsilli pärast elu lõpuni kannatama peaksid . </s> </p>
<p> <s> Muidugi : mis see minu asi on , ütlete teie . </s> <s> Aga näe , mina leidsin , et on . </s> </p>
<p> <s> Ma ei mõelnud ühtegi asjalikku tapmisviisi välja . </s> </p>
<p> <s> Ma olin normaalseks mõttetegevuseks liialt tige . </s> </p>
<p> <s> Hommikul helistas Susanna ema . </s> </p>
<p> <s> " Mis lahti ? " küsis ta . </s> <s> " Mulle helistati haiglast , et Susanna on haiglas . </s> <s> Kodus keegi vastu ei võta , Sander andis mulle sinu numbri " </s> </p>
<p> <s> Sander on Susanna vanem vend . </s> </p>
<p> <s> " Susanna on jah haiglas . </s> <s> Raigo andis talle peksa . " </s> </p>
<p> <s> " Peksa , " osatas Susanna ema . </s> <s> " Susannal on üldse kombeks asju üle dramatiseerida . " </s> </p>
<p> <s> " See oli peksasaamine , usu mind . " </s> </p>
<p> <s> Susanna ema ei paistnud uskuvat . </s> </p>
<p> <s> " Sellepärast siis kohe haiglasse , " oli ta peaaegu et pahane . </s> </p>
<p> <s> " Sa ei tea , missugune ta välja nägi , " ütlesin ma . </s> </p>
<p> <s> " Kust sina seda tead ? " </s> </p>
<p> <s> " Mina kutsusingi talle kiirabi . " </s> </p>
<p> <s> Hetk vaikust . </s> <s> Siis tuli ootamatu : </s> </p>
<p> <s> " Millega see Susanna siis jälle hakkama sai ? " </s> </p>
<p> <s> Ma mõtlesin , et kuulsin valesti . </s> </p>
<p> <s> " Susanna ei saanud millegagi hakkama . </s> <s> Raigo oli see , kes peksis . " </s> </p>
<p> <s> " Ei , aga midagi pidi ju Susanna tegema , et ta peksa sai . " </s> <s> Susanna ema hääles oli pahameel , et ma ei taha talle asjadest rääkida nii , nagu need on . </s> </p>
<p> <s> Ma vestlesin temaga pikalt . </s> </p>
<p> <s> Lõpuks nutsime mõlemad . </s> </p>
<p> <s> " Kuule , ära palun Raigole mu telefoninumbrit ütle , " nurusin ma . </s> <s> Susanna ema lubas mitte öelda . </s> </p>
<p> <s> Olin kindel , et Raigo mu numbrit ei tea . </s> <s> Susanna õppis juba pikemat aega Raigo armukadeduse pärast kõik telefoni- ja muud numbrid pähe , ja minul oli telefon alles teist kuud . </s> <s> Mobiilide levimahakkamise aeg . </s> </p>
<p> <s> Kui ma Susannat vaatama läksin , jätsin Tirtsu koridori Susanna ema juurde . </s> <s> Otsustasime , et Tirtsule Susannat ei näita . </s> </p>
<p> <s> Susanna nägi ausalt öeldes sitt välja küll . </s> <s> Sinikad näol olid rohekat karva ja juuksed olid rasvased nagu voodihaigel ikka . </s> <s> Vasakus käeveenis oli tilguti . </s> </p>
<p> <s> " Sina , " ütles Susanna mulle tigedalt . </s> <s> " Pagan sa pidid selle kiirabi kutsuma . " </s> </p>
<p> <s> " Kodus poleks sa nii kaunist asjandust endale käe külge saanud , " püüdsin lõõpida . </s> </p>
<p> <s> " Sa ei tea , kui halb mul eile olla oli , " kurtis Susanna . </s> </p>
<p> <s> " Kui sa end sama halvasti tunned , nagu välja näed , siis - minu siiras kaastunne . </s> <s> Aga vaevalt sul ilma kiirabita parem oleks . " </s> </p>
<p> <s> " See värdjas lõi mul midagi kõhus sassi . " </s> </p>
<p> <s> " Sellepärast sa siis ise püsti ei saanudki . " </s> </p>
<p> <s> Susanna noogutas . </s> </p>
<p> <s> " Praegu ka ei saa hästi . </s> <s> Käin siibril nagu mingi voodihaige . " </s> </p>
<p> <s> " Sa ju oledki voodihaige . " </s> </p>
<p> <s> " Nad ütlevad , et ma pean siin veel vähemalt nädala olema . " </s> </p>
<p> <s> " No siis oledki . </s> <s> Sul ju haigekassa kaart on ? " </s> </p>
<p> <s> " Muidugi on . </s> <s> Väikese lapse ema . " </s> </p>
<p> <s> " No siis on ju korras . " </s> </p>
<p> <s> " Ei ole korras . </s> <s> Nad tahavad ka , et ma Raigo kohta politseile avalduse teeks . " </s> </p>
<p> <s> " Milles asi on ? </s> <s> Ma olen ju tunnistaja , et ta hakkas sind täiesti ilma asjata peksma . " </s> </p>
<p> <s> " Aga mis inimesed mõtlevad ? </s> <s> Korralik perekond ju ei kakle . " </s> </p>
<p> <s> " Mis korralikust perekonnast sa räägid . </s> <s> Teil pole ju korralik perekond . " </s> </p>
<p> <s> " Sa ei tea midagi . " </s> </p>
<p> <s> " Ma tean seda , et sa püüad mõelda oma eluolu paremaks kui see on . " </s> </p>
<p> <s> Susanna oli vait . </s> </p>
<p> <s> " Kas sa armastad Raigot tõesti nii palju ? " küsisin ma . </s> </p>
<p> <s> Hästi tobe tunne oli rääkida armastusest heledas külmas palatis , kus voodilinadel on venekeelsed rohelised mustrid ja laes on praod ja Susanna muidu nii ilus nägu tugevates vikerkaarevärvides . </s> </p>
<p> <s> Susanna oli vait , mõtlesin juba , et vabandan teema ülesvõtmise pärast , aga siis ta ütles , vaikselt , peaaegu sosinal : </s> </p>
<p> <s> " Ma isegi ei vihka teda enam . </s> <s> Lihtsalt jälestan . " </s> </p>
<p> <s> Selline hetk oli , et kohe-kohe ütleb Susanna mulle nüüd midagi tähtsat , midagi väga olulist , mida saab öelda vaid ammune vanem sõbranna nooremale , midagi , mis paneb maailma asjad paika . </s> <s> Aga siis tuli sinna Raigo isa . </s> </p>
<p> <s> Viiekümne ringis kiilanev mees , ei osanud kuhugi oma silmi ega käsi panna . </s> <s> Lilled andis minu kätte . </s> <s> Ma läksin maja peale vett ja vaasi otsima . </s> </p>
<p> <s> Koridoris istusid Raigo ja Susanna emad . </s> </p>
<p> <s> " Minu poeg pole mitte kunagi mitte üht naist löönud , mitte elu seeski , selle eest võin ma vanduda , " targutas parajasti Raigo ema . </s> <s> Susanna ema oli vait , hüpitas loiult Tirtsu oma põlvedel ja vaatas Raigo emast mööda , pilk sissepoole . </s> </p>
<p> <s> " Tere , " segasin ma jutu vahele . </s> <s> " Ma muidugi vabandan , aga teie poeg pani ka mulle tooliga vastu pead . " </s> </p>
<p> <s> " Ju siis olid sa selle ära teeninud . " </s> <s> Pilk mu välimusele ütles veel halvemini . </s> </p>
<p> <s> " Poeg töötab teil mingi korravalvurina või ? " olin ülbe . </s> <s> Susanna vanadest juttudest teadsin , et Raigo isa oli vanasti pidevalt nii Raigo emale kui Raigole endale tappa andnud . </s> <s> Kui Raigo suuremaks sai , lõpetas ära . </s> <s> Ise sai Raigo käest tappa , sellepärast . </s> </p>
<p> <s> Loogiline oleks ehk olnud , kui Raigo oleks sellest järeldanud , et emasid ja seega ka naisi pole ilus peksta , aga Raigo polnud loogiline mees . </s> </p>
<p> <s> Minu arust polnud ta üldse mees . </s> </p>
<p> <s> Minu arust pole ta kunagi mingi mees olnudki . </s> <s> Ta on tüüpiline luuser , kes suudab tekitada Susannas süütunde ning äratada emalikud instinktid . </s> </p>
<p> <s> Kui vaasi ja veega palatisse tagasi tulin , istusid Raigo ema ja isa Susanna voodi äärel . </s> </p>
<p> <s> " Ega siis sellepärast veel politseile teatama ei pea , " rääkis Raigo ema , silmades hirm oma pojakese pärast . </s> </p>
<p> <s> " Omad kaklevad , omad lepivad , " ütles Raigo isa . </s> </p>
<p> <s> Susanna vaatas olematut punkti akna taga ega öelnud midagi . </s> </p>
<p> <s> Panin vaasi öökapile ja läksin vaikselt minema . </s> </p>
<p> <s> Tirts jäi Susanna ema kätte . </s> </p>
<p> <s> Paar päeva hiljem helistas mulle Susanna ema . </s> </p>
<p> <s> " Ikkagi tuleb välja , et sinu pärast sai Susanna peksa , " ütles ta . </s> </p>
<p> <s> " Kuidas minu pärast ? " ei saanud ma aru . </s> </p>
<p> <s> " Kui sina poleks sinna läinud , siis poleks midagi juhtunud . " </s> </p>
<p> <s> " Mis sa seletad , ega see esimene kord tal tappa saada polnud . " </s> </p>
<p> <s> " Aga ikkagi . " </s> </p>
<p> <s> " Mis " ikkagi " . </s> <s> Arst rääkis sulle ka kindlasti eelmiste peksmiste jälgedest ? " </s> </p>
<p> <s> Susanna ema oli vait . </s> </p>
<p> <s> " Kui ma nii jubedalt süüdi olen , siis kaevake mind kohtusse , " ütlesin ja vajutasin telefoni kinni . </s> </p>
<p> <s> Oksendada oleks tahtnud . </s> <s> Lubasin endale , et ei sekku enam iialgi teiste asjadesse . </s> </p>
<p> <s> Lõpuks andis Susanna muidugi lahutuse sisse , ja määravaks polnud ei minu agitatsioon ega ka mitte ta isiklik läbiklopitud organism , vaid Raigo isa poetatud mõttetera : omad kaklevad , omad lepivad . </s> </p>
<p> <s> " Siis ma tundsin , et aitab , " rääkis Susanna . </s> </p>
<p> <s> Lahutuse eel jõudis ta küll mitu korda ümber mõelda , vahel koguni mind süüdistada - naisterahva süda , see on kui ettearvamatu käitumisega ajukasvaja - aga õnneks ei võtnud ta avaldust tagasi . </s> </p>
<p> <s> Praegu püüab Raigo hästi ettevaatlik olla , sest poolteist aastat tagasi pandi talle tingimisi karistus peale , kui ta Susannal järjekordselt silma siniseks lõi . </s> </p></div2>
        <div2 type="alaosa"><head> 6 . </head>
<p> <s> Susanna tahtis endale autot juba keskkooliajal . </s> <s> Unistas , et tal on punane kahe uksega auto , taha paneb lapse ja ette suure koera . </s> <s> Mehel , kellega abielluda , on ju kindlasti oma auto . </s> <s> Paraku sattus meheks , kellega Susanna abiellus , Raigo , kes ei suutnud ühtki töökohta üle poole aasta pidada , rääkimata siis edukast karjääri- või lihtsalt rahategemisest , ning seega jäi isegi väikese või vana kaheukselise auto soetamine vaid unistuseks . </s> <s> Ammugi siis ei realiseerunud unistus sellisest autost , mis mehele sobinud oleks . </s> </p>
<p> <s> Ja esiistmel istuvat koera pole tal siiani , kuigi auto on tal juba kolmas . </s> </p>
<p> <s> Susanna ei uskunud , et ta üldse kunagi endale auto saab , eriti veel , kui lapsega kodus istub . </s> </p>
<p> <s> " Kui jääd meestele lootma , siis võid enne kaks korda vanadussurma surra , kui lõpuks midagi sellist saad , mida tahad , " kurtis ta mulle ükskord , kui Raigo meie kuuldeulatusest väljas oli . </s> </p>
<p> <s> Raigo , muuseas , käis seeaeg Susannale pinda , et võiks teise lapse ette võtta . </s> <s> Eks ta arvas , et Susanna püsib siis veel rohkem kodus , on veel hõivatum , ja n.ö silma all . </s> </p>
<p> <s> Õnneks nad ei võtnud teist last ette . </s> </p>
<p> <s> Lapsed pole ju süüdi , kui vanemad oma eluga hakkama ei saa . </s> <s> Miks peaksid nad sellepärast siis siia hädaorgu saabumise läbi kannatama ? </s> </p>
<p> <s> Samal ajal , kui Susanna Raigost äralahutamise asju ajas , algas tal hoopis uus periood . </s> <s> Tema vend Sander tundis kohutavaid süümekaid , et polnud oma õe jubedast elust midagi teadnud ega seepärast aidanud , ja sebis Susannale mõne aja pärast hea töökoha ühe oma tuttava tuttava juures . </s> </p>
<p> <s> " Ja nüüd , kui meil hakkab hästi minema , tahad sa lahutada ? " oli Raigo üllatunud . </s> </p>
<p> <s> " Meil ? " oli Susanna selle peale küsinud . </s> <s> " Minul hakkab nüüd hästi minema , mitte meil . " </s> </p>
<p> <s> Ja oleks selle ausa avalduse peale ehk vastu vahtimist saanud , kui poleks jõudnud Raigole Sandri kurja kättemaksu meenutada . </s> </p>
<p> <s> Aga muidu hakkas Susannal tõesti hästi minema , tal vedas selle töökohaga kohutavalt . </s> <s> Ametlikult oli ta projektijuht ( tolle aja uusimaid moesõnu ) , tegelikult sai vähese töö eest suurt pappi , põhiline oli tema kena välimus , millega ta klientidele mõjus . </s> <s> Käis ülemuse käevangus pidutsemas . </s> </p>
<p> <s> Ta sai endale koguni ametiauto , kui oli pool aastat tööl olnud . </s> <s> See oli mingi jaapanlase sportvariant . </s> </p>
<p> <s> " Tule kah proovima , " kutsus Susanna mind kaasa , kui auto Eestisse oli saabunud . </s> </p>
<p> <s> Läksin . </s> </p>
<p> <s> Muidugi läksin . </s> </p>
<p> <s> " Kuhu te siis sõidate ? " uuris ta ülemus . </s> </p>
<p> <s> " Ah , niisama , lähme kuttidele ristmikul silmi ette tegema . " </s> </p>
<p> <s> Ülemus naeris . </s> </p>
<p> <s> Aga me tegimegi kuttidele silmad ette . </s> <s> See auto oli ikka jube hea loom ! </s> <s> See tõmbas niisuguse jõuga teistest autodest ette , et kohati tekkis mul hirm . </s> </p>
<p> <s> " Aah , ära tee nii ! " ütlesin ma Susannale . </s> <s> " Sa sõidad ju selle autoga esimest korda ! " </s> </p>
<p> <s> " Ei sõida päris esimest korda . </s> <s> Enne tegin kah ühe väikse tiiru . " </s> </p>
<p> <s> " Ikkagi . " </s> </p>
<p> <s> Mingi kutt kimas meile pärast meie järjekordset ristmikuhüpet järele ja näitas keskmist sõrme . </s> </p>
<p> <s> " Mis sellel viga on ? " küsisin ma ja Susanna vastust ootamata näitasin kutile sama vastu . </s> </p>
<p> <s> " Kadekas vist , " pakkus Susanna . </s> </p>
<p> <s> Jälle tuli ristmik ja jälle jäime punase tule ees seisma . </s> <s> Mõlemad autod oma reas esimesed . </s> <s> Kutt vahtis meid tigedalt , silmanurgast foori jälgides . </s> <s> Mina naeratasin talle ja saatsin õhusuudlusi . </s> <s> Kuti tige nägu ei läinud kraadigi lahkemaks . </s> </p>
<p> <s> Loomulikult tõmbasime temast ette . </s> </p>
<p> <s> Ja loomulikult oli kutt jumala tige . </s> </p>
<p> <s> Paras rullnokale . </s> </p>
<p> <s> Me ännasime sedasi pisut üle tunni ringi ja ärritasime uhkete autodega isaseid . </s> <s> Ärritunute rohkus tegi meie tuju päris heaks . </s> </p>
<p> <s> " Kus te nii kaua olite ? " küsis Susanna ülemus , kui me tagasi jõudsime . </s> </p>
<p> <s> " Ah , niisama tiirutasime , " ütles Susanna . </s> </p>
<p> <s> " Bensiini järgi olete vist küll Narvas ära käinud , " vaatas ülemus bensiininäidikut . </s> <s> " Kuulge , aga see auto ei pidanud ju palju bensiini võtma ? </s> <s> Mis jama siin on ? " </s> <s> Tüüp läks päris ähmi . </s> </p>
<p> <s> Susanna hirnus nagu segane . </s> <s> Hirnus ka siis , kui ülemus automüüjale helistas ja seda koledasti sõimas . </s> <s> Lõpuks pani ülemus Susanna naeru tähele . </s> </p>
<p> <s> " Miks sa naerad ? " </s> </p>
<p> <s> " Ma ütlesin ju , et me lähme kuttidele ristmike peal ära tegema , " ütles ta . </s> </p>
<p> <s> Alles siis jõudis ülemusele kohale . </s> </p>
<p> <s> " Sorri , " ütles ta telefoni . </s> <s> Ja naeratas Susannale : " Oh sind küll , rebane selline ! " </s> </p>
<p> <s> Sellest naeratusest sain aru , et ta pole Susanna suhtes üldse ükskõikne . </s> </p>
<p> <s> Ja Susanna kelmikast vastunaeratusest sain aru , et Susanna samuti mitte . </s> </p>
<p> <s> " Ma tahan endale silikoone panna , " rääkis Susanna mulle mõni nädal hiljem . </s> </p>
<p> <s> " Pane endale aju asemele silikoon , siis oleks nii loll idee õigustatud , " ütlesin ma selle peale . </s> </p>
<p> <s> " Ei , aga päriselt , " ütles Susanna . </s> <s> " Tirts on mu tissid täitsa ära söönud . " </s> </p>
<p> <s> Oli küll , jah . </s> <s> Susanna kunagistest pisikestest tissidest olid järele jäänud kaks paksu soki taolist nätsakat , mis siis , kui Susanna vannis oli , kippusid vee peale nagu kaks väikest uudishimulikku vesiroosilehte ; aga kas sellepärast kohe end lõikuda laskma peaks , polnud ma kindel . </s> </p>
<p> <s> " Kuule , aga siis sa ei saaks ju enam öelda , et mis siin häbeneda , kõik on oma , " püüdsin ma asja naljaks keerata . </s> </p>
<p> <s> " Mida ma siis enam häbenema peaks , ei tea ? " ei tahtnud Susanna naljast aru saada . </s> <s> " Ma saaksin lõpuks kanda sellise dekolteega pluuse , nagu ma ise tahan , mitte selliseid , mis varjavad . </s> <s> Praegu on , mida häbeneda . " </s> </p>
<p> <s> Ma saatsin ta selle jutuga kukele , ma ei viitsinud sellesse teemasse sisse elada . </s> <s> Mind ei huvitanudki siis eriti , mida Susanna teeb või tahab , sest tema elu oli hetkel minu elust nii erinev . </s> <s> Minul oli alanud periood , mille tagajärjel ma mitmeks kuuks idioodiks ja seejärel veel päris kauaks kurvaks muutusin . </s> </p>
<p> <s> Aga Susanna pani jah endale silikoonid . </s> <s> Poole plekkis ülemus , poole Sander . </s> </p>
<p> <s> " Kui ilus naine tahab ilusaid tisse , mis saab mul selle vastu olla , " rääkis Sander . </s> <s> " Eriti veel , kui see ilus naine on mu oma õde , kes on mingi saapa pärast mitu aastat oma elust ära raisanud . " </s> </p>
<p> <s> Ma oleks tahtnud , et mul oleks ka olnud selline vend , nagu Sander . </s> <s> Mitte tisside , vaid suhtumise pärast . </s> <s> Et õde on naine , keda hoida ja kaitsta ja nii edasi . </s> </p>
<p> <s> Tegelikult olen ma terve elu endale vanemat venda tahtnud . </s> <s> Juba lasteaias tahtsin , sest mu sealsel sõbrannal , Annikal , oli vanem vend . </s> <s> Ja mitte lihtsalt vanem vend , see oli lausa suur vend , hästi suur , käis juba koolis . </s> <s> Suur vend õpetas Annikale igasuguseid vigureid - naljakaid nägusid ja sõnu , mida suurte inimeste juures ei olnud mõtet valjusti öelda . </s> <s> Ja Annika õpetas neid mulle . </s> </p>
<p> <s> Mul oli siiralt kahju , et minul suurt venda ei olnud . </s> <s> Kui uhke tunne oleks olnud , kui mullegi oleks suur vend rühma järele tulnud ! </s> <s> Ja mina oleksin istunud nagu kuninganna kelgul ja suur vend oleks mind koju vedanud ... </s> <s> Annikal oli nii ja mina olin talle sitaks kade . </s> </p>
<p> <s> Erinevalt minust ei meeldinud Annikale joonistada . </s> </p>
<p> <s> " Tahad teada , mismoodi on uutmoodi kustutamine ? " küsis Annika ükspäev minult . </s> <s> Kui ma nüüd järele mõtlen , siis Annika tegelikult nautis oma positsiooni , seda , et ta oli Suure Targa Venna Õde . </s> <s> See positsioon pani mind teda ammulisui kuulama . </s> </p>
<p> <s> Mina ei olnud muidugi mingist uutmoodi kustutamisest midagi kuulnud . </s> </p>
<p> <s> Annika pani näpu suhu , endal väga tõsine nägu peas , ja hakkas siis märja näpuga nühkima seda kohta , kus valesti oli läinud . </s> </p>
<p> <s> " See ei ole mingi uutmoodi kustutamine , " ütles ma pettunult . </s> <s> Sellist " kustutamist " teadsin ma loomulikult , aga ma polnud uskunud , et Suure Venna õpetatu nii labane võib olla . </s> </p>
<p> <s> " Nii tuleb hoopis auk paberi sisse , " teadsin ma . </s> </p>
<p> <s> Annika taipas , et oli mind alahinnanud . </s> </p>
<p> <s> " Ei tule ta midagi , lihtsalt hästi ettevaatlikult tuleb teha , " hindas ta olukorra ümber . </s> </p>
<p> <s> Ja mina oma sügavas suure venna ihaluses arvasingi mingi aeg , et ju ma siis lihtsalt ei oska nii ettevaatlikult nühkida kui tarvis . </s> </p>
<p> <s> Hiljem kujutasin ma ette , et mu isal võiks kusagil mõni sohilaps olla , mingi suur poiss , kes siis mulle rõõmsalt vanemaks vennaks hakkaks ja mulle omavanuste seas arvestatava positsiooni tagaks . </s> </p>
<p> <s> Ja veel hiljem tundsin ma nii mõnegi kutiga , et see tegelane võiks olla mõtteviisi või mõne väikese välise sarnasuse poolest mu vend . </s> </p>
<p> <s> Mis ei seganud mind nendega keppimast . </s> </p>
<p> <s> See väike venna-mõte tegi asja lihtsalt natuke rõõmsamaks . </s> </p></div2>
        <div2 type="alaosa"><head> Boifrendlus </head><head> 1 . </head>
<p> <s> Miks ma räägin , et Kalmer on täiesti tavaline eesti mees ? </s> <s> Sest ta on . </s> <s> Ta on ühes autoesinduses tööl , kenasti üheksast kuueni platsis , lõunapaus üks nädal ühest kaheni , teine nädal kahest kolmeni . </s> <s> Niiviisi üle nädala . </s> <s> Ametlikult . </s> <s> Tegelikult on tal pidevalt nii kiire , et üldse lõunat süüa ei jõuagi . </s> <s> Seletab potentsiaalsetele autoostjatele , miks nad peaksid just selle firma autosid ostma , kus tema neid müüb . </s> <s> Ja nagu ma aru olen saanud , siis müüb ta neid päris korralikult . </s> <s> Ülemused olevat rahul . </s> <s> Ta ise kah . </s> </p>
<p> <s> Selline heas mõttes tavaline eesti mees . </s> </p>
<p> <s> Kalmer on suur ja karvane ja hirmus heasüdamlik . </s> <s> Ma tunnen end aeg-ajalt tema kõrval täiesti pahana , lausa kurjana . </s> <s> Kalmer on selline pehme mees , Saku lihaski on täiesti olemas , kuigi ta minuteada eriti õlut ei joo . </s> </p>
<p> <s> " See on austus lipsu vastu , " seletas ta mulle ükskord . </s> <s> " Lips ei tohi alatult rippuda , vaid peab soliidselt lebama . " </s> </p>
<p> <s> Mulle meeldib tema suur karvane kõht . </s> <s> Mulle meeldib tema suures ja karvases kaisus magada . </s> <s> Ta on nagu suur mõmm , ja see karvane kaiss on nii turvaline . </s> </p>
<p> <s> Ma pole kunagi varem sedasi tundnud . </s> </p>
<p> <s> Võibolla mulle meeldibki pidevalt tema juurde ööbima jääda vaid sellepärast , et ta on nii suur ja pehme ja karvane ja et tema kaisus on nii mõnus ? </s> </p>
<p> <s> Ma ei tea . </s> </p>
<p> <s> Ma ei tea isegi seda , mida tema sellest mõtleb , sellest , et ma muudkui tema poole satun . </s> </p>
<p> <s> Me saime tuttavaks täiesti naljakal kombel . </s> </p>
<p> <s> Susanna helistas mulle , et saaks ühes pubis kokku , et tal on mulle üks jutt . </s> <s> Okei , mõtlesin ma , ja kuigi ma eriti ei salli pubisid , läksin kohale . </s> <s> Susanna lasi end oodata . </s> <s> Istusin leti ääres pukil ja jõin sidruni ja meega teed , selline külm novembriõhtu oli , kus pole pilvi ega tuult ega lund , aga hirmus karge ja külm on kõik , nii et ninasõõrmed ja kõrvad on lausa jääs . </s> <s> Siis läheb jube hästi üks sidruni ja meega tee peale . </s> <s> Tegelikult mulle meeldib selline ilm , eriti see sinisinine valgus , mis siis enne päikese loojumist üle linna laotub , hirmsasti meeldib - see tekitab kummalise igatsustunde , natuke nukra ja lootusetu , mida ei oska õieti sõnadessegi panna . </s> <s> Aga tol õhtul oli päike juba ammu loojas ja pubi pisikesed aknad paksudes vana maja seintes poleks seda valgust nagunii näidanud . </s> </p>
<p> <s> Istusin juba teise tee juures ja püüdsin Susannat telefonitsi kätte saada , aga tema telefon oli kogu aeg kinni . </s> </p>
<p> <s> Mul oli vaja tegelikult tööd teha , ma olin plaaninud Susanna venna Sandri firmasse disainiajakirju ja -raamatuid lappama minna , mu mõtted olid selles kinni ja mind ajas närvi , et Susanna kummi venitas . </s> <s> Ma isegi ei piilunud maiasmoka kombel ringi , nagu tavaliselt , et kas siin pubis mõni pandav kutt on , ehk ka sellepärast , et mulle ei istu see rahvas eriti , kes pubides käib . </s> </p>
<p> <s> Panin tähele , et üks tüüp piilub minu poole . </s> <s> Selline suur , poeülikond seljas . </s> <s> Kui ta märkas , et ma olen teda tähele pannud , tuli ta järjekordset viskit tellima . </s> </p>
<p> <s> " Sa võid minu lauda istuda , kui tahad , " pakkus ta . </s> </p>
<p> <s> " Miks ma peaks ? " küsisin . </s> </p>
<p> <s> " No ma mõtlesin , et äkki siin puki otsas pole kuigi mugav . </s> <s> Minu lauas saaksid selga toetada ja . " </s> <s> Tema silmad vaatasid mind ülima heatahtlikkusega . </s> </p>
<p> <s> " Ma ei tahaks siia pubisse eriti kauaks jääda . " </s> </p>
<p> <s> " Kahju , " ütles ta . </s> </p>
<p> <s> " Miks ? " küsisin mina . </s> </p>
<p> <s> " Ma mõtlesin , et äkki oleks sinuga põnev natuke lobiseda . " </s> <s> Ta jõi peaaegu ühe korraga oma viskiklaasi tühjaks . </s> </p>
<p> <s> " Sul on mingi mure või ? " küsisin ma . </s> </p>
<p> <s> " Miks sa nii arvad ? " </s> </p>
<p> <s> " Noh , et keset töönädalat sellise hooga viskit jood ja võõrastega lobiseda tahad . " </s> <s> Oli kolmapäev . </s> </p>
<p> <s> " Ah , lihtsalt vahepeal tuleb natuke võtta . " </s> <s> Ta sikutas lipsu kaela ümbert natuke lõdvemaks ja avas ülemise pluusinööbi . </s> <s> Karvane mees , märkasin ma . </s> <s> Karvad ulatusid lausa kaelani ja pluusivarrukaist välja . </s> </p>
<p> <s> Ta märkas mu pilku ja muigas . </s> </p>
<p> <s> " Minu nimi on Kalmer , " teatas ta . </s> </p>
<p> <s> " Lahe nimi , " ütlesin ma . </s> </p>
<p> <s> Ma polnud elu sees kohanud inimest , kelle nimi oleks Kalmer . </s> <s> See on minu arust ikka parajalt nõme nimi . </s> <s> Vanemad ei tohiks selliseid oma lastele panna . </s> <s> Ja nüüd seisis minu kõrval pea kahemeetrine , karvane ja täiesti sümpaatne mees , kelle nimi oli Kalmer . </s> </p>
<p> <s> " Muidugi lahe , " paistis Kalmer teadvat , et ta nimi just kaunimate hulka ei kuulu . </s> <s> " Ma olen mere ääres sündinud , ja ema leidis , et võiks olla sünnikohaga seotud nimi , et paneks " kala " ja " meri " kokku , ja saigi Kalmer . " </s> </p>
<p> <s> Ma hakkasin naerma . </s> <s> Ma poleks osanud oodata sellist huumorit selliselt mehelt . </s> </p>
<p> <s> Siis astus - mis astus , tormas - sinna pubisse Susanna . </s> </p>
<p> <s> " Tsau , kuule , lähme ühte teise kohta , ma tee peal räägin , " paristas ta ühe hooga . </s> </p>
<p> <s> Ma vaatasin vaheldumisi otsa Kalmerile ja Susannale . </s> <s> Naljakas , ma ei tahtnud siit ära minna . </s> </p>
<p> <s> " Äkki ma võiksin sulle helistada , " pakkus Kalmer . </s> </p>
<p> <s> " Äkki sa võiksid seda tõesti teha , " arvasin mina , võtsin letilt õllealuste pakist ühe õllealuse ja kritseldasin selle tagaküljele oma mobiili numbri . </s> </p>
<p> <s> Viskasin jopi selga ja olin peaaegu uksest väljas , kui Kalmer hõikas : </s> </p>
<p> <s> " Aga mis su nimi on ? " </s> </p>
<p> <s> " Sinead ! " hüüdis Susanna minu asemel . </s> </p>
<p> <s> " Hea tibi , " ütlesin ma Susannale . </s> <s> Pubi uks oli meie selja taga juba kinni prantsatanud . </s> </p>
<p> <s> " Ah , mis seal vahet , " arvas Susanna . </s> <s> " Mis see temasuguse asi on , mis su nimi tegelikult on . " </s> </p>
<p> <s> Susannal oli tarvis üht kutti jälitada . </s> <s> Tüüp ajas talle hirmsat moodi ligi , ise rääkis , et elab üksi . </s> <s> Aga Susannani oli jõudnud inf , et tegelikult elab ta mingi tšikiga koos , kellega tal olevat isegi laps . </s> </p>
<p> <s> Nii minu kui Susanna põhimõtete vastu käib mingi näritava kondiga , st kellegagi koos elava kutiga liiniajamine , ja sellepärast tahtis Susanna hirmsasti teada , kas ja mis tegelikult on . </s> <s> Mingi esialgne inf oli , et kutt pidavat tulema oma elukaaslasega sellesse pubisse , kus me Susannaga kokku pidime saama , siis aga teatati , et plaanid on muutunud ja et minnakse hoopis ühte teise kohta </s> </p>
<p> <s> See polnud esimene kord meil kedagi niiviisi jälitada . </s> </p>
<p> <s> See polnud kindlasti ka mitte viimane kord . </s> </p>
<p> <s> Aga Susannaga käivadki asjad niiviisi . </s> </p>
<p> <s> Loomulikult tuligi välja , et kutt elab ühe tšikiga koos . </s> <s> Päris kena tibi oli , natu rasvas küll , aga muidu üsna armas . </s> <s> Nad istusid ja jõid veini ja ajasid juttu , nagu ammu koos elavad inimesed . </s> <s> Näod ja liigutused olid sellised , reetsid , et teineteisega ollakse ammu harjunud . </s> </p>
<p> <s> Kõndisime Susannaga nende lauast mööda ja kuti näoilme vaheldumisest saime aru , et Susanna pole just see , keda ta siin baaris kohata lootis . </s> <s> Susanna aga ei hellitanud . </s> </p>
<p> <s> " Oi , Markko , sina siin , " läks ta kuti juurde ja nurrus sellele lausa kõrva sisse : " Ma mõtlesin just sulle helistama hakata . " </s> <s> Siis pöördus ta tütarlapse poole : " Tere , mina olen Susanna . </s> <s> Sina oled Markko väike õde , jah ? " </s> </p>
<p> <s> Seisin pisut eemal ja nautisin vaatepilti täiel rinnal . </s> <s> Mõlemad lauasistujad lasid tervel vikerkaarevärvide paletil oma näost üle käia . </s> <s> Sellest tšikist oli mul natuke isegi kahju : mõelda vaid , seod end mingi tüübiga , kes nii naaglalt vasakule paneb . </s> </p>
<p> <s> " Räägime pärast , " ütles Markko Susannale . </s> </p>
<p> <s> " Okei , " naeratas Susanna mesimagusalt ja tuli minu juurde . </s> <s> Me istusime eemale ühte lauda , kust küll nägime Markkot ja tema kaaslast , aga ei kuulnud . </s> </p>
<p> <s> Nad vestlesid väga elavalt . </s> <s> Tibi vehkis lausa kätega , tõrjudes eemale Markko käsi , mis püüdsid teda rahulikuks sundida . </s> <s> Lõpuks tüdruk tõusis , haaras toolileenilt tagi ja marssis oma töntsakatel jalgadel minema . </s> <s> Markko hüüdis talle midagi järele , aga järelikult ei olnud see midagi ahvatlevat , sest tütarlaps tagasi ei tulnud . </s> <s> Markko jõi oma veiniklaasi tühjaks ja tuli meie juurde , tige nägu peas . </s> </p>
<p> <s> " Sai hea või ? " küsis ta Susanna käest kurjalt . </s> </p>
<p> <s> " Sai küll , " püüdis Susanna hästi rahulik välja paista . </s> <s> Tegelikult ta kuigi rahulik polnud , nägin ta laua all rusikatesse tõmmatud kätest , et polnud . </s> </p>
<p> <s> " Pidid sa niimoodi tegema või ? " küsis Markko . </s> </p>
<p> <s> " Jah , sest sa valetasid mulle , " ütles Susanna . </s> </p>
<p> <s> Markko vaatas natuke aega meid mõlemaid kurjalt , pöördus siis ringi ja läks oma tüdrukule järele . </s> <s> Päris hea pepu kutil , panin tähele . </s> </p>
<p> <s> Ettekandja tuli meie juurde . </s> </p>
<p> <s> " Võin teile midagi tuua ? " pakkus ta . </s> </p>
<p> <s> " Jah , üks Jägermeister , " ütles Susanna . </s> </p>
<p> <s> " Mina ei taha midagi , " ütlesin mina . </s> </p>
<p> <s> " No on ikka türa , ausalt , " ütles Susanna Markko kohta , kui ettekandja minema oli läinud . </s> <s> " Ja mõtle , kui ma oleksingi uskuma jäänud , et tegemist on vaba ja vallalise mehega ? </s> <s> Kurat , ma ütlen . " </s> </p>
<p> <s> Ettekandja tõi härmas klaasi ja Susanna laksas selle hooga sisse . </s> </p>
<p> <s> " Saad aru , ta täitsa meeldis mulle , " seletas Susanna . </s> </p>
<p> <s> Ma noogutasin . </s> <s> Kindlasti meeldis . </s> <s> Kui poleks meeldinud , poleks Susanna ju mingi infikorjamisega tegelema hakanudki . </s> </p>
<p> <s> Kalmer helistas mulle kolme päeva pärast , laupäeval . </s> </p>
<p> <s> " Üks mu sõber laenas mulle ühe Jimi Hendrixi kontserdi originaalkasseti , ma mõtlesin , et äkki tahaksid kah vaadata ? " </s> </p>
<p> <s> " Mida on kassetist vaadata ? " küsisin ma . </s> </p>
<p> <s> " Videokassett , " täpsustas Kalmer . </s> </p>
<p> <s> " Miks mitte , " arvasin ma . </s> <s> Mul polnudki midagi targemat selle õhtuga peale hakata , Susanna oli Tirtsuga oma ema juures ja kuigi ma olin enne plaaninud , et võiks ju kuhugi minna , polnud mul nüüd enam selleks mingit tahtmist . </s> </p>
<p> <s> " Tulen sulle kuhugi järele ? " pakkus Kalmer . </s> </p>
<p> <s> " Ma tulen parem ise kohale , " arvasin ma , sest ma ei armasta eriti autodega sõita . </s> <s> Mul on foobia lõhnakuuskede suhtes , aga enamik inimesi topib neid oma autodesse . </s> <s> Seepärast käin pigem jala . </s> <s> " Mis su aadress on ? " </s> </p>
<p> <s> Kalmer ütles . </s> </p>
<p> <s> Naljakas , ma istusin tema majast paarsada meetrit eemal ühes pisikeses märkamatus kohvikus , kus tehakse minu arust Tallinna parimat cappuccinot . </s> </p>
<p> <s> Kummaline , et ma just nüüd tema maja lähedale sattusin , kui ta mulle helistas , mõtlesin ma . </s> <s> Saatus ? </s> <s> Sabakondil oli selline tunne , et võib juhtuda midagi vahvat või väga kahvatut . </s> </p>
<p> <s> Jõin oma tassi hästi rahulikult tühjaks , tõmbasin jopi hästi rahulikult selga ja jalutasin hästi rahulikult Kalmerile külla . </s> </p>
<p> <s> See korter meeldis mulle algusest peale . </s> <s> Selline mõnus , võiks öelda isegi , et hubane . </s> <s> Bussijaama kant , hoovipealne maja , väljaehitatud katusealust umbes sada ruutu või pisut rohkemgi . </s> <s> Vaatasin suurt Kalmerit selles vahvalt suures elamises , ja leidsin , et väiksemat ruumi ta endale elamiseks lubada ei saakski . </s> </p>
<p> <s> " Isiklik elamine ? " uurisin ma . </s> </p>
<p> <s> " Loomulikult , " naeratas Kalmer , pakkus kohvi ja lülitas teleka sisse . </s> <s> Telekas oli aus , selline , nagu ma endale osta plaaninud olen - suur ja lapik . </s> <s> Ja Hendrix oli selles mõnusam kui kusagil varem . </s> </p>
<p> <s> Mulle meeldis siin . </s> <s> Ainus , mis mind pisut segas - ei ühtki pilti seinal . </s> </p>
<p> <s> Hendrix polnud isegi mitte kolmandat laulu ära jõudnud laulda - okei , enamus laule on tal ju nii ropp-pikad kah , et jube - kui me Kalmeriga juba voodis olime . </s> </p>
<p> <s> Ja nii see läks . </s> </p>
<p> <s> Ja mina ei tea , mis sellest saada võiks . </s> </p>
<p> <s> Meil on ainult kaks ühist puutepunkti - seks ja telekas . </s> </p>
<p> <s> Tema suure ekraaniga telekas . </s> </p></div2>
        <div2 type="alaosa"><head> 2 . </head>
<p> <s> Üks õhtu lugesin poole ööni üht raamatut . </s> <s> Istusin kirjutuslaua taga , põlved lõua all ja Kalmeri hommikumantel seljas , mu varbad külmetasid , aga ma ei teinud sellest välja , kuna raamat oli huvitav . </s> <s> Uks oli lahti , teises toas magas Kalmer . </s> <s> Suur ja pehme nagu karu . </s> <s> Möhises midagi läbi une . </s> </p>
<p> <s> Ta on täiesti tavaline eesti mees . </s> </p>
<p> <s> Ma ei tea temast tegelikult mitte midagi . </s> </p>
<p> <s> Ma lugesin raamatu läbi ja kuna see oli väga hea raamat , tempokas ja pisut roppki , tundsin , et tahaks midagi erilist . </s> <s> Kui ma oleksin kodus olnud , oleks ma vist välja läinud . </s> <s> Niisama kõndima . </s> <s> Tuulutama , kui see on sobivam sõna . </s> <s> Kujutan ette , et kui ma oskaksin lennata , siis tahaksin ma sellistel hetkedel vihinal linna kohal lennelda . </s> <s> Niisama , sihitult . </s> <s> Öösel tühjade tänavate kohal . </s> <s> Umbes nagu Susanna ännamas käib , aga lendamine oleks igapidi kõrgem tase . </s> </p>
<p> <s> Kui oled ühe hooga läbi lugenud mingi hea raamatu või vaadanud mõnd head filmi , siis on lihtsalt midagi taolist tarvis . </s> <s> Midagi erilist , mis aitaks heale asjale hea punkti panna . </s> </p>
<p> <s> Ma ei olnud kodus , nagu mainitud , ma olin Kalmeri pool . </s> <s> Ja mul polnud selle elamise võtit , et väikese jalutuskäigu järel tuppa tagasi saaksin tulla . </s> <s> Välisuksed käivad ju lukus . </s> </p>
<p> <s> Ja siis ma mõtlesin , vaatasin enda sisse ja uurisin , kas on veel olemas mõni asi , mis mind praegu rahustaks , mida ma siin toas endale lubada võiksin , ja mis asi see võiks olla . </s> </p>
<p> <s> Loomulikult oli see lihtne asi , mida ma tahtsin . </s> </p>
<p> <s> Ma tahtsin keppida . </s> </p>
<p> <s> Hirmsal kombel . </s> </p>
<p> <s> Hullumiseni . </s> </p>
<p> <s> Kalmer magas . </s> </p>
<p> <s> Ma ronisin teki alla ja hakkasin tema nägu suudlema . </s> <s> Ta võttis mind läbi une kaissu . </s> <s> Tema kaisus on jube hea olla , ma ei tea , miks . </s> <s> Ja keppida on temaga ka kohutavalt hea . </s> <s> Ja kui ma seal Kalmeri unises kaisus vedelesin , tundsin , et tahan teda . </s> <s> Kohe . </s> </p>
<p> <s> Ronisin peadpidi teki alla ja tõmbasin keelega üle ta vända . </s> <s> See tuksatas vaikselt ja hakkas end kiiresti sirgu ajama . </s> </p>
<p> <s> Päeval olin ma Kalmerilt küsinud : </s> </p>
<p> <s> " Kas sa tegelikult ka kujutad ette , kuidas sul vedanud on , et sa minuga keppida saad ? " </s> </p>
<p> <s> Ja tema oli vastanud , et ta pole veel õieti aru saanudki , millesse ta ennast seganud on . </s> </p>
<p> <s> Ta on armunud , seda on näha , ja ta nagu kardaks seda tunnet , sest armununa ei saa ta olla tavaline eesti mees , ta kardab , et armununa on nagu tavaline eesti töll . </s> </p>
<p> <s> Nüüd lakkusin teda teki all ja mõtlesin , et täitsa lõpp , me oleme üle kuu aja keppinud ja ma polegi tal veel suhu võtnud . </s> <s> Nüüd siis võtsin . </s> <s> Tundsin suu ja kätega seda väikest tegelast , kes mulle viimasel ajal nii palju rõõmu valmistanud oli . </s> </p>
<p> <s> Jah , just nimelt , väike tegelane , no võrrelge mehe endaga , eks ole . </s> <s> Ja mulle ei istu liiga suured riistad , nendega on algus küll lahe , saad esimesel minutil tsahh-tsahh-tsahh oma sahmakad kätte ja edasi tuleb kui raske töö suruõhuhaamriga . </s> </p>
<p> <s> Ma olen selles mõttes ikka päris imelik , onju . </s> </p>
<p> <s> Aga siinkohal ei kiida ma alaarenguga noksusid , kaugeltki mitte . </s> <s> Täiesti alamõõdulised lähevad vette tagasi . </s> <s> Nagu ikka . </s> </p>
<p> <s> Võibolla olen ma lihtsalt haiglaselt suurtega kokku trehvanud , sellistega , mis teevad haiget ja teinekord veritsema panevad , et ei oska suurusest lugu pidada nagu teised ? </s> <s> Võibolla on mu enda mõõdud tühised , võrreldes teistega ? </s> </p>
<p> <s> Mulle meeldivad meeste riistad . </s> <s> Mõnel mehel on väga ilmekas riist , ilmekam ja huvitavam kui mees ise . </s> <s> Kui kõik riistad oleksid ühesugused , ei oleks vist maailmas liiderdamist iial tekkinud . </s> </p>
<p> <s> Imesin seda tegelast , kõik oli mu suus uus ja erutav , maitse ja karedus ja pea kuju . </s> <s> Kalmer oigas , ja ma mõtlesin , et : sa tõesti ei tea , millesse sa ennast seganud oled , kuhu jubedasse kohta sa sisse astusid , kui minuga magama hakkasid . </s> </p>
<p> <s> Aga siis juhtus midagi , mida ma oodanud ei olnud . </s> <s> See tähendab , et tegelikult ei juhtunud midagi . </s> <s> Kui ma tahtsin talle otsa ronida , vajus see miski , mille otsa ronida , pehmeks ja selliseks ta ka jäi . </s> </p>
<p> <s> Mõtle ilusatele tüdrukutele , tahtsin talle öelda , mina teen alati nii , kui saamisega raskusi on . </s> </p>
<p> <s> Ma ei ole lesbi , ma lihtsalt mõtlen aeg-ajalt ilusate tüdrukute peale . </s> <s> Ma ei taha nendega tegelikult magada , sest mu unistustes on nad ilusamad , seksikamad ja osavamad kui nad iial tegelikkuses olla saaksid . </s> <s> Ja loomulikult ei kujuta ma keppides ette ühtegi tüdrukut , keda ma tegelikult tunnen , keda ma meetrikauguselt näinud olen , kelle lõhna tundnud olen . </s> <s> Reaalsus tapab fantaasia . </s> <s> Ma mõtlen sellistele ( valdavalt välismaistele ) tüdrukutele , keda ma olen näinud kusagil ajakirjas või filmis . </s> <s> Või siis sellistele , keda tegelikult üldse olemas pole . </s> <s> Mu fantaasiad on lihtsad ja isased : kujutlen , kuidas ma neid panen , ropult , tugevalt , peaaegu vägistades Ma ei kujuta ette , mida ütleksid mehed , kellega ma magan , kui nad teada saaks , et nendega keppimise ajal mõtlen ma tihti ilusate tüdrukute peale , ilusate tüdrukute armsate tissinupsude ja hoolikalt raseeritud vittude peale , mitte aga mind parasjagu keppiva mehe isasusele . </s> </p>
<p> <s> Võiksin ju öelda , et ma olen mees , kes on vangistatud naise kehasse , aga ma ei ütle . </s> <s> Sest kui see ongi vangistus , on see meeldiv vangistus või olen ma ise paras masohhist . </s> <s> Sest ma armastan ka ennast kui mees , minu arust on mul jube ilusad rinnad ja lausa hullukstegev puusajoon . </s> </p>
<p> <s> Ükskord püüdsin ma kepi ajal mõelda , kuidas oleks mind ennast panna , aga see oli nii tugev mõte , et ma sain päris korralikult kätte veel enne , kui olin mõtte lõpuni jõudnud mõelda . </s> </p>
<p> <s> Loomulikult ei öelnud ma Kalmerile , et ta võiks ilusate tüdrukute peale mõelda . </s> </p>
<p> <s> Ma ei öelnud talle midagi . </s> </p>
<p> <s> Kuigi kiusatus oli , hirmus kiusatus . </s> <s> Aga ma ei öelnud , sest võibolla oleks ta arvanud , et ma kardan , et ei meeldi talle ja räägin ilusatest tüdrukutest pilke ja kurbusega . </s> <s> Ja siis ei oleks mitte mingist kepist kohe kindlasti mitte midagi välja tulnud . </s> <s> Näidake mulle meest , kellel seisab , samal ajal , kui tal on hirm , et peab hakkama naist lohutama . </s> </p>
<p> <s> Kalmer võttis mul ümbert kinni , ta kuumas üleni . </s> </p>
<p> <s> Kui punastamine oleks fluorestseeruv , oleks magamistuba olnud kui koiduvalgusega üle valatud . </s> </p>
<p> <s> Ja mina olin kurvalt kägaras , käed jalgevahel , aga mitte sellepärast , et endale rõõmu valmistada , vaid et end vaigistada . </s> </p>
<p> <s> Kunagi oli mul üks suhe , kus tüüp mulle jubedamalt meeldis . </s> <s> Ei ole vist tarvis rääkidagi , kui palju käis temaga seoses igasugu fantaasiaid peast läbi . </s> <s> Me keppisime usinalt kaks nädalat , ja alles siis teatas ta , et sorri , tegelikult elab ta mingi kaheksateistaastasega . </s> <s> Vaene kaheksateistaastane , kes pidi tervelt kaks nädalat üksi magama ja paar tundi päevas oma meest nägema , ja sedagi tühjakstõmmatult . </s> </p>
<p> <s> Aga minu jaoks oli siis kõik läbi . </s> <s> Mina või maailm , aga mitte mina ja maailm . </s> <s> Ja kui mulle oli kohale jõudnud , et olen alatult kellegi esimest armastust kuritarvitanud , ei tahtnud ma seda meest nähagi . </s> <s> Isegi kepp temaga ei tundunud enam nii suurepärane . </s> <s> Kuigi ühes poosis ( ma ei kirjelda seda , nimelt ) ajas ta mind nii mõnusalt hulluks nagu ei keegi teine . </s> </p>
<p> <s> Ma ei vastanud pärast seda teadasaamist ta kõnedele . </s> </p>
<p> <s> See lugu meenus mulle nüüd , kui ma punastamisest roosatava õhuga magamistoas magama püüdsin jääda , ja algul ei saanud ma aru , miks see lugu mulle meenus . </s> <s> Siis sain . </s> </p>
<p> <s> Mul lihtsalt puudub elementaarne tolerantsus . </s> </p>
<p> <s> Ei mingit empaatiat . </s> </p>
<p> <s> Ma ei taha suuta leida kõiki pooli rahuldavaid lahendusi , ma pühin oma jalad puhtaks ja tõmban täpiks . </s> </p>
<p> <s> Ma oleksin võinud ju nüüd leida Kalmerile vabandusi ja ennast süüdistada , aga ma ei teinud seda . </s> </p>
<p> <s> Ma oleksin võinud arvesse võtta , et enne seda , kui ta magama jäi ja mina raamatut lugema hakkasin , olime üsna kõvasti mürgeldanud . </s> </p>
<p> <s> Ma oleksin võinud arvesse võtta , et üleüldse oleme me juba pikemat aega vägagi kõvasti mürgeldanud . </s> <s> Ja et väsinud meest on inetu une pealt isasuse etaloniks sundida . </s> </p>
<p> <s> Aga ma ei süüdistanud ennast . </s> </p>
<p> <s> Mulle ei tulnud see pähegi . </s> </p>
<p> <s> Nüüd , kui Kalmeril üks kord seista ei tahtnud , ei tundunudki ta enam minu jaoks kuigi ahvatlev . </s> <s> Ma ei mäletanud enam , et temaga on hea keppida . </s> <s> Mu pea oli tühi neist mälestustest , mis olid Kalmeriga seotud . </s> </p>
<p> <s> Ja unistusi temaga seoses ju polnud olnudki . </s> </p>
<p> <s> Kui olin end kurvaks mõelnud , otsustasin , et lasen siit jalga , hoolimata sellest , et on öö . </s> <s> Aga siis avastasin , et olen täiesti väsinud ja unine , kell oli kusagil kolme või poole nelja tuuris ja Kalmeri kaisus oli täiesti super olla . </s> </p>
<p> <s> Hommikul ärkas Kalmer minust varem ja tõi mulle kohvi voodisse . </s> </p>
<p> <s> " Nüüd sa vist enam ei hooli minust ? " küsis ta . </s> </p>
<p> <s> Täitsa lõpp , ta mäletab seda , et tal ei seisnud , mõtlesin ma . </s> <s> Äkki põeb ? </s> </p>
<p> <s> " Ei , " ütlesin ma . </s> <s> " Nüüd sa pead lihtsalt minuga abielluma . " </s> </p>
<p> <s> Kalmer ei saanud aru , kas ma teen nalja või ei . </s> </p>
<p> <s> Ausalt öeldes - ega ma ise ka saanud . </s> </p>
<p> <s> " Kuule , aga ütle ausalt , kas tõesti on kepp ainuke , mille pärast sa minu juures käid ? " küsis Kalmer . </s> </p>
<p> <s> " Loomulikult . " </s> <s> Ma ei vaadanud talle otsa , luristasin kuuma kohvi . </s> </p>
<p> <s> " Aga ma nagu inimesena või nii ei tähenda sulle midagi ? " </s> </p>
<p> <s> " Ei , " ütlesin ja hakkasin siis naerma . </s> </p>
<p> <s> Kalmer vaatas mind uuriva pilguga . </s> </p>
<p> <s> " Käin ma jah ainult kepi pärast siin , " turtsusin ma , aga ei lisanud , millepärast siis . </s> </p>
<p> <s> Kalmer paistis kergendatult hingavat . </s> </p>
<p> <s> Naeratasin talle . </s> <s> Soojalt ja siiralt . </s> </p>
<p> <s> Tegelikult ma ei teadnudki , miks ma tema juures käin . </s> <s> Ehk tõesti vaid kepp ? </s> <s> Või ei , tegelikult ju see kaisus telekavaatamine ka Ja see , et ta pole ju üldse loll </s> </p>
<p> <s> Jah , ma tõesti tegelikult ei teadnud , miks ma tema juures käin . </s> </p></div2>
        <div2 type="alaosa"><head> 3 . </head>
<p> <s> Kui ma Kalmeriga n.ö suhtlema hakkasin </s> </p>
<p> <s> ( Äärepealt oleksin kasutanud sõna " käima " . </s> <s> Ma ei saa kasutada sõna " käima " , sest me ei käinud ega isegi mitte ei sõitnud kusagil , me hakkasime lihtsalt kohe keppima ja meile mõlemale tuli üllatusena , et lisaks kepile saab ka koos naerda . </s> <s> Meeldiva üllatusena . ) </s> <s> siis mulle meeldis see , et temaga saab sellist lahedat rutiini aretada , nagu tavalist inimest elamas kujutletakse . </s> <s> Telekas ja toasussid ja kohv ja küpsised ja nii edasi . </s> <s> Lahe ju . </s> </p>
<p> <s> Mina olin rõõmus , et taolise korrapärase eluga ( tööle-poodi-koju-voodi ) löön segi oma senise minuliku rutiini ( tööle-poodi-kesteabkuhu-kesteabkellega ) . </s> <s> Isegi mõtlesin paar korda ( aga see-eest tugevalt ) , et taolist stiili võiks jätkata . </s> </p>
<p> <s> Ja Kalmer oli rõõmus , sest uskus siiralt , et on avastanud minus täiesti tavalise naise , kes on muidu natuke omamoodi ja ehk huvitavamgi kui teised naised , aga sisimas hindab kodusoojust ja meest ja mine tea , ehk ka ühist kodu ja perekonda ja nii edasi . </s> <s> Aga millegipärast näitab teistmoodi välja . </s> </p>
<p> <s> Kalmer suutis hetkeks mind mõtlema panna , et turvalisus ja kodutunne on tõesti need , mida ma tegelikult vajan ja ihaldan . </s> <s> Sel hetkel ma arvasin , et ehk olen ma oma sarved nii-öelda maha jooksnud , et nüüd ongi õige aeg hakata paiksemaks ja kodusemaks , elama nii , nagu normaalsed inimesed elavad . </s> </p>
<p> <s> Ma unustasin , et ma ei saa hakkama . </s> <s> Ma ei saa hakkama selliste lihtsate asjadega , nagu pereelu ja tööle-poodi-koju-voodi , see hakkab mind lihtsalt mingi kell hullult ahistama , ja see teeb mulle muret . </s> </p>
<p> <s> Ja mul on aeg-ajalt tarvis täiesti üksinda olla . </s> </p>
<p> <s> Nii üksi , et lihtsalt teises toas olemisest ei piisa . </s> <s> Ma pean saama olla täiesti omaette . </s> <s> Võibolla ma ei teegi selle omaetteoleku ajal midagi , ehk ma lihtsalt sügan varbaid ja vahin lakke ja võibolla ei pane isegi telekat mängima , lihtsalt olen . </s> <s> Kui ma kunagi oma siiamaani ainsat kooselu katsetasin , nautisin ma öid , kus ma üksi kodus pidin olema . </s> <s> Kõndisin mööda korterit ringi , vedelesin põrandal , istusin kohtades , kus tavaliselt ei istuta ( lauad , riiulid , aknalauad ) - ühesõnaga kaifisin üksiolemist . </s> <s> Ja järgmisel päeval olin palju parem inimene . </s> </p>
<p> <s> Mul on tihti olnud raske seda üksiolekut inimestele seletada . </s> </p>
<p> <s> Ja seda , et mul on seda üksiolekut tarvis . </s> </p>
<p> <s> Ja et mul on tarvis Susannat . </s> </p>
<p> <s> Ma ei suuda öelda Susannale , et ei viitsi tema poole minna , kui ta kutsub . </s> </p>
<p> <s> Sest ma ei taha öelda . </s> </p>
<p> <s> Sest ma ei suuda tahta öelda . </s> </p>
<p> <s> Sest ma ei taha suuta tahta öelda . </s> </p>
<p> <s> Sest tegelikult ma ju viitsin . </s> <s> Mis viitsin , lausa tahan . </s> <s> Tahan teda ja ta skisomõtteid . </s> <s> Ma võin ju mõelda , et istuks täna kodus , vaataks viimase Printi läbi ja valmistuks tööks , mille deedlain on peaaegu ukse ees , aga kõik muutub , kui Susanna mulle helistab . </s> <s> Siis ma tean , et see kõdine tunne sabakondil , mis ei lasknud mul kohe rahulikult maha istuda ja tööle mõelda , tähendas seda , et tegelikult tahtsin ma Susannaga kokku saada , ma vajasin järjekordset annust Susannat . </s> </p>
<p> <s> Aga mis pere-elu see oleks , kui naine paariks päevaks tuld tõmbab ? </s> </p>
<p> <s> Algul oli tore , et käid ja teed ja ajad oma asju ja siis tuled Kalmeri juurde ja kõik on nagu enne . </s> <s> Sama telekas , sama diivan , sama tšill . </s> <s> Turvaline ja mõnus . </s> </p>
<p> <s> Aga siis mingil hetkel tuli see , et käid ja teed ja ajad oma asju ja siis tuled Kalmeri juurde ja kõik on täpselt nagu enne . </s> <s> Sama telekas , sama diivan , sama tšill . </s> <s> Ikka sama ! </s> <s> Ilma mingi arengu või uudsuseta . </s> <s> Isegi see ei lugenud enam , et keppida oli sama hea , ehk veel parem , sest kehad olid omavahel tuttavad . </s> </p>
<p> <s> Ikka oli tüütu . </s> </p>
<p> <s> Vedelesin Kalmeri kõrval voodis . </s> <s> Mis vedelesin , tegelikult olin ma päris karmis kaisus ja mu kehal oli hea olla . </s> <s> Aga mu pea hakkas pirtsutama . </s> </p>
<p> <s> Ma tahtsin ära . </s> </p>
<p> <s> Ma pidin siit kohe minema saama . </s> </p>
<p> <s> " Kuule , ma lähen nüüd koju , " ütlesin ma . </s> </p>
<p> <s> " Mida ? " küsis tema . </s> <s> " Kuhugi sa ei lähe . " </s> <s> Ja surus mind kõvemini kaissu . </s> </p>
<p> <s> " Ei , päriselt , " püüdsin ma tema kaisust välja pääseda . </s> <s> " Mul tuli üks asi meelde , mis ma pidin ära tegema . " </s> </p>
<p> <s> " Homme teed . " </s> </p>
<p> <s> " Ei , ma tahan täna teha . " </s> </p>
<p> <s> Võiksin ju valetada , et juba homseks on valmis teha vaja , mõtlesin ma . </s> <s> Aga ma ei valetanud . </s> <s> Naljakas , ma ei tahtnud talle üldse valetada . </s> <s> Aga ma tahtsin siit ära . </s> <s> Kohe . </s> </p>
<p> <s> " Ah , lõpeta , ole nüüd rahulikult . " </s> </p>
<p> <s> " Lõpeta ise , " nügisin ma teda , et kaisust välja saada . </s> <s> " Ära kiusa mind . " </s> </p>
<p> <s> " Ma ei kiusa ju sind . </s> <s> Aga ma ei saa aru , miks sa minema tahad minna . " </s> </p>
<p> <s> " Ütlesin ju . " </s> </p>
<p> <s> " Ah , ei ole sul midagi tarvis . " </s> </p>
<p> <s> " On küll , " müksisin ma teda tigedalt . </s> <s> Suure sooja kaisu miinus - omal jõul on siit raske välja pääseda . </s> </p>
<p> <s> " Ma ei viitsi sinuga maid jagada , " leebus Kalmer ja lasi mu lahti . </s> </p>
<p> <s> Tõusin ja panin riidesse . </s> <s> Kalmer vaatas telekat edasi . </s> </p>
<p> <s> " Tsau siis , " ütlesin ma . </s> </p>
<p> <s> " Oota , " ütles Kalmer , ajas end püsti ja tuli koridori . </s> <s> Suur ja pehme ja karvane nagu karu . </s> <s> Ja oi-oi-kui-mõttetu . </s> <s> Nüüd võiks veel tobedalt kõhtu ka sügada , käis mul läbi pea . </s> </p>
<p> <s> Kalmer vaatas mind ülevalt alla õrna pilguga . </s> <s> ( " Selleks ma ju tulingi , et sind kaitsta , " ütles lõvi jänesele ühes vanas vene multikas . ) </s> </p>
<p> <s> " No eks sa siis mine , mis ma sinuga ikka teen , " ütles Kalmer ja sügas kõhtu . </s> </p>
<p> <s> Appi , mõtlesin ma . </s> <s> Ja mina peaaegu et hoolisin temast ! </s> </p>
<p> <s> Kui olin mõnisada meetrit kõndinud , hakkasin mõtlema , mis mind nii väga selle stseeni juures häiris . </s> <s> Kõik oli ju tegelikult viisakas ja normaalne . </s> <s> Minul tuli mõte minna ja ma sain minna . </s> <s> Mis siin halba oli ? </s> <s> Mida ma siis , huvitav küll , ootasin ? </s> <s> Seebiooperit ? </s> <s> Et Kalmer põlvitaks mu ette ja paluks , et ma jääksin ? </s> <s> Et mina saaksin talle visata põlgliku pilgu ja ukse tagantkätt kinni tõmmata , kõrvus suure mehe nuuksed ? </s> </p>
<p> <s> Ma ei tea , ma poleks seda ka tahtnud . </s> </p>
<p> <s> Ma ei teadnud , mida ma oleks tahtnud ja see mitteteadmine ajas mind närvi . </s> </p>
<p> <s> Mul oli kohe - kohe , kohe ! - tarvis midagi , mis mu tuju jälle normaalseks teeks . </s> <s> Ma tundsin end nii vastikult , et isegi kähkukas mingi suvalisega poleks asja päästnud . </s> <s> Pealegi olin ma alles poolteist tundi tagasi täiesti normaalset keppi saanud ja polnud nagu erilist isu . </s> </p>
<p> <s> Oot , mis ? </s> </p>
<p> <s> Kähkukas ? </s> </p>
<p> <s> Suvalisega ? </s> </p>
<p> <s> Ma polnud Kalmeri pärast juba kaua aega , juba üle kuu , ei , mis - kaks kuud juba - mitte kellegi teisega keppinud . </s> <s> Täitsa lõpp . </s> <s> Mis minuga juhtunud oli ? </s> </p>
<p> <s> See avastus , et ma Kalmerile truu olin olnud , küttis mu veelgi rohkem üles . </s> <s> Kellele truu olla , mai kaad , mingile suvalisele täiesti tavalisele tegelasele . </s> <s> Tagusin jalaga sopaseid lumetükke ja porisesin omaette räigeid roppusi . </s> <s> Parem ei saanud , aga see tegevus vähemalt väsitas . </s> </p>
<p> <s> Mis aitaks sitta tuju leevendada , kui seda , millega tavaliselt leevendad , ei taha ? </s> <s> Ja kui ei taha ka alkoholi ega suitsu ega mingit muud imelikku staffi . </s> <s> Millega end üks normaalne inimene maandama peaks , öelge mulle , palun ? </s> </p>
<p> <s> Kõndisin vanalinna . </s> <s> See võttis umbes pool tundi . </s> </p>
<p> <s> Kell oli kaksteist läbi , kui Viru tänavale jõudsin , oli öö , aga linnatänavad olid endiselt lärmakad . </s> <s> Varem ma mõtlesin , et lahe oleks vanalinnas elada . </s> <s> Nüüd ma enam ei mõtle , sest - ei ole lahe . </s> <s> Vähemalt all-linnas mitte . </s> <s> Kõrtsud ja baarid möirgavad öö läbi , ja inimesed karjuvad tänavail , kui ühest joomakohast teise lähevad , ela siis sedasi . </s> <s> Sellepärast ostavadki viimasel ajal vanalinnakortereid vaid välismaalased , sest nad ei tea , mis siin toimub ja kortereid näidatakse neile vaid keset päeva , kui lärmakas tänav on loomulik . </s> <s> Huvitav , mida nad tunnevad , kui esimesel uues kodus ööbimise õhtul avastavad , et magada ei saa ? </s> <s> Või on nad sellise lärmiga lihtsalt harjunud - on ju mujal maailmas inimesi palju rohkem kui Eestis , mõnel maal pidavat rahvast nii tihedalt olema , et polevat isegi mitte vaikset nurgatagust , kus vett lasta . </s> <s> Kindlasti on mujal ka lärmi rohkem kui minusugune maakas taluda suudaks . </s> </p>
<p> <s> Igal juhul on vanalinn öösiti koht , kus eestlased röögivad turistidega võidu ja kohalikud välismaalased püüavad sõba silmale saada . </s> <s> Eestlased ise elavad , vastavalt võimalusele , kes mõnes mesitaru-tüüpi magalalinnajaos , kes äärelinnas oma majas . </s> </p>
<p> <s> Täitsa pael , ma olen muutunud linnalaulikuks . </s> <s> Missugune nukker filosoofia ! </s> </p>
<p> <s> Paar korda käis läbi pea , et helistaks Susannale , siis aga mõtlesin , et milleks . </s> <s> Mida ma talle räägiksin ? </s> <s> Seda , et tuju on sitt , aga ise ka ei tea , miks ? </s> <s> Pealegi on ta ju tööinimene ja peab varakult ärkama . </s> </p>
<p> <s> Kõndisin koju . </s> <s> See tegi kah peaaegu pool tundi . </s> <s> Kui ma oleks vanalinna vahele jätnud , oleks ma Kalmeri juurest enda poole kenasti vaevalt kolmveerand tunniga tulnud . </s> </p>
<p> <s> Igal juhul on kõndimine kasulik . </s> <s> See väsitab paremini kui mingi trenn , st ei kurna , aga rahustab . </s> </p>
<p> <s> Pealegi - kes palju käib , sellel on ilusad jalad . </s> </p>
<p> <s> Ma jõudsin koju , aga mu tuju oli endiselt nullis . </s> </p>
<p> <s> Ma ei tahtnud magada , ma ei tahtnud üleval olla . </s> </p>
<p> <s> Ma ei tahtnud telekat vaadata , ma ei tahtnud mingit muusikat kuulata . </s> </p>
<p> <s> Aga ma ei tahtnud ka vaikust , mis mu kõrvades kumiseks . </s> </p>
<p> <s> Ma ei tahtnud mitte midagi . </s> <s> Vahtisin end natuke aega peeglist ja hakkasin kätekõverdusi tegema . </s> <s> Ilma lugemata , et huvitavam oleks . </s> <s> Ma tegin neid päris kaua , kauem kui oleks normaalselt jõudnud , aga ma sundisin end. </s> </p>
<p> <s> Ma ei tea , kaua ma käsi kõverdasin , igatahes olin ma lõpuks väsinud . </s> <s> Õnneks . </s> <s> Vähemalt sain rahulikult telekat vaadata . </s> </p>
<p> <s> Järgmisel hommikul olid mu käsivarred valusad ja näpud nõrgad nagu surnud lehma nisad . </s> </p>
<p> <s> Ema </s> </p>
<p> <s> 1. </s> </p>
<p> <s> Susanna sõitis mu maja ette . </s> </p>
<p> <s> Meil oli plaan minna minu emale külla . </s> <s> Mulle meenus , et ma pole teda jõulust saadik näinud ja ma ei tahtnud , et tal oleks põhjust hiljem seda mulle ette heita . </s> <s> Selline väike " rist seinale " plaan oli see . </s> <s> Kui Susanna kaasas , ei pea ma vähemalt ööseks jääma . </s> </p>
<p> <s> " Mis plaat see sul on ? " nägi Susanna , et mu käed pole tühjad . </s> </p>
<p> <s> " Paani flööt . " </s> </p>
<p> <s> " Mis asi ? " </s> </p>
<p> <s> " Paani flööt . " </s> </p>
<p> <s> Susanna ei öelnud midagi , viskas mulle kaastundliku pilgu ja käivitas auto . </s> </p>
<p> <s> " See on üks selline kogumik , tuntud meloodiad paani flöödiga esitatud , " seletasin ma . </s> </p>
<p> <s> Susanna noogutas ja tegi sõitu süvenenud näo . </s> </p>
<p> <s> " No sellised populaarsed viisid nagu " Yesterday " ja . " </s> </p>
<p> <s> Susanna noogutas . </s> </p>
<p> <s> " Paar Lloyd Webberi lugu ka . " </s> </p>
<p> <s> Susanna hingas sügavalt ja noogutas uuesti . </s> </p>
<p> <s> " Täitsa pael , kuidas ikka annab ilusaid asju lörtsida , " ütlesin ma . </s> </p>
<p> <s> " Mäh ? " tegi Susanna . </s> </p>
<p> <s> " Vihkan paani flööti , " viskasin plaadi tagaistmele . </s> </p>
<p> <s> " Ma juba mõtlesin , et Ah , lõpeta oma naljad , mul on pohmakas ja niigi sitt olla , " ütles Susanna . </s> </p>
<p> <s> Mu ema ei hooli seksist . </s> <s> " Seksi mitte armastama " on tema puhul veel vähe öeldud , ta lausa jälestab seda . </s> <s> Ja põlgab mind minu maniakaalsete meessuhete pärast ( millest ta tegelikult ei tea kümnendikkugi ) . </s> <s> Ja elab endiselt üksi , pärast seda , kui isa mingi vene libuga undama pani . </s> <s> Ma olin siis kuuene . </s> <s> Aga mäletan , et mu vanemad magasid juba siis eraldi . </s> </p>
<p> <s> Hirmus on tegelikult mõelda , et kui mind tehti , siis polnud mu emal hea . </s> <s> Tahaks ju mõelda , et oled armastuse ja kire vili , et siis , kui sa alguse said , oli su emal hea . </s> <s> Aga võta näpust . </s> <s> Ja siit on kindlasti alguse saanud kõik minu vead . </s> <s> Olen kindel , et kui mu ema oleks seksi nautinud , oleks minust tunduvalt parem inimene kasvanud . </s> </p>
<p> <s> Tegelikult oli kõik väga nõme ja labane . </s> <s> Isa tegi seda , mis talle meeldis , naisega , kes talle meeldis , sellepärast , et talle meeldis ja see naine oli lihtsalt lähedal . </s> <s> Ja ametlikult tema passis kirjas kui naine , kellega võib teha seda , mis meeldib , ja siis , kui meeldib . </s> <s> Näiteks õhtul enne magamajäämist , kui unejutud on loetud ja lugemislambid kustutatud . </s> <s> See ongi ju kõige parem aeg õhtuseks etteasteks , paarikümneks enam-vähem sarnaseks tõukeks misjonäriasendis . </s> <s> Ja nii ta tegigi . </s> <s> Seda , mis meeldis , sellega , kes meeldis . </s> <s> ( Kas ka sellega , kellega meeldis ? ) </s> </p>
<p> <s> Ja ema pigistas silmad kinni ja tuli n.ö isale vastu , sest ta oli ju isa abikaasa ja ta ka armastas isa , oma väiksel , vaiksel ja frigiidsel moel , silme ees romantiline kujutlus , et seks on armastuses ja abielus teise- , kui mitte koguni kolmandajärguline . </s> <s> Pigistas silmad kinni ja ootas , kuni " see " läbi sai , ning ka veel siis , kui isa juba teise külje oli keeranud ning mõnusalt norises , vedeles ta liikumatult voodis , üsna kaua , võib arvata , et nii viisteist kuni kakskümmend minutit , sest võõras lima tema jalgevahel tekitas temas halvavat vastikustunnet , mis sundis teda liikumatuks , sundis teda koguni aeglasemalt , tervelt kolm ja pool korda aeglasemalt hingama . </s> <s> Siis sai ta sellest krambist üle , hiilis vannituppa ja pesi end kaua , kaua , kaua . </s> </p>
<p> <s> ( Aga oli juba hilja , tublimad spermatosoididest olid juba sihtpunkti jõudnud . ) </s> </p>
<p> <s> Siis avastas ema , et tema öösärk oli samuti rüvetatud sellest ebameeldivast , munavalgesarnasest ollusest , võttis öösärgi seljast ja pani pesupulbriga likku . </s> <s> ( Mis pesupulbrid tol ajal olid ? </s> <s> Lotos ehk ? </s> <s> Bio Esti vist veel polnud ? </s> <s> Fermenta oli vist mingi pesuleotusvahend ? ) </s> </p>
<p> <s> Siis võttis kapist puhta öösärgi ja ronis ohates isa kõrvale magama . </s> </p>
<p> <s> Ja lebas kaua avasilmi ärkvel , mõeldes heroiliste ja romantiliste kangelastegude ( millest oli ta mõelnud ja unistanud koolipõlves ) mandumisest paariminutiliseks jälkuseks abieluvoodis ( mis polnud talle pähegi tulnud ja seega tema unistustest kaugel ) . </s> </p>
<p> <s> Ma tean , et see oli nii . </s> </p>
<p> <s> Kuidagi teisiti see ju olla ei saanud . </s> </p>
<p> <s> Miks ma arvan , et see tegelikult ka niimoodi oli ? </s> </p>
<p> <s> Mis õigus on mul arvata , et mu vanematel see asi ei klappinud ? </s> </p>
<p> <s> Valmistatava õigus , kas teate . </s> <s> Pealegi räägivad sugulased siiamaani mu ema tundidepikkustest häbist tingitud nutuvoogudest , et alles vaevalt kuu aega abielus ja juba rase , mis küll inimesed temast sedasi mõtlevad ! </s> <s> Nagu oleks frigiidsus mingi aktsepteeritav ja püha asi , aga armastusest nõretav seksimine ülimalt häbiväärne tegevus . </s> </p>
<p> <s> Vanemate patud nuheldakse ikka laste kätte , ehk sellepärast ongi mind " õnnistatud " ohtrate meessuhete ja kustumatu ihaga . </s> </p>
<p> <s> Ema oli plaadi üle muidugi kohutavalt rõõmus . </s> <s> Meie õnneks ta seda mängima ei pannud . </s> </p>
<p> <s> Istusime kolmekesi köögilaua taga ja luristasime mingit ema keedetud imalat taimeteed . </s> </p>
<p> <s> " Mina küll aru ei saa , miks seda seksi tähtsust nii jubedalt rõhutatakse , just viimasel ajal , " kurtis ema . </s> </p>
<p> <s> Ma ei tahtnud , et ema seksist räägib , eriti veel , et ta teeks seda Susanna kuuldes . </s> <s> Aga ema ise arvas teisiti . </s> </p>
<p> <s> " No igal pool ju kirjutatakse ja räägitakse , et kui seksuaalelu on korras , siis on ka kõik muu korras . </s> <s> Mina küll aru ei saa , et mul sellepärast midagi puudu oleks , et ma juba aastaid ja aastaid kellegagi ei seksi . " </s> </p>
<p> <s> ( Sõna " seksi " sisaldas vähemalt viit z-tähte ja neid öeldi äärmiselt põlglikult , nagu oleks suur eneseületamine neid häälikuid üle oma huulte lasta . ) </s> </p>
<p> <s> Jutu käigus käis mitu vandeseltslaslikku pilguheitu Susannale , ema arvas ehk , et kui naine mittejoodikust mehe elamisest välja lööb , siis kindlasti on põhjus mehe liigses seksihimus ja mitte milleski muus . </s> <s> Aga Susanna oli vait , luristas teed ja lootis tasahiljukesi , et tees sisalduvad taimed tema pohmelliriismeid üheks suureks pohmakaks taas kokku ei klopsiks . </s> <s> Mõned taimed pidavat seda tegema . </s> </p>
<p> <s> Mina ei tea sellest midagi . </s> </p>
<p> <s> Seksist tean natuke rohkem , sellepärast vastasin emale ise . </s> </p>
<p> <s> " Siis ongi ju sul seksuaalelu korras , " ütlesin mina . </s> <s> " Sa ei taha ja ei saa . </s> <s> Mul on ka korras - mina tahan ja ma saan ka . </s> <s> Nii et kõik peaksid õnnelikud olema . " </s> </p>
<p> <s> Susanna turtsatas taimeteetassi , nii et tee tilkus tikitud laualinale . </s> <s> Ema vakatas hetkeks , ent otsustas siis rahu huvides teemat muuta . </s> <s> Saime teada , mida ema oli viimasest Viilma raamatust lugenud . </s> <s> Kuulasime , kõrvad lontis , ei julenud vahele segada , kuigi vahepeal tundsin küll , et ema on asjadest pisut valesti aru saanud . </s> </p>
<p> <s> " Ma arvan , et sinu probleemid " - mis paneb teda arvama , et mul üldse on mingid probleemid ? - " on kõik tingitud sellest , et sa ei armasta tegelikult mitte kedagi , " rääkis ema mulle . </s> </p>
<p> <s> Noogutasin nõusoleku märgiks ja lubasin siiralt , et palun selle eest oma keha käest vabandust . </s> </p>
<p> <s> Ema ei uskunud mind , muidugi . </s> <s> ( Tarkpea . ) </s> </p>
<p> <s> Aga tegi näo , nagu usuks . </s> <s> ( Kavalpea . ) </s> </p>
<p> <s> Tegelikult ei ole asi selles , nagu ma ei armastaks kedagi , vaid selles , et kui ma mingil hetkel tunnengi , et nagu oleks kergelt armunud või nii , siis järgmisel hetkel ma kahtlen , kas see tüüp , keda ma teatud sooja pilgu ja märja südame ja kuumava teadagimillega piilun , minu armastust väärt on , kas ta saab aru mu armastuse suurusest , kas on üldse mõtet minu kõrgeid ja üllaid tundeid tema peale kulutada . </s> <s> Ja kui ma olen tüüpi nii uurivalt vaaginud , ei ole ma enam kindel , kas mu tunded on üldse nii sügavad kui hetk tagasi tundus . </s> </p>
<p> <s> Ühesõnaga - mina otsin ideaalomadustega kepparit , nagu minu ema unistas omal ajal ideaalomadustega impotendist . </s> </p>
<p> <s> Käbi ja känd ja vanemate patud , ja nii edasi . </s> </p>
<p> <s> " Mis ta tegelikult on ka selline nagu ta näida üritab vä ? " küsis Susanna , kui me tagasi linna sõitsime , uljalt mingist rekkast mööda roolides . </s> </p>
<p> <s> " Mina ei tea , mis ta on , minu meelest on ta terve elu muudkui näida üritanud , nii et ta enam isegi aru ei saa , mis ta on või ei ole . " </s> </p>
<p> <s> " Ma mõtlen , et kas tal tegelikult ka mingeid mehi pole olnud . " </s> </p>
<p> <s> " Minu teada mitte . " </s> </p>
<p> <s> " Kuidas ta saab niimoodi ? " </s> </p>
<p> <s> " Mina ei tea . </s> <s> Äkki on talle lihtsat lapsepõlves liiga palju räägitud , et seks on halb , nii et ta on seda lõpuks uskuma hakanud . " </s> </p>
<p> <s> " Sulle rääkis ta kindlasti ka , et seks on halb . " </s> </p>
<p> <s> " Rääkiski . " </s> </p>
<p> <s> " Aga vaata ennast . " </s> </p>
<p> <s> Naersime mõlemad . </s> </p>
<p> <s> " Aga tegelikult on ta sul ilgelt lahe friik , päriselt , heas mõttes friik . " </s> </p>
<p> <s> " Mismoodi ? " </s> </p>
<p> <s> " No et taimetee ja tikitud laudlina , no ausõna , ma ei mäleta , et ma oleksin viimase viieteistkümne aasta jooksul kusagil peale muuseumide tikitud laudlina näinud ! " </s> </p>
<p> <s> " See pole ainuke , tal on neid vähemalt kümme . " </s> </p>
<p> <s> " No seda enam . " </s> </p>
<p> <s> " Kui ta ära sureb , saan ma kõik need laudlinad endale ja võõrad inimesed , kes mulle külla tulevad , arvavad , et mina olen friik . " </s> </p>
<p> <s> " Ja need isekorjatud taimede kimbud lae all , millest ta teed teeb ... " </s> </p>
<p> <s> " Vot , onju oleks täitsa lahe , kui mulle tuleks siis keegi võõras külla ja ma pakuks tikitud linaga kaetud laua taga taimeteed ja teeks rauget nägu , onju oleks kindel , et see võõras arvaks , et ma olen kah selline friik , nagu mu ema praegu on . " </s> </p>
<p> <s> " Ei arvaks . " </s> </p>
<p> <s> " Arvaks ikka küll . " </s> </p>
<p> <s> " Sa ei oskagi rauget nägu teha . " </s> </p>
<p> <s> " Oskan jah . " </s> </p>
<p> <s> " Sa ajad paar olulist asja segi - see , mida sina enda juures rauguseks pead , on tegelikult himurus . " </s> </p>
<p> <s> " Ups , kuidas ma võisin küll unustada , kes ma olen . " </s> </p>
<p> <s> Naersime . </s> </p>
<p> <s> " Aga see Viilma või mis ta oligi , see paistab päris huvitav lugemine olevat . " </s> </p>
<p> <s> " Teatud piirini ongi . </s> <s> Aga mitte nii , nagu mu ema arvab . </s> <s> Viilma ei ole mingi frigiid , vaid täitsa arukas naisterahvas , aga mu ema suudab seda niimoodi lugeda , nagu talle lugeda meeldib , näiteks suudab ta vaadata mööda tõsiasjast , et frigiidsus ja sellega lehvitamine ei tee kedagi paremaks või tervemaks . " </s> </p>
<p> <s> " Oot , see Viilma on siis mingi tervekstegemise-keiss vä ? " </s> </p>
<p> <s> " Loomulikult . </s> <s> Mida sa siis lootsid ? " </s> </p>
<p> <s> " Ma mõtlesin , et niisama arutlemine asjade üle . " </s> </p>
<p> <s> " Kamoon . </s> <s> Inimesed on haiged ja tahavad olla terved . </s> <s> Või , see tähendab , tegelikult on see asi hoopis keerulisem . </s> <s> Näiteks läheb keegi oma lapse pärast nõu küsima , et miks see nii hirmsalt köhib , ja siis saab teada , et tema ootused lapse saavutuste suhtes on liiga suured ja laps on sellepärast pinges ja see pinge väljendub karmis köhas . " </s> </p>
<p> <s> " Kus siin loogika on ? " </s> </p>
<p> <s> " Ah , loe ise . </s> <s> Või siis ära loe . </s> <s> Muidu äkki hakkad veel põdema , et oled oma elu valesti elanud . </s> <s> Silikoonrinnad pidavat näiteks kõige alatum asi olema , mida üks naine enda kehale teha võib . </s> <s> Üks julmemaid oma keha suhtes . " </s> </p>
<p> <s> " Mida ? </s> <s> See , et ma ennast nüüd paremini tunnen kui vanasti , on mu keha suhtes julm ? </s> <s> Mine ikka pikalt . </s> <s> Räägime parem millestki muust . </s> <s> Sa ikka ei kavatse endale juhilube teha ? " </s> </p>
<p> <s> " Mul pole ju vaja . " </s> </p>
<p> <s> " Aga sõbranna poolest võiksid ju teha . " </s> </p>
<p> <s> " Tambovi hunt on su sõbranna . " </s> </p>
<p> <s> " Ma tean . </s> <s> Sina oledki Tambovi hunt . " </s> </p>
<p> <s> " Ma olen hunt lambanahas . " </s> </p>
<p> <s> " Pigem hundikoer lambakoera nahas . " </s> </p>
<p> <s> " Miks nii ? " </s> </p>
<p> <s> " No sa millegipärast arvad , et näed lõpp malbe ja nii edasi välja , aga tegelikult ei arva keegi , et sa oma soenguga mingi vagur talleke oleksid . " </s> </p>
<p> <s> " Ma ei ütlegi , et nad arvaksid , et ma olen vagur , nad arvavad , et ma olen intelligentne frigiid . " </s> </p>
<p> <s> " Sa võiksid oma välimust muuta . " </s> </p>
<p> <s> " Milleks ? " </s> </p>
<p> <s> " No siis ei arva keegi , et sa oled intelligentne frigiid . " </s> </p>
<p> <s> " Aga kuhu jääb üllatusmoment ? " </s> </p>
<p> <s> " Jumala eest , mis üllatust sulle veel vaja on ? - Oot , millest ma enne tahtsingi Ahjaa , et juhiload . </s> <s> Võiksid ju teha . " </s> </p>
<p> <s> " Ma tean ju , miks sa seda tahad . </s> <s> Sul on tarvis , et ma oleksin su kaine autojuht . " </s> </p>
<p> <s> " No kas siis oleks mingi ületamatu probleem või ? </s> <s> Mina sõidan sinu asjaajamiste pärast siin pidevalt edasi-tagasi , teinekord võiksid sina ka minu asemel sõita . </s> <s> Kuule , kui linna jõuame , lähme istume kusagil , onju . " </s> </p>
<p> <s> " Vabalt . " </s> </p></div2>
        <div2 type="alaosa"><head> 2 . </head>
<p> <s> Istusime mingisse pubisse maha . </s> </p>
<p> <s> " Mis sul sellest Kalmeri-keissist saanud on ? " küsis Susanna . </s> </p>
<p> <s> " Midagi pole saanud , " ütlesin ja imesin sõõmu oma piimakokteilist . </s> <s> Tavalisest , mitte viiedollarilisest . </s> </p>
<p> <s> Susanna jõi kulinal oma õllekannust . </s> </p>
<p> <s> " Häid jooke tehakse , " ütles ta , keelega huultelt vahtu limpsides . </s> </p>
<p> <s> Vaatasin ringi . </s> <s> Täitsa lõpp , ma vihkan pubisid . </s> <s> Varem mulle pubid lihtsalt ei istunud , nüüd aga tundsin ma , et lausa vihkan neid . </s> <s> Pubides käivad minu meelest inimesed , kes on endaga rahul ja arvavad , et neil on põhjust endaga rahul olemiseks . </s> </p>
<p> <s> Vaatasin ringi ja teadsin äkki , miks ma neid niinimetatud pubisid vihkan : Kalmeri-sugused inimesed käivad siin . </s> </p>
<p> <s> " Mis sul viga on ? " küsis Susanna . </s> </p>
<p> <s> " Tead , ma mõtlesin , et ma vihkan neid inimesi , kes siin pubis on . " </s> </p>
<p> <s> " Lõpeta pull , " ütles Susanna . </s> <s> " Oled jah originaalne oma selliste pubekalike avaldustega . " </s> </p>
<p> <s> " Ei , päriselt , " ütlesin ma . </s> <s> " See on see närune kontingent , kes end keskklassiks peab . " </s> </p>
<p> <s> " Eks sa ise jääd ka oma sissetulekutega kenasti samasuguse keskklassi sekka , " püüdis Susanna mind maa peale tuua . </s> </p>
<p> <s> " Ma ei räägi sissetulekutest , ma usun , et paljud siin teenivad rohkem kui mina , ma räägin ätituudist . " </s> </p>
<p> <s> " Miks mul on tunne , et nüüd on üks eesti mees Kalmer sinu pahas tujus süüdi , ah ? " </s> </p>
<p> <s> " Võibolla ongi tema , võibolla mitte . " </s> </p>
<p> <s> " Mis teil juhtus siis ? " </s> </p>
<p> <s> " Midagi ei juhtunud . </s> <s> Mul on lihtsalt siiber sellest enesega rahulolevast seltskonnast . </s> <s> Saad aru , ma vahepeal mõtlen , et on jube hea , kui on rahulik olla , aga ma ei kannata seda välja , see pole mitte rahu , vaid stagnatsioon . </s> <s> Kogu see kamp siin " - ma näitasin käega pubirahva poole - " on oma eluga nii kuradi öökimaajavalt rahul . </s> <s> Nad arvavad , et on lahedad ja karjääriredelil ülespoole minemas ja veel piisavalt noored , et selles elus veel midagi korda saata . </s> <s> Nad loevad ajalehtedest " teisest Eestist " ja arvavad , et see neid ei puuduta , sest nemad on ju edukad . </s> <s> " Teine Eesti " on ju maal , mitte linnas , kus on nemad . </s> <s> Maal on seisvad rongid ja lasterikkad joodikpered ja mustus ja vaesus . </s> <s> Nad arvavad nii , sest nad pole üldse maal käinud . </s> <s> Nad ei julgegi sinna minna , sest vaesus võib nakkav olla . </s> <s> Ja nad tunnevad isegi neile vaestele maainimestele kaasa . " </s> </p>
<p> <s> " Maalkäimine on sulle kah üsna imelikult mõjunud , " märkis Susanna . </s> <s> Ma ei teinud temast välja , vaid jätkasin : </s> </p>
<p> <s> " Tegelikult on nad ise üks paras " teine Eesti " , just sellepärast , et nad on põmmpäised . </s> <s> Nad arvavad , et kui nad suudavad kaheksast viieni tööl käies endale lubada üürikorterit paneelmajas ja viieteistkümne aasta vanust autot ja maksta pensioni teist sammast , siis nad ei ole ju " teine Eesti " . </s> <s> Nad arvavad , et on edukad , kui suudavad lubada endale kord nädalas väljas söömist , ja see väljas söömine seisneb selles , et panevad norra kampsunid selga ja lähevad sõprade või perega kodust välja , et süüa õllekas ( mida ise nimetavad kadaklikult pubiks ) rasvaseid friikartuleid ja veel rasvasemat vorsti ja joovad veega lahjendatud õlut ja neile ei tule pähegi , et nemad ongi just see " teine Eesti " , sest just nende maksud , mis on paar korda suuremad kui maainimeste maksud , on just need , mille eest riigi- ja linnajuhid hullusi teevad . " </s> </p>
<p> <s> Ma imesin mitu suurt sõõmu oma piimakokteiliklaasist . </s> </p>
<p> <s> " Mnjah , üks mees on kellessegi päris sügava jälje jätnud , " ütles Susanna . </s> <s> " Selline kõne . " </s> </p>
<p> <s> " Ei ole . </s> <s> See mees lasi mu silmadel avaneda , et ma jumala pärast ei unustaks , kes ma olen . " </s> </p>
<p> <s> " Kes sa siis oled ? " </s> </p>
<p> <s> " Jupp põlglikku sitta . </s> <s> Aga nemad on tobeõnnelik sitt . " </s> </p>
<p> <s> " Nüüd tuleb siis sõim ja hala väikekodanluse aadressil ? " küsis Susanna . </s> <s> ( Tarkpea ? ) </s> </p>
<p> <s> " Ei , sest mõned väikekodanlased on nii hirmarmsad . " </s> </p>
<p> <s> Susanna naeratas ühe suunurgaga . </s> </p>
<p> <s> " Tunnen ma mõnda ? " </s> </p>
<p> <s> " Loomulikult , kallis , " naeratasin mina mõlema suunurgaga . </s> </p>
<p> <s> Mõnikord ma norin Susannat väikekodanlaseks . </s> <s> Eks ma ka praegu mõtlesin teda ja ta sai sellest aru . </s> </p>
<p> <s> Tegelikult ma ei tea , kas Susannat võib väikekodanlaseks pidada . </s> <s> Ta on lihtsalt korralikum ja majanduslikult mõtlevam kui mina , see on kõik . </s> <s> Kui ta leiaks endale mehe , kes ei muutuks igavaks , ent tahaks ja suudaks talle normaalset elu pakkuda , oleks see mees õnnega koos . </s> <s> Susanna teeb jube hästi süüa . </s> <s> Tal lihtsalt kukuvad asjad hästi välja . </s> <s> Isegi lihtsad makaronid vorstiga on tema tehtult sellised , et sööks end heameelega lolliks , rääkimata siis neist roogadest , mida ta hoole ja armastuse ning mitme tunniga valmistab . </s> <s> Ja ta kogub retsepte . </s> <s> Ajakirjadest , internetist ja kust iganes . </s> <s> Ning erinevalt paljudest teistest retseptikogujatest proovib neid ka praktikas järele . </s> </p>
<p> <s> Võrdluseks : mina ei oska ega tahagi süüa teha , ainus retsept , mille ise avastasin ja mida tihtipeale ka ellu viin , on varsseller Heintzi küüslaugukastmega . </s> <s> Nii radikaalne ja kreatiivne , et kuku pikali , eks ole ? </s> </p>
<p> <s> Me oleme Susannaga suures plaanis nii erinevad , et on tegelikult ime , et me üldse läbi käime . </s> <s> Mingid hästi väiksed ja salajased ja tegelikult nii olulised nüansid on meil samad . </s> <s> Aga võibolla on need väikesed nüansid meie ettekujutus , võibolla me lihtsalt täiendame üksteist , nagu yin ja yang , ja sellepärast ongi meil koos hea olla ? </s> </p>
<p> <s> " Kuule , mis sul homme plaanis on ? " küsis Susanna . </s> <s> " Lähme siis kuhugi , nagu rääkisime , ah ? " </s> </p>
<p> <s> See küsimus siin oli elav näide meie teineteise-täiendamisest : tema on see , kes mingi kreisi mõtte algatab , mina see , kes asjaga kaasa läheb ja siis lõpuni teeb . </s> </p>
<p> <s> Ei saanud aru ? </s> </p>
<p> <s> Okk , toon näite : me läheme Susanna algatusel mingisse diskourkasse , aga mina olen see , kes öösel kepib . </s> </p>
<p> <s> Nüüd saite aru , onju ? </s> </p></div2>
        <div2 type="alaosa"><head> 3 . </head>
<p> <s> Seisin kodus riidekapi ees , riidekapi uks oli lahti ja ma vaatasin end peeglist , mis oli riidekapi ukse küljes . </s> <s> See on alati nii , et kui minek tuleb ekspromt , näed hea välja ja kõik riided sobivad . </s> <s> Aga nüüd oli see mõte juba poolteist nädalat õhus olnud ja seal õhus ka ära jõudnud surra , nii et mul polnud enam mingit tahtmist kuhugi peole minna . </s> <s> Kaks põhjust oli , miks ikkagi minna kavatsesin : olin Susannale lubanud ja pealegi polnud mul mingit huvi üksi kodus ka istuda . </s> </p>
<p> <s> Sellest Kalmeri-keissist olin saanud millegipärast maseka . </s> <s> Miks , ei tea . </s> <s> Nagu oleks kahjugi olnud või nii , aga samas ei tahtnud ma seda kõike tagasi . </s> <s> See stabiilsus hirmutas . </s> <s> See igaõhtune teleka-värk . </s> <s> Mis siis , et ma ise kah teinekord muud ei tee kui istun tundide viisi teleka ees , ma ei viitsiks seda lõpmatuseni kellegagi koos teha . </s> <s> Sest kui juba kellegagi koos olla , võiks ju midagi muud teha , mitte telekat vaadata ; võiks teha midagi sellist , mida üksi teha ei saa . </s> <s> Lisaks keppimisele , muidugi . </s> </p>
<p> <s> Aga meie ainult keppisime ja vahtisime telekat ja vahtisime telekat ja vahtisime telekat . </s> <s> Me ei käinud isegi koos kinos ega väljas söömas . </s> </p>
<p> <s> Brr , mõtlesin ma , miks ma mõtlen mehele , kellest mõelda ei taha ? </s> <s> Võibolla mõtlesin ma alateadlikult temale , sest tahtsin keppi ? </s> <s> See tähendab , et keha mõtles : kepp , ja alateadvus mõtles : Kalmer , sest viimasel ajal olid need kaks asja ju ühte ja sama tähendanud . </s> </p>
<p> <s> Mnjah , ma polnud siiamaani kellegi teisega kah keppinud , tervelt poolteist nädalat keppimatust ! </s> <s> Seksimine polnud mulle veel pähe tulla jõudnud , sest kõigepealt lihtsalt ei tulnud , siis oli neli päeva ilgem töökamm ja eile käisime Susannaga mu ema juures ja pärast õllekas istumist olid kõik inimesed - kõik ! - mulle täiesti vastumeelsed , ma tundsin isegi enda vastu põlgust , ja ma läksin koju ja ma ei tahtnud isegi mingit näpukat , sest mu käsi oli ju inimese käsi ja ma ise samuti inimene nagu need jälkarid seal õllekas . </s> </p>
<p> <s> Mis ei tähenda , et ma oleks tahtnud seda mõne loomaga teha . </s> </p>
<p> <s> Mul oli lihtsalt nii sitt tuju . </s> </p>
<p> <s> Tavaliselt on diskoteekides mu tuju paremaks läinud . </s> <s> Hoolimata sealsest suitsususest ja umbsusest . </s> <s> Lootsin sellele , kui endale piduriideid selga proovisin . </s> <s> Tegelikult , kui nüüd aus olla , lootsin pisut ka sellele , et leian kellegi , kelle abil oma paha tuju natuke maandada ( loe : kellega seksida ) . </s> </p>
<p> <s> Kui ma omal ajal ringi nikkuma hakkasin , arvas ema , et ma teen seda sellepärast , et end täiskasvanuna tunda . </s> </p>
<p> <s> No tänan väga , see oli viimane asi , mis mulle pähe võis tulla ! </s> </p>
<p> <s> Kui ma mõtlesin seksist , mõtlesin ma sellest kui põnevast asjast , mis on seletamatult mõnus , mitte kui asjast , mis aitaks mul kellelegi teisele sarnaneda . </s> <s> Saati veel täiskasvanutele - mis kuradi erootika on täiskasvanute seks , mõtlesin ma . </s> <s> Olin näinud seksfilme , kus suurte väntadega vuntsilised mehed surusid lösstissilistele kortsusperselistele ja halvasti meigitud vanamuttidele persse ja need tegid koledaid nägusid , mis režissööri ettekujutuses pidid vist olema himurad , aga tegelikult tekitasid tülgastust . </s> </p>
<p> <s> Mäletan , et vaatasin üht taolist filmi ühe oma klassivennaga , kellega käisin ( mis käisin , me peamiselt vaid keppisime ) vaevalt kuueteistkümneaastaselt üle poole aasta . </s> <s> Film tuli keset ööd kusagilt SAT-i pealt . </s> <s> Mina olin oma emale valetanud , et lähen pinginaabrile seltsi , kuna see on öösel üksi kodus , ja Mikko oli oma vanematele valetanud , et peab mingiks kontrolltööks valmistuma ega saa sellepärast perega maale kaasa minna . </s> <s> Nii me istusime keset ööd Mikko pool ja vahtisime telksu . </s> </p>
<p> <s> " Naudinguhetkel pidavat naine kõige ilusam olema , " ütles Mikko ja osutas ähkivale vanamutile ekraanil . </s> <s> Ilusat polnud seal ausalt öeldes midagi . </s> <s> Suu oli ammuli ja huulevärv laiali . </s> <s> See pidi ehk näitama kirge ? </s> <s> Me hirnusime nagu ogarad ja lülitasime teleka Music TV peale , et koledad vanainimesed meie seksimist ei segaks . </s> </p>
<p> <s> Räppides ringitrampivad neegrid ei seganud . </s> </p>
<p> <s> See Mikko oli lahe tegelane . </s> <s> Ega tal mõistust suurt polnud ( tänu kohalikust prominendist isale teda meie klassis hoiti ) , aga tal oli seksi vastu sama suur huvi kui minul , ehk suuremgi - poistel pidavat ju seksi vastu suurem huvi olema kui tüdrukutel ? </s> <s> Igatahes oli meil täisväärtuslik seksisuhe . </s> <s> Me lugesime meievanustele keelatud lektüüri ja vaatasime meievanustele keelatud filme , me nokkisime igalt poolt , raamatutest ja endast vanemate tegelaste joobes juttudest välja igasuguseid pointe ja nippe , mis vähegi seksimist puudutasid . </s> <s> Harisime ennast , noh . </s> <s> Ja proovisime järele . </s> <s> Umbes nii , et üks meist oli mingist uuest poosist või võimalusest kuulnud ja ütles teisele ja nii me proovisimegi järele . </s> </p>
<p> <s> Täitsa niisama lihtsalt need asjad muidugi ei käinud , ma arvan , et kui asi oleks olnud probleemivaba , oleks meie suhe nädalaga läbi saanud ( kõik oleks ju selgeks saanud , mis siin enam ) . </s> <s> Aga meil mõlemal oli see alles avastamata maailm , kõik asjad olid hullukstegevalt uued ja paljuski võõrastavad , ja kuigi meil oli selle kõige vastu suur huvi , oli ka teatud tõrkeid . </s> <s> Sellepärast kuluski meil nädala asemel mitu kuud . </s> </p>
<p> <s> Mikko sai neist tõrgetest lihtsamini üle . </s> <s> No näiteks suuseks : tema oli mulle juba kaks korda keelekat teinud ( kusjuures see teine kord oli juba päris hea ) ja heitis mulle ette , et miks mina tal suhu ei võta . </s> <s> Aga ma ei saanud ! </s> <s> Mul läks pikalt aega , enne kui ma tema riista ( võõras , niiske jne ) kättegi julgesin võtta , aga lõpuks sain ka suhuvõtmisega hakkama . </s> </p>
<p> <s> Ja see hakkas mulle meeldima . </s> <s> Oi kuidas hakkas meeldima ! </s> </p>
<p> <s> Kui me olime enam-vähem kõik asjad läbi proovinud , hakkasime katsetama erinevates paikades seksimisega . </s> </p>
<p> <s> Kõige lahedam koht , kus me keppisime ( ausalt öeldes on see siiamaani mu kõige erilisem kepipaik olnud ) , oli teater . </s> <s> Mingi klassiekskursioon oli , et Tallinn ja teater . </s> <s> ( Ma ei ütle teile , mis teater see oli . ) </s> <s> Igatahes magasime me Mikkoga teise vaatuse alguse maha , sest Mikko tahtis suitsu teha ja me hiilisime õue , et klassijuhataja või mõni pugeja tema suitsetamist ei näeks . </s> <s> Jäime kauaks jokutama ja kui tagasi tulime , oli teine vaatus juba alanud . </s> <s> Mikkol tuli lahe mõte , et vaataks õige etendust lava tagant . </s> <s> Mina olin loomulikult nõus . </s> <s> Ma ei mäleta enam täpselt , kuidas see kõik käis , kuidas me sinna lava taha pääsesime ja kuidas kõik oli , igatahes turnisime me mingi hetk näitlejate kohal rauast ehitisel , mis nähtavasti oli dekoreerijate või lavatöötajate jaoks pandud ja milliseid oli meie pea kohal veel . </s> <s> Meie all mängisid näitlejad väga tõsist tükki ( millegipärast viiakse gümnaasiumiklasse ikka vaid nõmedalt tõsiseid tükke vaatama ) ja ma võitlesin kiusatusega neile ülevalt pähe sülitada , kui Mikko äkki käe mu seelikusaba alla toppis . </s> </p>
<p> <s> " Siin ? " küsisin sosinal . </s> <s> Tema noogutas ja ta silmad särasid . </s> </p>
<p> <s> Ja me keppisime seal . </s> <s> See oli üks tuline kähkukas , ma kartsin kogu aeg , et midagi ( kingad , trusserid , minu sukkpüksid ) sealt alla kukub ja mis sellest kõigest võib saada , kui meie kallid klassikaaslased ja , hoidku küll , klassijuhataja ise sellest midagi teada saaks . </s> <s> Aga õnneks ei juhtunud midagi sellist ja see oli üks kuradi hea kähkukas ! </s> </p>
<p> <s> Pärast saime mingi koristajatädi käest õiendada , et " lapsed ei tule siia lava taha kolama " . </s> <s> Mul oli kange tahtmine nähvata , et me ei kolanud siin lihtsalt niisama , me käisime lava kohal nikkumas , aga õnneks ei öelnud . </s> </p>
<p> <s> Kuueteistaastane-olemisel oli oma suur võlu : keegi ei kahtlustanud , et me Mikkoga kepime või et me kepime nii intensiivselt . </s> <s> Kõik arvasid , et meil on suur laavstoori ja me käime trepikodades suudlemas . </s> </p>
<p> <s> Sest enamus meie eakaaslasi ei tundnud seksi vastu nii suurt huvi , et seda kohe tegudesse viia . </s> </p>
<p> <s> Kõigepealt pidi tulema armastus . </s> </p>
<p> <s> Siis valusromantiline süütusekaotus . </s> </p>
<p> <s> Jumala eest , kui igav ! </s> </p>
<p> <s> Niipalju siis seksist ja täiskasvanuksolemisest . </s> </p></div2>
        <div2 type="alaosa"><head> 4 . </head>
<p> <s> Seisin ikka veel peegli ees ega osanud endale midagi selga panna . </s> <s> Ja jõudsin filosoofilise järelduseni , et kõik , mida ma teen ( näiteks seesama diskoleminek ) , teen tegelikult kepi pärast . </s> <s> Mitte , et ma ise niiväga keppi tahaks , vaid et kepp tahab , et mina teda teeksin . </s> </p>
<p> <s> Ühesõnaga : kepp on süüdi . </s> </p>
<p> <s> Võiks ju olla nii , et noores eas kepid ennast nii-öelda ära , ja täiskasvanuks saades ei pea enam kepi pärast vaeva nägema . </s> <s> Võid istuda rahulikult kodus ja telekat vaadata või istuda rahulikult tööl ja tööd teha , aga ei . </s> <s> Vaatad end peeglist hirmuga , et üha enam võtab su nägu vanainimeselikke jooni ja palju ei puudu , kui ma ise keppides näen välja nagu vanade pornofilmide eakas kangelanna , aga himu ei rauge . </s> </p>
<p> <s> Alatu . </s> </p>
<p> <s> Ma olen kakskümmend kuus aastat vana . </s> <s> ( Kakskümmend kaks - viimane taks , kakskümmend kuus - lootus uus . ) </s> <s> Sellest tubli kümme aastat olen ma keppinud . </s> </p>
<p> <s> Vaatasin endale peeglis otsa ja tahtsin endale vastu vahtimist anda . </s> </p>
<p> <s> No mida järeldusi , ma ei või ! </s> <s> Soovida seksihimu lõppemist ... </s> <s> Teatud frigiidsus või frigiidsuseihalus on ikkagi vist päritav , mõtlesin ma kurvalt . </s> </p>
<p> <s> Ja tundsin siis : mis frigiidsus , kamoon , tegelikult mul ju seda pole . </s> </p>
<p> <s> Sest seksile mõtlemine oli oma töö teinud . </s> </p>
<p> <s> Ma juba peaaegu tahtsin välja minna . </s> </p>
<p> <s> Ma otsisin välja oma valge paruka . </s> <s> See on täpselt sellist värvi , nagu vahepeal tibide juuksed moes olid , n.ö plaatinablond . </s> <s> See on väga kvaliteetne parukas , muide , ja ainult valges ja ainult lähedalt saab aru , et see on parukas , sest ehtsad hullultblondeeritud juuksed tunduvad puudutades umbes samasugused . </s> <s> Mul on teisi parukaid ka , aga see on mu lemmik . </s> <s> See on peaaegu seitse korda kallim ka kui teised . </s> </p>
<p> <s> Ahjaa , sellest pole veel juttu olnudki - ma olen enam-vähem kiilakas . </s> <s> Sellepärast kutsutaksegi mind Sineadiks . </s> <s> Iga kahe nädala tagant ajan pea viiemillise masinaga üle . </s> <s> Muidu ringi liikudes see mind ei sega , talvel on müts ja suvel on pohhui , aga diskoteekides on hea meest saada , kui näed välja nagu pesuehtne tibi . </s> </p>
<p> <s> Tegelikult olen ma ehk veelgi tibim kui tavalised pesuehtsad tibid . </s> <s> Kui ma välja lähen , löön ennast üles , teen korralikud vanniprotseduurid koorimiste , maskitamiste ja raseeringutega nii siit kui sealt , ja pärast meigin end jube ilusaks , toonin oma suuri siniseid silmi jne jne jne. </s> <s> Kui nüüd päris aus olla , siis on ju mu pidueelne tibilik käitumine kui valmistumine kohtumiseks printsiga valgel hobusel . </s> <s> Sest ma ju ei tea , kellega ma kokku võin juhtuda , ent sellegipoolest valmistun täie hoolikusega . </s> <s> Löön end üles täiesti võõraste inimeste jaoks . </s> </p>
<p> <s> Aga kui ma lähen välja mõne juba tuttava mehega , rõhun ma oma väljanägemisele poole vähem . </s> </p>
<p> <s> Nii kui ma paruka pähe panin , hakkasid kõik riided sobima . </s> <s> Sest selle parukaga olen ma peaaegu nagu Barbie-nukk . </s> </p>
<p> <s> Barbie-nukk on ju ilus ? </s> </p>
<p> <s> Mis te seletate , et ei ole . </s> </p>
<p> <s> No okk , loomulik ta jah ei ole , aga ilu ongi ju midagi tabamatut ja tavapärasest erinevat , te põmmpead . </s> <s> Mina näen ka ju tegelikult välja nagu inimene ja mitte kui nukk , see , mis ma öelda tahtsin , oli , et selle paruka ja tibilike riietega olen ma Barbie-nuku moodi . </s> <s> Oli see avaldus nüüd poliitiliselt korrektsem ? </s> </p>
<p> <s> Ma tean , mida te tahate teada . </s> </p>
<p> <s> Te tahate teada , miks ma olen enam-vähem kiilakas . </s> </p>
<p> <s> Ma ütlen : sellepärast , et mu juuksed ei kannata mingit kriitikat . </s> </p>
<p> <s> Ema räägib , et isal olevat olnud samasugused . </s> <s> See tähendab , varem rääkis . </s> <s> Siis , kui ma väike olin ja tema mu juustega hädas oli . </s> <s> Rääkis , et need olevat nagu isal , pehmed ja õhukesed , mis ei lähe mitte sassi , vaid lausa vilti . </s> <s> Ühesõnaga - mõttetu karvastik . </s> </p>
<p> <s> Kui ma ka praegu kuulen sõna " juuksur " , tõusevad endiselt kõik mu nudid juuksekarvad peas püsti , sest mu juuksuriskäigud olid üks suur rist ja viletsus . </s> <s> Üht käiku mäletan ma eriti selgesti , ma olin siis ehk neljane . </s> <s> Ema kammis kodus mu juuksed ilusti läbi ja pani mulle mütsi pähe , ilusa punase bareti . </s> <s> Väljas polnud küll enam nii külm , et mütsi vaja läheks , aga ema arvas , et mütsi all püsivad ehk mu juuksed siledad . </s> <s> Mäletan seda minekut , selline ilus kevadilm oli , puude lehed olid pisikesed ja helerohelised , ja päike paistis , paistis mu punasele baretile otse lagipähe ja bareti all läks olemine kuumaks ja kuumus ajas mu pea kihelema . </s> <s> Hoidsin vasaku käega ema paremast käest kinni ja parema käega püüdsin tasakesi pead sügada , nii , et ema ei näeks . </s> </p>
<p> <s> Me läksime naiste juuksurisse . </s> <s> Siis ei olnud perejuuksureid , olid naiste juuksur ja meeste juuksur . </s> <s> Lapsed käisid tavaliselt meeste juuksuri juures . </s> <s> Aga minu emal oli kindel plaan minust korralik daam kasvatada ning seepärast läksime me loomulikult naiste juuksuri juurde . </s> </p>
<p> <s> Kui juuksuritädi mu juukseid nägi , hakkas ta karjuma . </s> </p>
<p> <s> " Enne juuksurisse tulekut võiks vähemalt lapse juuksed ära kammida ! " </s> </p>
<p> <s> Ema vaatas minu juukseid ja juuksurit ja oli näost täiesti valge . </s> </p>
<p> <s> Minu ilusti ärakammitud juuste asemel oli tõeline pusa , kanaperse , nagu naabritüdruk mõnikord ütles , kui mind kiusata tahtis . </s> </p>
<p> <s> Ma teadsin küll , et see pusa oleks olnud olemata , kui ma poleks läbi mütsi oma pead süganud . </s> <s> Aga ma teadsin ka , et kui mul poleks seda paksu baretti peas olnud , poleks mu pea kihelema hakanud ja mul polekski tekkinud tahtmist seda sügada . </s> <s> Sellepärast tegin hästi süütu näo pähe , nagu ma ei teaks midagi : ma ju polnudki oma pusas süüdi . </s> </p>
<p> <s> Juuksur hakkas mu juukseid kammima . </s> <s> Mäletan teda hirmutavalt täpselt : juuksed olid rasvased , kulmud süsimustad , nägu kevadiselt väsinud . </s> <s> Juuksuritädi punnkõht kiskus kitlinööbid pingule , need olid iga hetk oma kohalt minema lendamas , ja kitlikõht ise oli juuksevärvist ja keemilise loki vedelikust kirju . </s> </p>
<p> <s> Mul oli kohutavalt valus . </s> <s> Juuksed olid elektrit täis ja täitsa , täitsa pusas . </s> </p>
<p> <s> " Ma tahan olla kiilakas , " teatasin ma . </s> </p>
<p> <s> " Mis jutt see selline on , " noomis ema . </s> </p>
<p> <s> " Tahan jah olla kiilakas . </s> <s> Siis ei ole nende juustega kogu aeg pahandusi . " </s> </p>
<p> <s> " Ainult vangid on kiilakad , " ütles ema , lootes , et selline argument paneb mind oma hullust ideest loobuma . </s> <s> Aga mina olin selle mõtte juba sisendisse võtnud . </s> </p>
<p> <s> " Siis ma tahan vangi minna , et saaks kiilakas olla ! " hüüdsin ma üle juuksurisaali . </s> <s> Sest mul oli nii valus ja nii kõrini . </s> <s> " Ma tahan vangi minna ! </s> <s> Ma tahan vangi minna ! " </s> </p>
<p> <s> Ema häbenes . </s> </p>
<p> <s> Juuksur kammis mind kortsus kulmul . </s> </p>
<p> <s> Juuksed särtsusid ja olid väga valusad . </s> </p>
<p> <s> Mina nutsin koleda häälega . </s> </p>
<p> <s> Seejärel tekkis emal jube idee minu juukseid pikaks kasvatada . </s> <s> Et kui juuksed on kogu aeg punupatsis , siis on võimalus , et nad ei lähe sassi . </s> <s> Ema näitas mulle oma fotosid , kus ta oli kolmeteistkümneaastane , pikad paksud patsid ulatusid vööni . </s> <s> Targa ja korraliku suure tüdruku nägu . </s> </p>
<p> <s> Ma ei tahtnud saada selliseks . </s> </p>
<p> <s> Ma ei tahtnud olla oma ema moodi . </s> </p>
<p> <s> Pealegi läksid mu juuksed ka pikana ja patsis täiesti vilti . </s> </p>
<p> <s> Esimest korda sain kiilakaks alles kaheteistkümneaastaselt , kui ise esimest korda üksinda juuksurisse läksin . </s> <s> Juuksuritel oli tol õhtupoolikul mingi pidu , ja üks noor naine , ehk oligi alles juuksurikooli lõpetanud , oli elevil ( loe : purjus ) ja nõus mind täiesti kiilakaks ajama . </s> </p>
<p> <s> Ma olin tõeliselt õnnelik . </s> </p>
<p> <s> Aga ema nuttis terve öö . </s> </p></div2>
        <div2 type="alaosa"><head> Disko </head><head> 1 . </head>
<p> <s> Telefon . </s> <s> Susanna . </s> </p>
<p> <s> " Oled sa valmis ? </s> <s> Ma olen kolme minuti pärast all . " </s> </p>
<p> <s> " Autoga mõtled tulla või ? " </s> </p>
<p> <s> " Ei , ma istun juba taksos , nii et tee käpsa . " </s> </p>
<p> <s> Tegin . </s> </p>
<p> <s> Käpsa . </s> </p>
<p> <s> Kassa juures ootas meid Jandra . </s> <s> Jandra on Susanna sõbranna . </s> <s> Nad töötasid mingi aeg ühes kohas koos ja jäid sõbrannatama . </s> <s> Ühised huvid , sama suhtumine . </s> <s> Nad on isegi välimuselt ühte tüüpi . </s> <s> Minust pikemad , pikkade jalgadega ja pikkade juustega ja täpselt nii riides , nagu jõukamat sorti tibid ikka on , igal hooajal uutmoodi , aga alati sarnaselt . </s> </p>
<p> <s> Jandra on 34aastane , aga näeb tunduvalt noorem välja ja käib ainult endast nooremate meestega . </s> <s> Eranditult . </s> <s> Ta on üleüldse pisut kreisi tegelane . </s> <s> Tema puhul pole mõtetel ja tegudel eriti vahet , st mis pähe tuleb , viiakse tavaliselt ka ellu . </s> </p>
<p> <s> " Jandra on minu uitmõtete kehastus , " ütles kord Susanna . </s> <s> Ja mina olin arvanud , et meist kahest olen just mina see , kellel on kreisimad uitmõtted ! </s> <s> Igal juhul on Jandra oma pika elu jooksul teinud nii mõndagi sellist , mis isegi minul vaid mõttetasandile on jäänud . </s> </p>
<p> <s> Jandra korduv õudusunenägu olevat selline : ta ärkab ja avastab , et kogu ta elu , mida ta on arvanud end elavat , on olnud vaid unenägu ja et ta on tegelikult täielik imbetsill , lühike ja paks , näos needimeri ja peas hõre karvastik , et tal on lapik perse ja tema jalad on vaevalt pool meetrit pikad . </s> </p>
<p> <s> " Sa ei kujuta ette , " rääkis Jandra Susannale , kui me juba endale baarist joogid ära olime ostnud ja ühes nurgalauas istusime . </s> <s> Nagu mind ei olekski siin , mõtlesin ma . </s> </p>
<p> <s> " Ma sain eile Ekkega kokku ! " teatas Jandra ja süütas suitsu . </s> </p>
<p> <s> " Ekkega ? " oli Susanna uudishimulik . </s> </p>
<p> <s> " Kes on Ekke ? " küsisin mina . </s> </p>
<p> <s> " Ma pärast räägin , " ütles Susanna . </s> </p>
<p> <s> " Saad aru , " rääkis Jandra . </s> <s> " Ma olin siis täiesti täis juba , kui ma teda nägin . </s> <s> Ma ei uskunud oma silmi , ausalt ! </s> <s> Ma polnud teda mingi aasta aega vist näinud ! </s> <s> Ja ta tuli ise , kujutad ette - ise ! - minu juurde ja me ajasime juttu , mingi tund aega vähemalt , ja kõik oli jumalast normaalne ! " </s> </p>
<p> <s> " Nooh ? </s> <s> Ja siis ? " uudishimutses Susanna . </s> </p>
<p> <s> " Noh , ja siis suutsin mina loomulikult kõik ära rikkuda ! " </s> </p>
<p> <s> " Mismoodi ? " </s> </p>
<p> <s> " Noh , ma sain ta isegi niikaugele , et me läksime tema poole - muuseas , ta elab üksi ja nagu ma jutust aru sain , ei ole tal praegu kedagi - aga saad aru , ma ei maganud temaga ! " </s> </p>
<p> <s> " Miks siis ? " </s> </p>
<p> <s> " Ma ei tea ! " </s> <s> Jandra paistis väga õnnetu , jõi suurte lonksudega oma kokteiliklaasist ja tõmbas sigareti peaaegu kohe lõpuni . </s> <s> " Ma ei mäleta , saad aru - ma ei mäleta ! </s> <s> Ma ei mäleta , mis mina talle rääkisin või mis tema mulle rääkis ! </s> <s> Ma olin nii täis ! </s> <s> Igal juhul mäletan , et mingi hetk oli nagu asi susisemas , ja siis " Jandra imes uuesti oma kokteili . </s> <s> " Ja siis ta ütles midagi sellist , et kardab , et rikuks sellega midagi väga ära . </s> <s> Ja sinnapaika see asi jäi . " </s> </p>
<p> <s> " Mida ta rikkuda kartis ? </s> <s> Sind või ? " </s> </p>
<p> <s> " Ära küsi , ausalt - ära küsi ! </s> <s> Ma olin täielikult mällaris ! " </s> </p>
<p> <s> " Noh , ja mis siis sai ? " </s> </p>
<p> <s> " Midagi . </s> <s> Ärkasin hommikul tema juures , ja ta oli nii hea mu vastu , vahtisime telksu ja jõime õlut ja Mina ei tea . </s> <s> Tal paistis isegi kahju olevat , et ma ära pidin tulema . " </s> </p>
<p> <s> " Noh , ja saate veel kokku või ? " </s> </p>
<p> <s> " Ma helistasin kogu õhtupooliku talle paaniliselt , et noh , teataks , et ma olen täna siin ; aga ta telefon on välja lülitatud . " </s> </p>
<p> <s> " Võibolla teeb tööd või magab või " pakkus Susanna vabandusi välja . </s> </p>
<p> <s> " Ah , mina ei tea Äkki ta ei taha lihtsalt minuga rääkida , aimab , et nagunii ma helistan . " </s> <s> Jandra võttis oma klaasist kõrre välja ja jõi jääkuubikute kõlisedes klaasi tühjaks . </s> <s> " Türamaeivõi , need koksid on siin kah nii lahjad , " ütles ta ja läks uue joogi järele . </s> </p>
<p> <s> Minul oli selle aja peale joodud pool oma mahlast , Susanna oli limpsinud oma kokteilist vaid kolmandiku . </s> </p>
<p> <s> " Kes on Ekke ? " küsisin ma Susannalt . </s> </p>
<p> <s> " No ma ei tea , kuidas seda öelda ... " </s> </p>
<p> <s> " Ütle , nagu asi on . " </s> </p>
<p> <s> " Saad aru , see on üks kutt , kes meeldib Jandrale juba mitu aastat , nad mingi aeg isegi käisid , aga nad ei ole keppinud . " </s> </p>
<p> <s> " Miks ? " </s> </p>
<p> <s> " Mina ei tea . </s> <s> Ma usun , et kutt on mingi tüüpiline konservatiiv , kes mingil põhjusel ei taha endast vanemat naist panna . </s> <s> Aga ma ei julge seda iialgi Jandrale öelda . " </s> </p>
<p> <s> " Mis , ta on siis palju noorem või ? " </s> </p>
<p> <s> " Mina ei tea , mingi kaheksa aastat vist . " </s> </p>
<p> <s> " No aga miks Jandra üldse siis põeb , kui mingit kepiliinigi pole ? " </s> </p>
<p> <s> " Ju siis armastab . " </s> </p>
<p> <s> Ma ei saa sellest aru , miks peaks kogu aeg endast nooremaid mehi vaatama . </s> </p>
<p> <s> Ja neid armastama . </s> </p>
<p> <s> Ja neid siis taga nutma . </s> </p>
<p> <s> Huvitav , mis tunne on taga nutta kutti , keda sa pole kätte saanud , kes pole su oma olnudki ? </s> <s> Kas see on midagi sellist , nagu siis , kui jalg amputeeritakse ja tunned , et varvas sügeleb ? </s> </p>
<p> <s> Jandra jõudis oma joogiga tagasi . </s> </p>
<p> <s> " See teine päev joomist on lihtsalt viina raiskamine , " rääkis ta . </s> <s> " Klaas kokteili on kui tilk vett kerisele . " </s> </p>
<p> <s> " Mina ei saa mitu päeva järjest juua , tervis ei kannata , " rääkis Susanna . </s> </p>
<p> <s> Kas on võimalik , et tema hääles oli pisut kahetsust ja kurbust ? </s> <s> Nii ma vähemalt kuulsin . </s> </p>
<p> <s> " Mina ka mitte , " ütlesin tõsise näoga . </s> </p>
<p> <s> Susanna hakkas naerma . </s> </p>
<p> <s> " Sa ju ei joogi , " ütles Jandra . </s> </p>
<p> <s> " Nali , " naersin ma . </s> </p>
<p> <s> " Ei noh , aga täitsa tase ju , et ei joo . </s> <s> Mina nii ei saaks . </s> <s> Peaaegu iga päev tipsutan vaikselt . </s> <s> Ka üksi . </s> <s> Ma olen vana alkohoolik . " </s> <s> Ja Jandra süvenes uuesti oma kokteili . </s> </p>
<p> <s> " Ime , et sa selle kõige juures nii hea välja näed , " olin aus . </s> </p>
<p> <s> " Retsept hea väljanägemise jaoks on lihtne : palju alkoholi ja halbu meessuhteid , " targutas Jandra , mõru muie näol . </s> </p>
<p> <s> Me naersime Susannaga . </s> </p>
<p> <s> Ma polnud pikka aega käinud kusagil , kus parukat vaja oleks läinud . </s> <s> Nüüd oli natuke harjumatu olla . </s> <s> Juuksed tikkusid suhu ja pealael oli pisut naljakas tunne . </s> </p>
<p> <s> " Lähme tantsima , " ütlesin ma . </s> </p>
<p> <s> " Oota , ma ei viitsi veel , " ütles Susanna . </s> <s> " Ma võtan enne ühe joogi veel sisse , siis ehk tuleb tuju ka . " </s> </p>
<p> <s> " Tuju tuleb endale juurde mõelda , mitte juua , " olin tark . </s> </p>
<p> <s> Susanna ja Jandra ainult mühatasid selle peale . </s> </p>
<p> <s> Ma mõtlen jah endale tuju välja . </s> <s> Lähed peole , vaatad neid konkureerivaid musisuid ja prinke pepusid ja hetkeks tekib alakas , et " nagunii mind keegi siin tähele ei pane " . </s> <s> Sest tegelikult tahaksid sa ju ise olla kõige ilusam , kõige säravam , kõige ihaldatavam . </s> <s> Aga see alaka-hetk tuleb üle elada , alla neelata . </s> <s> Ja endale sisendada , et just sina tantsid kõige paremini , et just sinul on kõige kelmikam pepu ja kõige nõksakamad puusad . </s> </p>
<p> <s> Siis tuleb sellesse uskuda . </s> </p>
<p> <s> Ja siis tuleb kõik muu . </s> </p>
<p> <s> " Ma lähen siis üksi , " ütlesin ma . </s> </p>
<p> <s> " Sin , oota nüüd , mis on siis , " õiendas Susanna minuga . </s> </p>
<p> <s> " Ma tahan juba tantsida , " nõksutasin oma puusi ja õlgu . </s> </p>
<p> <s> " Mul on hoopis parem mõte , " teatas Jandra . </s> </p>
<p> <s> " Mis mõte ? " küsisime meie Susannaga . </s> </p>
<p> <s> " Teeks kempsus väikse savu ? " pakkus Jandra . </s> </p>
<p> <s> " Hakake , naised , jah , kusagil diskoteegis kivi panema , " olin ma peaaegu kuri . </s> <s> See on ju selline vahva asi , mis lõhnab kaugele . </s> <s> Stoori oleks olnud järgmine : turva , diskoteegist välja ja pikaks ajaks selle urka külastamise keeld . </s> <s> Mulle polnud seda vaja . </s> <s> Vaevalt , et neile endalegi . </s> </p>
<p> <s> " A lähme teeme väljas , " oli Jandra nutikas . </s> </p>
<p> <s> " Väljas on külm , " teadis Susanna . </s> </p>
<p> <s> " No kaua me seda ikka teeme , " meelitas Jandra . </s> </p>
<p> <s> Ma läksin nendega kaasa . </s> </p>
<p> <s> Turvamees ei tahtnud meid algul välja lubada . </s> </p>
<p> <s> " Mul on auto juures vaja käia , " seletas Susanna . </s> </p>
<p> <s> " Aga teised milleks ? " uuris turva . </s> </p>
<p> <s> " Me hoiame tal silma peal , " ütlesin mina . </s> </p>
<p> <s> Turva naeratas ja lubas . </s> </p>
<p> <s> Loomulikult polnud siin ei Jandra ega Susanna autot , niipalju on neil tšikkidel mõistust , et purjuspäi naljalt rooli ei istuta . </s> <s> Me läksime ja kükitasime parkimisplatsi tagaotsa , ja Jandra otsis oma pisikesest ent põhjatust kotist välja fooliumi pakitud ja täistopitud piibu . </s> </p>
<p> <s> Pidasin valvet , et keegi turvadest või muidu kahtlastest tegelastest nende piibutamist peale ei näeks . </s> </p>
<p> <s> Tegelikult ajas mind see situatsioon naerma : siin nad siis olid , kaks pesuehtsat , kuid mulle nii armsat tibi , nagu teineteise arutud kloonid oma kallite hilpude , pikkade küünte ja kunsttissidega , ja imesid teineteise võidu mingis kuradi parklas piibust kanepisuitsu . </s> </p>
<p> <s> " Kuule , päris hea kraam , " arvas Susanna järjekordset kõhvi välja puhudes . </s> </p>
<p> <s> " Sa ära päris ülemeelikuks ka mine , " ütlesin talle . </s> <s> " Ma ei kavatse sind siin transportima hakata . " </s> </p>
<p> <s> " Hei , tüdrukud , teil külm ei ole või ? " hüüdis mingi mööduv onks . </s> </p>
<p> <s> " Daa , daa , kjulm ! " hüüdis Jandra vene aktsendiga vastu . </s> </p>
<p> <s> Onks kõndis edasi . </s> </p>
<p> <s> " Aga tegelikult on ju ka külm , " ütlesin mina . </s> </p>
<p> <s> " Meil on kohe otsas ka , " ütles Jandra , võttis Susanna käest piibu , popsutas seda , leidis , et ongi kõik , koputas piibu vastu asfalti tühjaks ja pakkis hoolikalt kahekordsesse fooliumi . </s> </p>
<p> <s> " Päris nutikas , " arvasin ma . </s> </p>
<p> <s> " Narkokoera see muidugi ära ei peta . </s> <s> Aga tead , kui oled ikka nõukogude ajal naiseks saanud , siis hätta ei jää . " </s> </p>
<p> <s> " Sa oled jah tõeline nõukogude naine , " hakkas Susanna naerma . </s> <s> " Kurat , kui hea kraam see ikka on , täitsa lõpp ! " </s> </p>
<p> <s> Ma lootsin , et see pole nii hea , et Susanna jalalt unelema jääb . </s> </p>
<p> <s> Teinekord jääb . </s> <s> Ja mina olen püüdnud tema äravajumist varjata ning otsinud tüüpe , kes ta turvade silme alt ära transpordiks . </s> </p>
<p> <s> Susanna ise seletab , et see unelema jäämine tuleb suurest nautimisest . </s> </p>
<p> <s> Ma olen kogu aeg arvanud , et inimesed hakkavad jooma ja igasugu sodi tarbima sellepärast , et ei viitsi elada , elamise kui niisugusega hakkama saada . </s> <s> Susanna on minu arust päris hea näide sellest , kui inimene kõrvaltvaadates võiks endaga rahul olla - hea töö , kena välimus , tore laps - aga tegelikult ei ole . </s> <s> Ja nii ta püüab aeg-ajalt põgeneda . </s> <s> Alkoholi ja mujalegi . </s> </p>
<p> <s> Jandra on mingis mõttes samasugune . </s> <s> See vist neid sarnaseks teebki - põgenemisihalus tibikostüümis . </s> </p></div2>
        <div2 type="alaosa"><head> 2 . </head>
<p> <s> Miks ma ei joo . </s> </p>
<p> <s> Ei taha ja ei joo . </s> </p>
<p> <s> Miks ei taha ? </s> </p>
<p> <s> Pikk jutt . </s> <s> Olin viieteistkümneaastane , mingil koolipeol . </s> <s> Kellelgi meie klassi poistest oli mingi likööripudel kaasas . </s> <s> Kuna me oma pinginaabriga olime oma klassi poisse paar korda varem täis peaga näinud ja see oli olnud väga jube vaatepilt , otsustasime neil joogi käest juua . </s> <s> Ronisime " sabaks " ja jõime nende likööri kui limonaadi . </s> </p>
<p> <s> Naljakas , et meile kummalegi ei tulnud pähe , et võiksime ise pärast samamoodi ebameeldivad olla kui meie poisid . </s> </p>
<p> <s> Igal juhul muutus maailm pärast likööri minu jaoks äkki hoopis teistsuguseks . </s> <s> Oli natuke arusaamatu ja natuke hirmutav ja samas päris naljakas ka . </s> <s> Mu pinginaaber oksendas kui meeletu , aga mind ajas see hullumoodi naerma . </s> <s> Ja ma tundsin end oma õnne tipul , kui ühe meie klassi poisi vanem vend , ilus ja popilt riides - me olime teda tüdrukutega varemgi tähele pannud - mind tantsima võttis . </s> <s> Ja veelgi õnnelikum olin ma siis , kui pidu lõppes ja mind ja minu pinginaabrit kaasa kutsuti . </s> <s> Edasi pidutsema . </s> </p>
<p> <s> Me jõime veel . </s> <s> Jõime ja ajasime lolli juttu ja vahepeal läksime pinginaabriga peaaegu tülli ja siis leppisime jälle ära , kusjuures jube emotsionaalselt käis kõik , ja joogid , mis meile pakuti , maitsesid eranditult jube hästi . </s> </p>
<p> <s> Järgmisel hommikul ärkasin selle peale , et mingi vanamutt kisendas kusagil . </s> </p>
<p> <s> Avasin silmad . </s> </p>
<p> <s> Ma ei teadnud , kus ma olen . </s> </p>
<p> <s> See oli täiesti võõras koht . </s> <s> Minu kõrval ärkas mu pinginaaber , alasti ja verine nagu ma isegi . </s> <s> Kedagi teist ei olnud . </s> <s> Tuba oli segi , igal pool vedeles pooltühje napsuklaase , voodi ees oli oksekauss . </s> <s> Mu pinginaaber oli sinna öösel oksendanud , meenus mulle . </s> </p>
<p> <s> Panime riidesse ja vaagisime oma olukorda . </s> <s> Esimene korrus . </s> <s> Kõik meie riided olid siin , ka tossud ja joped . </s> <s> Meil ei olnud tarvis pikalt mõelda , võtsime oma asjad ja kadusime akna kaudu . </s> </p>
<p> <s> Pärast seda pole mina kunagi ühtki tilka alkoholi võtnud . </s> </p>
<p> <s> Pärast seda peletas mu pinginaaber kolm aastat kõik kutid endast eemale . </s> <s> Aga hakkas suitsetama ja minuteada ei öelnud ka alkoholist ära . </s> </p>
<p> <s> Läksin kodus kohe vanni . </s> <s> Ema oli paariks päevaks komandeeringusse sõitnud , kui ta oleks olnud kodus , poleks ma ju mingile koolipeole minna tohtinudki . </s> </p>
<p> <s> Istusin vannis ja pesin end mitu korda . </s> <s> Hõõrusin end igalt poolt , nii et nahk tahtis maha tulla . </s> <s> Tundsin end hirmus räpaselt ja petetult . </s> </p>
<p> <s> Mitte sellepärast , et olin kaotanud süütuse kellelegi , keda ma isegi ei mäletanud , vaid sellepärast , et ma ei mäletanud . </s> </p>
<p> <s> Et mind oli jäetud ilma võimalusest selles kaasa lüüa . </s> </p>
<p> <s> Mäletasin , et oli olnud valus . </s> <s> Aga keset valu oli olnud ka mõnus , selliselt mõnus , nagu mitte kunagi varem polnud olnud . </s> </p>
<p> <s> Mitte kunagi . </s> </p>
<p> <s> See tekitas minus huvi . </s> </p>
<p> <s> Mu pinginaaber arvas , et ma mõnitan teda , kui küsisin , kas tal oli ka mõnus . </s> </p>
<p> <s> Mina tahtsin seda uuesti proovida . </s> <s> Ilma alkoholita . </s> <s> Proovisingi . </s> <s> Näiteks sellesama Mikkoga , kellest siin juba juttu on olnud . </s> <s> Ja mul oli järjest mõnusam . </s> </p>
<p> <s> Isegi joodikud ütlevad , et kaine peaga on kepp parem . </s> <s> Milleks siis üldse seda sodise peaga harrastada , ma ei saa aru ? </s> </p>
<p> <s> Kui me Jandra ja Susannaga õuest tuppa tulime , läksime otse kempsu . </s> </p>
<p> <s> Kemps on hea koht , diskoteegi varjupaik , siia saab peituda , kui vaja ; tuua kempsu ettekäändeks , kui sinuga tahab tuttavaks saada keegi , kellega sa ise ei soovi mingit tegemist teha . </s> </p>
<p> <s> Paber oli loomulikult otsas ja keegi hea inimene oli kabiinidesse sinised lambid sättinud . </s> <s> Olen kuulnud , et need on selleks , et narkomaanidel oleks siin halb olla ja nad ei tuleks siia kempsu . </s> </p>
<p> <s> Miks keegi ei mõtle , et ka tavakodanikul võib sellises valguses nõme olla ? </s> <s> Et ka täiesti kainel inimesel võib sellises valguses olla vastik vaadata oma võõrast värvi riideid ja haiglase tooniga ihu ? </s> </p>
<p> <s> Ja - kui suur on narkarite protsent võrreldes tavasittujate omaga ? </s> <s> Kardan , et tavalisi inimesi on siiski rohkem . </s> </p>
<p> <s> Pealegi - ei Jandra ega Susanna paistnud hullumoodi sellest valgusest morjendatud olevat , kuigi olid just piipu teinud . </s> </p>
<p> <s> Või ei olegi kanep mingi narkootikum ? </s> </p></div2>
        <div2 type="alaosa"><head> 3 . </head>
<p> <s> Me olime juba mitu laulu järjest tantsinud , kui üks tüüp tuli Jandra juurde . </s> <s> Nii kolmekümne ringis päris kompu kutt . </s> <s> Rääkis midagi Jandrale , samal ajal märkamatult Jandra rinda näppida püüdes . </s> </p>
<p> <s> " Okeeei , " kuulsin ma Jandrat vastamas . </s> <s> " Aga pärast , onju ? </s> <s> Praegu me tantsime , eks ? " </s> </p>
<p> <s> Kutt läks minema . </s> </p>
<p> <s> " Mis on ? " küsisime Susannaga Jandralt . </s> </p>
<p> <s> " Ettepanek edasi minna . " </s> </p>
<p> <s> " Lähme või ? " uurisin mina . </s> </p>
<p> <s> " No vaatame kutid ikka kõigepealt üle , " hoidis Susanna oma jalgu kindlalt maas . </s> </p>
<p> <s> Laul sai läbi . </s> </p>
<p> <s> " Võtaks midagi juua ? " pakkusin mina . </s> <s> Tantsimine võtab suu kuivaks . </s> <s> Ja see suits , mida tantsijate sekka lastakse , ja see , et kui tahad kellegagi midagi rääkida , pead karjuma . </s> <s> Kõik see soodustab seda , et sa muudkui tellid ja tellid endale jooki , ja kui sel on alkohol sees , oledki varsti täis . </s> </p>
<p> <s> Nagu Susanna ja Jandra juba olid . </s> </p>
<p> <s> Muidugi oli nende puhul oma osa ka kanepil . </s> </p>
<p> <s> Siis algas striptiis . </s> <s> Meeste striptiis . </s> <s> Jandra ja Susanna läksid muidugi kohe lava ette , karjusid ja kiljusid seal koos endasugustega . </s> </p>
<p> <s> Mõnikord ma mõtlen , et võiks tegelikult ikkagi natuke napsu panna . </s> <s> Et suudaks teiste moodi kanastuda ja poiste pepusid vahtides karata ja huilata . </s> <s> Seisin pisut eemal , sest ma kartsin mõne hoogsa klaasi või küünarnukiga pihta saada . </s> <s> Pealegi poleks ma lava äärde mahtunud , ja kuna ma pole just kõige pikem , poleks ma lähemal olles teiste selgade tagant midagi näinudki . </s> <s> Olin eemal , aga ka ainult pisut , sest tegelikult mulle ju meeldis see , mis lava peal toimus , väga meeldis . </s> <s> Eriti üks kutt , kellel olid hullukstegevad rinnalihased ja pisut häbelik pilk . </s> <s> Mul oli selline tunne , et võtaks ta kohe , kohe , kohe !!! rajalt maha . </s> </p>
<p> <s> Aga tavaliselt on sellised erutavalt häbeliku pilguga tüübid päriselus mökud või pihkarid või aseksuaalid või oma frigiidsele tüdrukule mõttetult truud . </s> </p>
<p> <s> Mis ei tähenda , et neist siiski unistada ei tohiks . </s> </p>
<p> <s> Mulle meeldib stripp . </s> <s> Nii naiste kui meeste oma . </s> </p>
<p> <s> Kui muidugi teeb hea strippar . </s> </p>
<p> <s> Stripparil peab olema riivatu pilk , mõned kraadid isegi ülbe . </s> <s> Aga ainult mõned kraadid , sest väga ülbe nägu , eriti , kui strippab tüdruk , ei ole eriti erutav . </s> <s> Vähemalt minu jaoks mitte . </s> <s> Strippari pilk peab olema ahvatlev , mitte ülbitsev . </s> </p>
<p> <s> Stripates tundub ülbamine mõttetu ja rõve , see on nagu komplekside varjamine , umbes , et ma tegelikult ilgelt kardan sind ja sinu ees paljaksvõtmist , aga et parim kaitse on rünnak , siis ma teen näo , nagu mul oleks pohhui . </s> <s> Tekib mul jee tahtmine panna mingit hirmunudülbet tegelast . </s> </p>
<p> <s> Aga võibolla olen ma stripist jälle täiesti kohatult valesti aru saanud ? </s> <s> Äkki on striptiis hoopis mingi kõrgintellektuaalne kunst , mis ei peagi kiima ajama ? </s> </p>
<p> <s> Üks poiss seal laval oli küll täielik kunstnik , st stripparina täiesti mööda mees . </s> <s> Okk , keha isegi oli midagi , aga ätituud Jumala eest , ta tegi nagu mingit kuradi tükitööd või rahvatantsu , et kaks sammu siiapoole , pööre , puusanõks , ülemine nööp , samm taha , uus pööre , uus puusanõks jne. </s> <s> Pilku - seda , mis minu meelest stripparist strippari teeb - polnud . </s> </p>
<p> <s> Teised olid õnneks paremad , eriti see häbeliku pilguga . </s> </p>
<p> <s> Mmm , mõtlesin ma , ja vahtisin ainult teda . </s> </p>
<p> <s> Tegelikult oli kogu see kuttide kamp üldkokkuvõttes siiski päris hea . </s> <s> Nad suutsid isegi riideid vahetada nii , et lava kordagi päris tühjaks ei jäänud . </s> <s> Lõpp muidugi läks tiba käest ära , see stringides pepuvõdistamine - mina ei tea , eks ma olen jah natuke imelik , aga minu meelest on see kuidagi homolik . </s> <s> Bokserid , millel teatud kohas teatud kühm , meeldivad mulle märksa enam . </s> </p>
<p> <s> " Issand , sa nägid seda blondi kutti või ? " küsis Susanna , kui eeskava oli lõppenud , jälle tavalist tümpsu lasti ja naised lava eest laiali läksid . </s> </p>
<p> <s> " Jah , aga mulle meeldis see " radiaator-rinnas " -tüüp rohkem , see häbeliku pilguga , " ütlesin mina . </s> </p>
<p> <s> " Vott , just , mulle meeldis ka see häbelik , " ütles Jandra . </s> <s> Ma olen varemgi tähele pannud , et üldjoontes klapib minu maitse meeste osas Jandraga paremini kui Susannaga . </s> <s> Aga sellepärast ei saakski me vist suured sõbrannad olla , see on kohutavalt koormav , kui meeldivad ühed ja samad tegelased . </s> <s> Armukadedus ja tülid ja mis kõik veel . </s> </p>
<p> <s> " Ei , mis te nüüd seletate , see blond , see oli ju nagu viiking , " rääkis Susanna . </s> </p>
<p> <s> " Ta oli blondeeritud , " ütlesin mina . </s> </p>
<p> <s> " No ja siis ? </s> <s> Peaasi , et ta nägi hea välja . " </s> </p>
<p> <s> " Edevad mehed ei ole voodis kuigi head , " teadis Jandra . </s> </p>
<p> <s> " Enamik strippareid on edevad , " teadsin mina . </s> </p>
<p> <s> " Enamik mehi on edevad , " teadis Susanna . </s> </p>
<p> <s> " Järelikult - enamik mehi pole voodis head , " pani Jandra maailma asjad paika . </s> </p>
<p> <s> Naersime , tõime endale uued joogid ja seisime seina äärde . </s> <s> Laud , kus me enne istunud olime , oli loomulikult läinud . </s> <s> St , teiste poolt vallutatud . </s> </p>
<p> <s> Tahtsin pead vastu seina toetada , aga miski oli seina peal . </s> <s> Vaatasin - tuletõrje karbike . </s> <s> Punane . </s> <s> Peale kirjutatud : purusta klaas . </s> </p>
<p> <s> " See klaas tuleb siin katki teha , " ütlesin ma Jandrale . </s> <s> Ise mõtlesin , et vaataks , kas tibi on juba nii täis , et teeb , mis pähe tuleb , või ei . </s> <s> Jandra vaatas punast karbikest seinal uurivalt . </s> </p>
<p> <s> " Mis ? </s> <s> Mis siin on ? " küsis Susanna ja tuli lähemale . </s> </p>
<p> <s> " Siin on kirjutatud , et see klaas tuleb purustada , " rääkisin ma . </s> </p>
<p> <s> " Noh , aga milles küssa ? " imestas Susanna ja koputas klaasile . </s> <s> Mitte eriti tugevasti . </s> <s> Aga sellest hoolimata oli klaas kohe mõrasid täis ja kostis hirmus huilgamine . </s> </p>
<p> <s> Me tegime rahulikud näod pähe ja astusime paar sammu eemale . </s> </p>
<p> <s> Loomulikult oli turva kohe kohal . </s> <s> Uuris karbikest ja rääkis midagi mikrofonikesse oma revääril . </s> <s> Siis tulid sinna teised turvad , üks paistis olevat boss . </s> <s> Pilk oli selline , ja tema oli ka see , kes uue klaasi pani . </s> <s> Suur mees oli , kuubikukujuline , kaks korda kaks korda kaks meetrit . </s> <s> Või umbes nii . </s> </p>
<p> <s> Keegi ei julenud või osanud meid kahtlustada , või polnudki see oluline , kes klaasi ära lõhkus . </s> <s> Igal juhul seisime me Susanna ja Jandraga igavlevate nägudega seal kõrval ja limpsisime oma jooke ning keegi ei vaadanud meie poolegi , ja kui äkšen ära lõppes , hakkasime ohjeldamatult naerma . </s> <s> Naersime nii pikalt ja valjult , et torkasime juba silma . </s> </p>
<p> <s> " Noh , mis teile siin nalja teeb ? " uuris üks tüüp . </s> <s> See oli seesama , kes enne Jandra juures käis . </s> </p>
<p> <s> " Ei midagi , üks vana anekdoot tuli meelde , " kõõksus Jandra . </s> </p>
<p> <s> Aga tüüpi vist ei huvitanudki tegelikult , miks me naersime . </s> </p>
<p> <s> " Kuulge , neiud , aga läheks siis kuhugi edasi ? " pakkus ta . </s> </p>
<p> <s> " Kuhu ? " küsis Susanna . </s> </p>
<p> <s> " Minu juurde . </s> <s> Teeks sauna ja . " </s> </p>
<p> <s> " Mina olen käsi , " ütles Jandra talle . </s> <s> Ja meile : " Muideks , tal on jumalast šeff saun , bassein ja puha . " </s> </p>
<p> <s> Minul polnud midagi selle vastu . </s> <s> Ma polnudki siin näinud kedagi , kes mulle väga silma hakkaks . </s> </p>
<p> <s> Kui muidugi stripparid välja arvata . </s> </p>
<p> <s> Susanna mõtles nähtavasti samamoodi nagu mina . </s> </p>
<p> <s> " Mina tulen ainult siis , kui mõni neist stripparitest kah kaasa tuleb , " lällas ta . </s> </p>
<p> <s> " Unusta ära , " manitses teda Jandra . </s> <s> " On jah meil hädasti vaja mingeid vene kutte . " </s> </p>
<p> <s> " Ma nägin , nad läksid juba minema , " valetasin Susannale . </s> </p>
<p> <s> " Kes veel tuleb ? " uuris Jandra . </s> </p>
<p> <s> " Aivar tuleb ka , " ütles kutt . </s> </p>
<p> <s> " Vau , kui huvitav mõte , kaks pluss kolm , " naeris Jandra . </s> <s> " Võimekad poisid ! " </s> </p>
<p> <s> " Okei , ma uurin seda asja , " lubas kutt . </s> </p>
<p> <s> " Kes see niisugune on ? " küsisin Jandralt , kui kutt oli kuuldekaugusest väljas . </s> </p>
<p> <s> " Ah , üks vana kepivend , Gunnar . </s> <s> Päris kobe , mis ? " </s> </p>
<p> <s> Pidin nõustuma . </s> <s> Oli jah kobe . </s> </p>
<p> <s> Siis jäi Jandra imeliku näoga ukse poole vaatama . </s> </p>
<p> <s> " Mis on ? " küsisime me Susannaga . </s> </p>
<p> <s> " Krissu on siin , " ütles Jandra , šokkis näoga . </s> </p>
<p> <s> Krissu on Kristiina , Jandra tütar . </s> </p>
<p> <s> Jandra peaaegu tormas Krissu poole , meie tal sabas - mine tea , mis talle pähe võib tulla , hakkab seal pedagoogilisi stseene aretama või mis iganes . </s> </p>
<p> <s> Krissu oli Jandrat nähes vähem šokeeritud . </s> </p>
<p> <s> " Tere , " ütles Krissu ebalevalt . </s> <s> Tema sõbrannad tõmbusid meist kaugemale ja piidlesid meid , omavahel rääkides . </s> </p>
<p> <s> " Kuidas sa sisse said ? " küsis Jandra . </s> </p>
<p> <s> " Normaalselt sain , " rääkis Krissu . </s> <s> " Miks ma poleks pidanud saama ? " </s> </p>
<p> <s> " Kaua oled juba siin või ? " </s> </p>
<p> <s> Krissu vaatas kella . </s> </p>
<p> <s> " Kaks tundi kindlasti . </s> <s> Ma nägin juba enne , et sa siin oled , see tähendab - Pirkko nägi ja ütles mulle - aga ma mõtlesin , et ma parem ei kiirusta sinuga juttu ajama . " </s> </p>
<p> <s> " Appi , " pöördus Jandra meie poole . </s> <s> " Mis ma nüüd ütlema pean ? " </s> </p>
<p> <s> " Sa ära ütle midagi , " pakkusin ma talle . </s> </p>
<p> <s> " Mis , sa mõtled , et mul on mõnus vä , kui ma tulen välja ja sina oled siin ! " noomis Krissu . </s> <s> " Teiste emad ei käi kunagi diskoteekides ! " </s> </p>
<p> <s> " Stopp , " ütles Jandra . </s> <s> " See siin pole mingi alaealiste pidu . </s> <s> Pigem on see koht minusuguste kui sinusuguste jaoks . </s> <s> Ja ma võin kihla vedada , et need " teiste emad " on minust tunduvalt vanemad . " </s> </p>
<p> <s> " Jah , " võttis Krissu kasutusele teistsuguse taktika - tunduvalt leebema , lausa pugejaliku . </s> <s> " Ja koledamad ka . </s> <s> Onju , me ei tee sellest mingit numbrit , eks ? </s> <s> Ja ära issule ka ütle , et ma siin olin , onju ? " </s> </p>
<p> <s> Jandra kortsutas kulmu , järelikult mõtles . </s> <s> Alko ei kiirendanud seda tegevust kuigivõrd . </s> </p>
<p> <s> " Sa oled purjus ? " küsis Krissu . </s> </p>
<p> <s> " Mitte oluliselt , " valetas Jandra . </s> </p>
<p> <s> " Ära sa mu sõbrannade ees küll mingeid trikke tegema hakka , " ütles Krissu . </s> </p>
<p> <s> " Kuidas te sisse saite ? </s> <s> Kust sa üldse raha said , et siia tulla ? " </s> </p>
<p> <s> " Issu andis . </s> <s> Ma ütlesin , et käime Pirkkoga kinos ja siis lähme pitsat sööma . </s> <s> Aga tegelikult ei teinud kumbagi , tulime hoopis siia . " </s> </p>
<p> <s> " Sa pidid ju öösel issu juures olema ? </s> <s> Mis ta ütleb , kui sind pole ? " </s> </p>
<p> <s> " Aga tal oli mingi pidu töö juures ja ma ütlesin , et lähen siis ööseks Pirkko poole . " </s> </p>
<p> <s> " Oh issand . </s> <s> Mis ma sinuga teen . " </s> <s> Jandra vaatas meie poole . </s> <s> Meie ei teadnud , mida ta Krissuga tegema oleks pidanud . </s> <s> Ja kas üldse midagi . </s> <s> See Krissu oli tüüpiline nn " õitsva kehaga " neitsi , titerasv liibuva pluusi alt välja pungitamas , tundus nii suur ja kole oma nääpsu ja ilusa ema kõrval . </s> <s> Alaealine aga kindlasti mitte . </s> </p>
<p> <s> " Tead , teeme nii , et teinekord , kui välja kavatsed minna , annad mulle ka teada , " ütles Jandra . </s> <s> " Ole siis tubli ja ettevaatlik , eks ? " </s> <s> Ja meile : " Ma tahan kohe mingit jooki ! " </s> </p>
<p> <s> Krissu läks oma sõbrannade juurde ja nad kadusid kiiresti meie vaateväljast . </s> </p>
<p> <s> " Sa ei teinudki stseene , " oli Susanna üllatunud . </s> </p>
<p> <s> " Tead , mul tuli lihtsalt meelde , et kui mina olin temavanune , olin ma viimast kuud rase , " rääkis Jandra . </s> </p>
<p> <s> " Siis on teie suguvõsas päris korralik edusamm toimunud , " märkisin ma . </s> </p>
<p> <s> " Jaah , " osatas Jandra . </s> <s> " Rainer , ta isa , muidugi leiab , et seitsmeteistkümneselt on ikka liiga vara kusagil käia . </s> <s> Kui ta nüüd teada saaks , et plika on kusagil diskoteegis Kuulge , kas võtame mingid joogid ? " </s> </p>
<p> <s> " Me pidime ju kusagile edasi minema ? " küsisin mina . </s> </p>
<p> <s> " Jah , minu meelest kisubki siin imelikuks , " ütles ka Susanna . </s> </p>
<p> <s> Nagu tellitult tuli meie juurde Gunnar . </s> </p></div2>
        <div2 type="alaosa"><head> 4 . </head>
<p> <s> Asi lõppes nii , et läksime kahe taksoga , kummaski lisaks taksojuhile neli inimest , Gunnari poole . </s> <s> Tee peal tehti peatus ja võeti jooke juurde . </s> </p>
<p> <s> " Võtke mingit mahla ka ! " hüüdsin ma poeskäijaile järele . </s> </p>
<p> <s> Loomulikult ei võetud . </s> <s> Ainult veini ja õlut . </s> </p>
<p> <s> " Mis , sa tõesti ei joo midagi või ? " küsis Gunnar , kui tema juures serveerimiseks läks ja ma kõige peale pead raputasin . </s> </p>
<p> <s> " Ma ju hüüdsin , et võtke mahla ka , " õiendasin ma . </s> </p>
<p> <s> " No mis mahla , kamoon , " õiendas Gunnar vastu . </s> <s> " Miks sulle vein ja õlu ei sobi ? " </s> </p>
<p> <s> " Mingi alkohol ei sobi . " </s> </p>
<p> <s> " Niiviisi igav pole elada või ? " uuris Gunnari sõber , minu arust pandavam kui Gunnar , minult . </s> </p>
<p> <s> " Ei ole , " ütlesin . </s> <s> " Kui ei joo , elad nagu teisedki , aga mäletad rohkem . " </s> </p>
<p> <s> Tüüp naeris . </s> </p>
<p> <s> " Ma leian sulle midagi , " lubas ta ja sukeldus peadpidi külmkappi . </s> <s> " Siin on piima ja vett , " rääkis ta sealt . </s> </p>
<p> <s> " Vesi on hommikuks , " ütles Gunnar . </s> </p>
<p> <s> " Nii et piima siis ? " küsiti külmkapist . </s> </p>
<p> <s> " Kuule , sa tahaksid ise saunas piima juua või ? " küsisin vastu . </s> </p>
<p> <s> " Kurat , ma ütlesin ju sulle , et Sinead ei joo alkoholi , " pahandas Jandra Gunnariga . </s> </p>
<p> <s> " Sind jah on alati kindel uskuda , " torises Gunnar . </s> </p>
<p> <s> " Noo ? " küsis Jandra , vaatas Gunnarile himura pilguga otsa ja liibus tema vastu . </s> </p>
<p> <s> " Olgu , olgu , ma saadan kellegi järele , " otsustas Gunnar . </s> </p>
<p> <s> Keegi ei tahtnud minna , loomulikult . </s> </p>
<p> <s> " Ma tean , mis me teeme , " ütles külmkapi-tüüp ja võttis taskust telefoni . </s> <s> Klõbistas natuke , siis ootas . </s> <s> " Kuule , mina siin , " rääkis ta siis telefoni . </s> <s> " Tööl oled praegu või ? - Ei , ma olen praegu Gunni juures . - Jah . - Ei , aga selline lugu , et too meile paar pakki mahla . " </s> </p>
<p> <s> " Kokat võib ka , " ütlesin vahele . </s> </p>
<p> <s> " Ja mina arvasin , et sa oled karske ! " naeris Gunnar . </s> </p>
<p> <s> " Ma mõtlesin kokakoolat , " parandasin ennast . </s> </p>
<p> <s> " Või siis kokakoolat , " rääkis kutt telefoni ja pöördus siis minu ja Gunnari poole : " Midagi veel äkki ? " </s> </p>
<p> <s> " Ehk veel veini , " arvas Jandra ja naeris . </s> <s> Gunnar naeris ka - tegelikult oli veini ropult , nad olid mingi kasti vist kaasa habanud . </s> <s> Ja lisaks veel õlut . </s> </p>
<p> <s> Suure joomaga inimesed . </s> </p>
<p> <s> " Ei , see on kõik , " ütles kutt telefoni ja lõpetas kõne . </s> <s> " Mu ema naabrimees , tead küll , see vunts , kes õhtuti taksot sõidab , " seletas ta Gunnarile . </s> </p>
<p> <s> " Vedas mul , " ütlesin ma organiseerijale . </s> </p>
<p> <s> " Läheks sauna , " pakkus see . </s> </p>
<p> <s> " Vabalt , " arvas Gunnar . </s> <s> " See peaks mõne minuti pärast jälle kuum olema , me kuus tundi tagasi alles käisime . " </s> </p>
<p> <s> " Sa tuled minuga sauna ? " küsis organiseerija-tüüp . </s> </p>
<p> <s> " Ikka , " arvasin ma . </s> <s> " Aga sa võiksid ennast tutvustada , sest ma pean karmi nimekirja kuttidest , kellega saunas käin . " </s> </p>
<p> <s> Tüüp naeris . </s> <s> Kena kõrisev naer , märkasin . </s> </p>
<p> <s> " Ma olen Timo , " ütles ta . </s> <s> " Sina olid Sinead või ? " </s> </p>
<p> <s> " Jah , nad kutsuvad mind nii . " </s> </p>
<p> <s> " Miks ? " </s> </p>
<p> <s> " Sest mul on tegelikult Sinead O'Connori soeng , " ütlesin ma . </s> </p>
<p> <s> " Ei ole , " ei uskunud Timo mind , seiras eemalt . </s> <s> " See pole ju parukas ? " </s> </p>
<p> <s> " On küll , " segas Jandra end vahele . </s> <s> " Aga onju , täitsa ära petab ? " </s> </p>
<p> <s> Köögis , kus me seisime , polnud eriti valge . </s> <s> Ja ma ütlesin ju enne , et see on hea parukas ? </s> <s> Ütlesin ju ? </s> <s> Vott . </s> </p>
<p> <s> " Aga kuule , äkki sa ei tahagi minuga sauna tulla , kui mul juukseid pole ? " tegin natuke kurba häält . </s> </p>
<p> <s> " Eee ei oska öelda , " oli Timo aus . </s> </p>
<p> <s> Võtsin paruka peast . </s> <s> Tegelikult oligi sellest juba siiber . </s> <s> Harjumatu ja need teised sõnad . </s> </p>
<p> <s> " Kuule , aga ilma näed sa ju palju huvitavam välja , " ütles Gunnar . </s> <s> Timo pilk ütles umbes sama . </s> </p>
<p> <s> Õnneks . </s> </p>
<p> <s> Sest ta ise hakkas mulle järjest enam meeldima . </s> </p>
<p> <s> " Ma polegi kunagi pannud ühtegi kiilakat naist , " ütles ta silmade särades . </s> </p>
<p> <s> " Me rääkisime ju ainult saunaminekust , " tegin üllatunud pipra nägu . </s> </p>
<p> <s> Mu näitemäng ei läinud läbi , Jandra hakkas naerma . </s> </p>
<p> <s> Teised otsustasid saunaga natuke oodata . </s> <s> Vahtisid joogi kõrvale video pealt üht vana Monty Pythoni filmi , mis oli mul peaaegu et peas . </s> </p>
<p> <s> Ma saan seda ju ka hiljem vaadata , kui tahan , ütlesin ma endale ja ronisin Timoga sauna . </s> </p>
<p> <s> " Aga tegelikult pead sa ka mingit nimekirja või ? " küsis Timo , kui me saunalaval istusime . </s> </p>
<p> <s> " Pean ma jah mingit nimekirja , ole normaalne , " hakkasin ma naerma . </s> </p>
<p> <s> " Aga mõni peab , " rääkis Timo . </s> <s> " Ma leidsin kunagi ühe tüdruku märkmiku vahelt paberi , kus oli mehe nimi , kuupäev ja kriipsukesed , et mitu korda . " </s> </p>
<p> <s> " Ma ka algul pidasin , aga kui sada täis sai , lõpetasin ära , " naersin ma . </s> </p>
<p> <s> See oli ju lausa pöörane ettevõtmine tüdruku poolt - nimi , kuupäev , mitu korda Appi ! </s> </p>
<p> <s> Mingi pedant pidi see olema vist . </s> </p>
<p> <s> Või liiga noor . </s> </p>
<p> <s> Või lihtsalt imelik . </s> </p>
<p> <s> Igal juhul mitte mingi normaalne naine ! </s> </p>
<p> <s> " Päriselt ? " uuris Timo . </s> </p>
<p> <s> " Mine nüüd . " </s> </p>
<p> <s> " Aga Sul on muidu nagu palju mehi olnud või nii ? " </s> </p>
<p> <s> Mida küsimust . </s> </p>
<p> <s> " Kuule , kallis , see nüüd küll sinu asi ei ole , " ütlesin ma . </s> <s> " See ei tohiks küll kuidagi meid praegu segada . </s> <s> Võibolla olen ma siiamaani ainult naistega olnud ? </s> <s> Mis siis ? " </s> </p>
<p> <s> Timo ei osanud midagi öelda . </s> <s> Vähemalt sellel teemal mitte . </s> </p>
<p> <s> " Viskan ? " küsis ta leili kohta . </s> </p>
<p> <s> " Viska muidugi . " </s> </p>
<p> <s> Vesi kukkus kuumadele kividele ja kerkis pahinal auruna sealt üles . </s> </p>
<p> <s> " Uuh , " ütlesin ma . </s> </p>
<p> <s> " Mõnus ? " küsis Timo . </s> </p>
<p> <s> " Jubedalt , " vastasin ma . </s> <s> " Viska veel . " </s> </p>
<p> <s> " Oota , küll ma viskan . </s> <s> Hää-ästi rahulik tuleb olla . " </s> <s> Kuuli mehe hääl ja pilk . </s> </p>
<p> <s> Ma naersin . </s> <s> Naeru , mida ta ootas . </s> </p>
<p> <s> " Tead , me mõtlesime siin ükspäev Gunnariga , et võiks mingi hetk kuhugi lõunasse sõita . </s> <s> Et klapiks mingi oma seltskonna kokku ja läheks . " </s> </p>
<p> <s> " Lõunamaal on mõnus , " ütlesin ma . </s> <s> Mulle tõesti meeldib , kui on soe . </s> <s> Isegi kui teiste meelest on vastikult palav . </s> </p>
<p> <s> " A sa tuleksid minuga , kui ma kutsuks ? " küsis Timo . </s> </p>
<p> <s> Mis see nüüd siis oli ? </s> <s> Tüüpiline reisijutt , mida naistele räägitakse ja mille tegelik mõte on eelmängu lühendada või koguni ära jätta ? </s> </p>
<p> <s> " Tuleksin muidugi , " ütlesin ma . </s> <s> " Aga sina ostad kummid . " </s> </p>
<p> <s> " Mida ? " </s> </p>
<p> <s> " Kamoon , sa ei kutsu ju mind niisama . </s> <s> Kui see üldse mingi reaalne kutse on . " </s> </p>
<p> <s> " Katki hammustasid , " hakkas Timo naerma . </s> </p>
<p> <s> Kuulsin eesruumis hääli . </s> </p>
<p> <s> " Keegi tuleb veel , " märkisin ma . </s> </p>
<p> <s> " Kuk-kuu ! " kuulsin ma Susanna häält . </s> <s> " Mina olen ! " </s> </p>
<p> <s> " Tule sisse , " hüüdsin ma vastu . </s> </p>
<p> <s> Susanna oli täies vormis . </s> </p>
<p> <s> " Saunas käiakse tavaliselt teises kostüümis , " ütles Timo . </s> </p>
<p> <s> " Ega ma ei tulegi sauna , " rääkis Susanna . </s> </p>
<p> <s> " Tule ikka , " kutsusime meie . </s> </p>
<p> <s> " Ei , tead , mu ema helistas , et Tirtsul on palavik . </s> <s> Ma sain selle teate peale kaineks täitsa . " </s> </p>
<p> <s> " See , et sa tema juurde lähed , tõmbab palaviku alla või ? " küsisin mina . </s> </p>
<p> <s> " Ei , noh ... " </s> </p>
<p> <s> " Ah , ära mine kuhugi , " ütlesin ma . </s> <s> " Su ema saab ise kah väga hästi hakkama . " </s> </p>
<p> <s> " Ei , ma ikka lähen , " arvas Susanna . </s> <s> " Ma ei saa siin niiviisi pidutseda , kui tean , et Tirts on palavikus . </s> <s> Ma juba kutsusin endale takso ka ära . " </s> </p>
<p> <s> " No muidugi mine siis , " leidis Timo . </s> </p>
<p> <s> " Helistame homme , " ütlesin mina . </s> <s> Mul oli tegelikult kahju , et Susanna ära minema pidi . </s> <s> Ta ju nii tahtis ise pidutseda . </s> <s> Aga mul on tuline kahtlus , et ehk polnudki Tirtsul mingit palavikku , et Susanna ema helistas nimelt , et Susanna vaba ööd segada . </s> <s> Üldse ei imestaks . </s> <s> Ka varem on sedasi juhtunud . </s> </p>
<p> <s> " Sul ei ole lapsi ? " küsis Timo minult . </s> </p>
<p> <s> " Ei . " </s> </p>
<p> <s> " Miks siis ? " </s> </p>
<p> <s> " Ma arvan , et ma teen oma võimalikele lastele suurima heateo , kui ma nad tegemata jätan . " </s> </p>
<p> <s> " Miks siis kohe nii radikaalselt ? " </s> </p>
<p> <s> " Pole lihtsalt tulnud sellist mõtet , et tahaks mingit imikut endale elamisse . </s> <s> Aga sul ? " </s> </p>
<p> <s> Timo viskas uue sahmaka leili . </s> </p>
<p> <s> " Läheks varsti sulistama kah ? " küsis ta hoopis . </s> <s> Ma olin nõus . </s> </p>
<p> <s> Bassein oli suur . </s> <s> Ma polnud varem üheski eramajas nii suurt basseini näinud . </s> <s> Mingi viis korda viis meetrit umbes . </s> </p>
<p> <s> Ujusin edasi-tagasi ja rääkisin Timole oma tööst . </s> <s> Rääkisin oma eeskujudest Ed Fellast , David Castonist ja Lex Drewinskist , ning minu arust ühest maailma šefimast mehest Stefan Sagmeisterist . </s> </p>
<p> <s> Timo istus basseiniäärel , sulistas vees jalgu ja tegi näo , nagu oleks minu jutust huvitatud . </s> </p>
<p> <s> Mina tegin näo , nagu usuksin , et ta on minu jutust huvitatud . </s> </p>
<p> <s> Tegelikult ei huvitanud teda minu töö . </s> </p>
<p> <s> Tegelikult oli see minu arust ka nõrk teema , mida siin ja praegu aretada . </s> </p>
<p> <s> Tegelikult oli see jutt minu tööst hoopis mäng . </s> </p>
<p> <s> Eelmäng . </s> </p></div2>
        <div2 type="alaosa"><head> 5 . </head>
<p> <s> " Nii , noored , see on siin teie tuba , " näitas Gunnar meile üht tuba oma hirmsuure maja kolmandal korrusel . </s> <s> Voodi , peegelustega seinakapp , öökapike , sellel lambike . </s> <s> Kombelise tütarlapse unistuste ärklituba . </s> </p>
<p> <s> Gunnar võttis kapist teki ja voodiriided . </s> </p>
<p> <s> " Sea sa siin valmis , " pilgutas Timo mulle silma . </s> <s> " Ma toon mõned joogid üles . " </s> </p>
<p> <s> " Mulle too mahla ka , " hüüdsin talle järele . </s> </p>
<p> <s> Toppisin tekki tekikotti ja mulle meenus hiljuti loetud katke 50-ndate aastate Ameerika koduperenaise õpik-käsiraamatust " Kuidas olla hea naine " või midagi taolist . </s> <s> Silusin lina voodil ja sopsutasin patju . </s> </p>
<p> <s> " Koristage ripakil olevad asjad ära . </s> <s> Tehke viimane ringkäik majas vahetult enne abikaasa saabumist , " rääkis mehe ootamisest koduperenaise õpik . </s> <s> " Viimistlege jumestust , siduge pael juustesse ja nähke värske välja . " </s> </p>
<p> <s> Vaatasin oma peegeldust kapiuksel . </s> </p>
<p> <s> Surusin käsi vastu oma õhetavaid põski ja silusin oma pisikesi turritavaid juukseid . </s> </p>
<p> <s> Peaks jälle maha ajama , mõtlesin . </s> </p>
<p> <s> Juuste puudumine on teatud olukordades pluss : sa ei pea mõtlema sellele , kas saunas , kuhu sa satud , on sinu juustele sobivaid šampoone ja palsameid või kuidas su juuksed pärast sauna hoiavad . </s> </p>
<p> <s> Timo tuli tuppa . </s> </p>
<p> <s> " Olge teda nähes rõõmus . </s> <s> Tervitage teda sooja naeratusega ning olge tema vajaduste rahuldamisel siiras . </s> <s> Kuulake , mis tal öelda on . " </s> </p>
<p> <s> Naeratasin Timole . </s> </p>
<p> <s> Soojalt . </s> </p>
<p> <s> Siiralt . </s> </p>
<p> <s> Kuulasin , mis tal öelda on . </s> </p>
<p> <s> " Ma leidsin ühe väikse teleka . </s> <s> Kulub ära , eks ? " ütles ta . </s> <s> Siin toas oli varemgi telekas olnud , märkasin alles nüüd seina seest väljaturritavat antennijuppi . </s> </p>
<p> <s> Timo nägi pagana hea välja , just õlad ; arvata võib , et jõusaal polnud tema jaoks just tundmatu paik . </s> <s> Solaarium kah mitte . </s> <s> Või hoopis mõni lõunamaa ? - Ei , pigem oli see ikka solaarium . </s> <s> Sest lõunamaal päevitades oleks pepu valge . </s> <s> Või vähemalt mingid valged jooned peaksid kehal ikka olema . </s> <s> Või oli tegemist nudistiga ? </s> </p>
<p> <s> " Kuule , " tahtsin täpselt järgi küsida , aga ta segas vahele . </s> </p>
<p> <s> " Võibolla on teil kümneid tähtsaid asju , mis teil talle öelda on , aga koju saabumise hetk ei ole selleks kõige sobivam . </s> <s> Laske temal esimesena rääkida , pidage meeles , et tema vestlusteemad on olulisemad kui teie omad . " </s> </p>
<p> <s> " Mis kanaleid sa tavaliselt vaatad ? " küsis Timo . </s> </p>
<p> <s> " Igasuguseid , vastavalt tujule , " vastasin poliitiliselt korrektselt . </s> </p>
<p> <s> Timo klõpsutas kanaleid . </s> <s> Istusin vaikselt voodile ja vaatasin asjatavat meest . </s> </p>
<p> <s> " Ärge esitage tema tegevust puudutavaid küsimusi ega seadke küsimärgi alla tema otsuseid ega ausust . " </s> </p>
<p> <s> Timo jättis teleka mingile suvalisele muusikakanalile , kus tuli Pet Shop Boysi . </s> <s> Siis vaatas ta minu poole , nägi mu muigvel olekut ja rabas mul puusadest . </s> </p>
<p> <s> " Sina väike , paljas , irvitav plika , " ütles ta mulle kähinal , lükkas mu voodile pikali ja ronis ise mu kõrvale . </s> </p>
<p> <s> Siis me suudlesime . </s> </p>
<p> <s> Ahnelt . </s> </p>
<p> <s> Ahnemalt . </s> </p>
<p> <s> Veel ahnemalt . </s> </p>
<p> <s> " Kui intiimvahekorra võimalus on päevakorras , siis on oluline meeles pidada oma abielukohustusi ja eriti seda , mis puudutab kohustust talle alluda . " </s> </p>
<p> <s> Meie käed liikusid teineteisel . </s> </p>
<p> <s> Ahnelt . </s> </p>
<p> <s> Ahnemalt . </s> </p>
<p> <s> Veel ahnemalt . </s> </p>
<p> <s> " Juhinduge kõiges abikaasa soovidest , ärge avaldage talle survet , et intiimvahekorda stimuleerida . " </s> </p>
<p> <s> Ma ronisin talle peale ja haarasin ta riistast kinni . </s> </p>
<p> <s> " Sul kummi on ? " küsisin . </s> </p>
<p> <s> Timo sirutas oma pika lihaselise käe ja tõmbas öökapi sahtli lahti . </s> <s> Käsi tuli sahtlist välja väikse pakikesega . </s> </p>
<p> <s> " Sa ei ole siin esimene kord ? " sosistasin ma . </s> </p>
<p> <s> " Ega ka viimane kord , " sosistas ta vastu . </s> </p>
<p> <s> Avasin hammastega ettevaatlikult pakinurga , võtsin kummi välja ja rullisin peale . </s> </p>
<p> <s> Tahan sind , tahan sind , tahan sind , mõtlesin , kui samal ajal Timole riivatult otsa vaatasin . </s> <s> Ma olin nii kiimas , nagu ma kaua aega polnud olnud ! </s> <s> Ma tahtsin saada , lihtsalt saada ! </s> <s> Nüüd ja kohe ! </s> </p>
<p> <s> " Kui abikaasa peaks soovima vahekorda , alluge alandlikult , pidades meeles , et mehe rahuldus on olulisem kui naise oma . " </s> </p>
<p> <s> Istusin kummi pakitud vändale otsa . </s> </p>
<p> <s> Aaaaahhh ! </s> </p>
<p> <s> Juba algus oli hea ! </s> </p>
<p> <s> Siis oli veel parem . </s> </p>
<p> <s> Veel parem . </s> </p>
<p> <s> Veel parem ! </s> </p>
<p> <s> Usun , et nii umbes viisteist minutit oli meil veel parem . </s> <s> Täpselt on võimatu öelda , sest ma kaotan ju keppides ajataju kohe ära . </s> <s> Kes ei kaotaks ? </s> </p>
<p> <s> " Kui mees jõuab rahulduseni , mõjub väike oiatus teie poolt talle julgustavalt ning on päris piisav , et näidata mõnu , mis te võisite vahekorrast tunda . " </s> </p>
<p> <s> Me karjusime nagu pöörased , olin kindel , et alla sauna kostis meie lärm ära . </s> </p>
<p> <s> " Appi , kui hea , " ütlesin ma pärast . </s> <s> Pikka aega keppimata , see ei saanudki halb olla . </s> </p>
<p> <s> " Tead , ausalt öeldes ma ei uskunudki , et sa nii hästi kepid , " rääkis Timo , ettevaatlikult endal kummi pealt tõmmates . </s> </p>
<p> <s> " Mis , sa arvasid , et ma olen mingi faking frigiid või ? " </s> </p>
<p> <s> " Noh jah . </s> <s> Kiilakas ja disainer ja No ise tead . " </s> </p>
<p> <s> Jälle . </s> <s> Ma peaksin tõesti imidžimuutuse läbi tegema . </s> <s> Ja minema mõnda poodi müüjaks . </s> <s> Sekspoodi näiteks ? </s> <s> Või mis muu ameti esindaja võiks meestele normaalse kepparina tunduda ? </s> <s> Nii üleüldse , ma mõtlen ? </s> </p>
<p> <s> Sirutasin end üle Timo mahlapaki poole . </s> <s> Jõin , tema kõhul lösutades , suurte lonksudega . </s> <s> Tagasi oma kohale tõmbudes puutus mu vasak rind vastu tema riista . </s> </p>
<p> <s> Ma olin jälle kiimas . </s> </p>
<p> <s> Täitsa lõpp , mida võib teha nädalake keppimatust ! </s> </p>
<p> <s> Võtsin ta noksust kinni . </s> <s> See polnud veel päris ära vajunudki . </s> <s> Timo ei vaielnud vastu . </s> </p>
<p> <s> Siis ma suudlesin tema noksu . </s> <s> See liigutas end kui laisk loom . </s> </p>
<p> <s> Mulle meeldib jubedalt suhu võtta . </s> <s> Niiviisi omaalgatuslikult . </s> <s> Just siis , kui kutt ei oska seda oodata . </s> <s> See ootamatus kütab mind kohutavalt üles . </s> </p>
<p> <s> Ja siis imed ja limpsid vaheldumisi , vahepeal natuke sügavamale tõmmates , ja lõpuks peaaegu alla neelates . </s> <s> See kurgunibu-keiss ajab mind hulluks , ja tavaliselt kuti ka . </s> <s> Mõnikord ahmin ma seda endasse nii sügavale , et pisarad tulevad silma , aga nii kuradi mõnus on ! </s> </p>
<p> <s> Üks poiss ütles kunagi , et sellepärast ongi suuseks hea , et iialgi ei või ette teada , mida tüdruk järgmisena teeb . </s> </p>
<p> <s> Võibolla on tal õigus . </s> </p>
<p> <s> Vanasti , kui ma noorem olin , meeldis mulle üllatada tüüpe , kes mulle kusagil peo ajal ligi ajasid . </s> <s> Tavalistes diskoteekides selliseid nalju teha ei saa , igal pool on mingi turvavärk , kõige rohkem võid piirduda suudlemise ja emblemisega . </s> <s> Aga on ju suur hulk nn alternatiivseid pidusid , mis peetakse kusagil stuudiotes või koolimajades või kusagil mujal , ja seal leiab ikka mõne pimeda nurga või nurgataguse , kus segamatult oma asju ajada . </s> </p>
<p> <s> Nojah , vanasti ma üllatasin kutte sellega , et mingi hetk , kui me kusagile nurga taha kadusime , et suudelda ja emmelda nagu kiimas noortele kohane , harutasin-nööpisin-lahtilukustasin ma kähku tema püksid , hõõrusin pisut ja asusin kohe suhu võtma . </s> </p>
<p> <s> Lahe oli vaadata tüüpe , kes , põlved üllatusest ja mõnust nõrgad , üritasid olla mitte ainult vastuvõtjad , vaid ise ka midagi mulle anda , ja värisevi käsi silitasid mu nägu ja püüdsid tisse pihku saada . </s> </p>
<p> <s> Mis tegelikult hoopis segas . </s> </p>
<p> <s> Aga oli ka tüüpe , kes õndsas rahulolus lasid mul enda kallal toimetada , toetasid käed vastu seina ja vaid mõmisesid mõnust . </s> </p>
<p> <s> Naljakas , mulle meeldis suhu võtta just võõrastel , esimesel korral ; ehk see üllatusemoment oligi see , mis üles küttis . </s> <s> Ja kui ma kutist natuke juba hoolisin , ei meeldinud see mulle enam : tahtsin teha õrnemalt , paremini , nagu kutile meeldib . </s> <s> Aga sellisel suhuvõtmisel polnud kaugeltki seda kvaliteeti , mis esimesel korral . </s> <s> Vähemalt mitte mu enda jaoks . </s> </p>
<p> <s> Kui ei armasta , võtad paremini suhu . </s> </p>
<p> <s> Ms , siinkohal on üks hästi oluline moment : kui kutt on puhta välimusega , võib loota , et ka tema asjandus seal püksis on puhas , näiteks hommikul pestud . </s> <s> Või isegi hiljem . </s> <s> Kuna ma ei suitseta , on mu haistmine vägagi erk ja minu õnneks ei pidanud ma kordagi keset üllatamisvalmidust pettuma . </s> </p>
<p> <s> Ma lõpetasin selle nalja pärast seda , kui sain endale ohatise huule peale . </s> <s> Ma küll ei tea , kas ohatis kargas mu huulele kellegi näost või püksist , aga pärast seda olen ma taolistest üllatamistest hoidunud . </s> </p>
<p> <s> " Noojah , tuule käes tatti pand , " kommenteeris Susanna . </s> </p>
<p> <s> Ma ei vastanud tookord midagi . </s> </p>
<p> <s> Nüüd , Timoga olles , läks asi loomulikult suhuvõtmisest kepiks kätte . </s> </p>
<p> <s> Ja mul oli jälle hea ja parem ja veel parem ja veel-veel parem . </s> </p>
<p> <s> Kummaline , mingil hetkel tekkis mu silme ette Kalmer , tema suur , pehme karvane kogu . </s> <s> Miks ? </s> <s> Ma ju ei tahtnud seda ! </s> <s> Peletasin selle kujutluspildi endast eemale . </s> </p>
<p> <s> Lõpuks me lõpetasime . </s> </p>
<p> <s> Ohkasin raugelt ja vajusin sügavale patja . </s> <s> Telekaekraanil tantsisid kaks Orbiti-pakki , üks punase , teine sinise kolmnurgaga otsaees . </s> </p>
<p> <s> Ma vist olin natuke aega isegi maganud , väljas hakkas valgeks minema . </s> <s> Tegin silmad lahti ja tahtsin kohe midagi juua . </s> <s> Voodi kõrval oli poolik veiniklaas , muud midagi . </s> <s> Oma mahlapaki jõin ma keset keppi tühjaks , mäletasin . </s> </p>
<p> <s> Tõstsin mahakukkunud teki Timole peale ning võtsin niisked saunalinad kaenlasse , et need alla kuivama viia . </s> </p>
<p> <s> " Päeva lõpuks koristage majapidamine , et see hommikul hea välja näeks , " nagu rääkis koduperenaise õpik . </s> </p>
<p> <s> Leidsin seinakapist ühe hommikumantli endale selga ja ronisin alla . </s> <s> Köögis istus Jandra , vahtis aknast välja , limpsis veini ja suitsetas . </s> </p>
<p> <s> " Noh , mis sul juhtunud on ? " uurisin ma ja istusin tema vastu köögilaua taha . </s> </p>
<p> <s> " Midagi , kõik on kõige paremas korras , " ütles Jandra . </s> <s> " Päriselt , " lisas ta siis , minu uskumatut nägu nähes . </s> </p>
<p> <s> " Ise tead , " ütlesin ja jõin otse mahlapakist , mis keset lauda seisis . </s> </p>
<p> <s> " Ma lihtsalt mõtlesin , " rääkis Jandra . </s> <s> " Sellest Ekkest , kellest enne juttu oli . </s> <s> Susanna kindlasti rääkis sulle , mis värk on ? " </s> </p>
<p> <s> " Midagi ta rääkis jah . " </s> </p>
<p> <s> " Tead Ma ei tea tegelikult isegi . " </s> </p>
<p> <s> " Mida sa ei tea ? " uurisin ma . </s> <s> Jandra tundus nii naljakas siin võõras köögis , kahvatus hommikuvalguses , veiniklaasi jalg pikaküüneliste sõrmede vahel . </s> </p>
<p> <s> " Noh , see Ekke . " </s> </p>
<p> <s> " Suur armastus , mis ? " </s> </p>
<p> <s> " Mina ei tea . </s> <s> See on midagi rohkemat kui armastus . </s> <s> Saad aru , mul pole elu sees mitte ühegi mehega , saad aru - mitte ühegagi ! - olnud sellist asja , et näed , saad kokku ja kõik on fain , täielik tšill . </s> <s> Poolelt sõnalt teineteise mõistmine , ei mingit liigset juttu . </s> <s> Nagu - ma ei tea , see kõlab nii totralt - nagu me oleksime teineteisele loodud , teineteisega kogu aeg koos olnud , määratud igavesti koos olema " </s> </p>
<p> <s> " Sa oled purjus , " püüdsin ma teda ta romantilistest mõtetest külma ja karmi maailma tagasi tuua . </s> </p>
<p> <s> " Aga ma nii tahan teda . </s> <s> Miks ? </s> <s> Võibolla on ta mingi faking impotent tegelikult ? </s> <s> Miks ma teda tahan ? </s> <s> Äkki ma armastan teda ? " </s> </p>
<p> <s> " Ah , kui sa ta ükskord kätte saaksid , siis enam ei armastaks . </s> <s> Sa pole teda saanud , sellepärast arvadki , et armastad . </s> <s> Tegelikult on lihtsalt kiim . </s> <s> Väikesest kiimast on kasvanud suur . " </s> </p>
<p> <s> " Arvad ? " </s> </p>
<p> <s> " Keppimatus on kiima väetis , " targutasin ma ja jõin suurte lonksudega mahla . </s> <s> " Ja mõni unistus võikski ju vaid unistuseks jääda . " </s> </p>
<p> <s> " Võibolla tõesti , " ütles Jandra . </s> <s> Aga tema nägu oli selline , et ta ei usu mu juttu . </s> </p>
<p> <s> Kui nüüd päris aus olla , oli tema nägu selline , nagu oleks ta kokku puutunud millegi suurega , millegagi , mis on suurem kui miski , mida me ette kujutada oskame . </s> </p>
<p> <s> Võibolla oli see tõesti armastus ? </s> </p>
<p> <s> Ma ei tea . </s> </p>
<p> <s> Mida tean mina armastusest ? - Mitte midagi . </s> </p>
<p> <s> " Aga teil , kuidas teil Timoga läks ? " vahetas Jandra teemat . </s> </p>
<p> <s> " Kuule , tänan küsimast , väga hea oli , " tegin ma nautivat nägu . </s> </p>
<p> <s> " Mul oli kah hea , " rääkis Jandra . </s> <s> " Jaah , ainus , mis vanemaks saades tõesti järjest paremaks läheb , on kepp . </s> <s> Ja naistel olevatki see asi palju mõnusam kui meestel . </s> <s> Usud ? " </s> </p>
<p> <s> " Kindlasti , " olin ma nõus . </s> <s> " Tead seda muinasjuttu , mingi idamaade muinasjutt oli , et üks mees muudeti mingi jama pärast karistuseks naiseks . </s> <s> Aastaks vist , kui ma ei eksi . </s> <s> Tüüp nuttis natuke aega , siis aga kukkus seksima . </s> <s> Ja kui karistusaeg mööda sai , anus , et teda tagasi meheks ei muudetaks , sest naisena keppida oli nii hea . " </s> </p>
<p> <s> " Räägi seda meestele , " naeris Jandra . </s> </p>
<p> <s> " Ma olen rääkinud , nad ei usu . " </s> </p>
<p> <s> Jandra naeris ja jõi veini . </s> </p>
<p> <s> " Kuule , aga miks sa endast nii palju nooremate meestega käid ? " uurisin ma . </s> <s> " Susanna ütles , et see Ekke olevat sinust kaheksa aastat noorem . " </s> </p>
<p> <s> " Seitse , " parandas Jandra . </s> <s> " Aga mulle lihtsalt meeldivad nooremad mehed . </s> <s> Nahk on neil prink ja õllekõhtu valdavalt pole . </s> <s> Nooremaid mehi saab kiiremini voodisse kah . </s> <s> Vanemad ei viitsi end igaühe peale raisata . </s> <s> Vahepeal ma mõtlen , et issand , kui õudne , kui ma ükskord vanaks saan - siis ma pean ju vanade meestega keppima hakkama ! </s> <s> Kujutad sa ette , et oled ükskord vana ja võid vaid raha eest lubada endale kedagi , kellel poleks kuiva lõtva nahka , hõredaid juukseid , halle rinnakarvu ja lontis tagumikku ? " </s> </p>
<p> <s> Missugune traagika . </s> </p>
<p> <s> Kõle hilistalvine hommik võõras köögis ja selline traagika . </s> </p>
<p> <s> Tundsin , et muutun nukraks . </s> </p>
<p> <s> " Lähme magama , " pakkusin Jandrale . </s> </p>
<p> <s> " Ma istun siin veidi , siis lähen , " ütles tema . </s> </p>
<p> <s> Ronisin trepist üles ja pugesin Timole kaissu . </s> </p></div2>
        <div2 type="alaosa"><head> Hommik </head><head> 1 . </head>
<p> <s> Ärkasin selle peale , et kusagil kires kukk . </s> <s> Kukk ? </s> <s> Ma olin ju linnas ? - Ei , tegelikult oli Gunnari maja ju endises suvilarajoonis , meenus mulle siis . </s> <s> Ehk keegi naabritest peab kanu ? </s> <s> Nähtavasti . </s> </p>
<p> <s> Aga ikkagi imelik , kuke kiremise peale üles ärgata . </s> </p>
<p> <s> Viimati ärkasin selle hääle peale vist lapsepõlves . </s> </p>
<p> <s> Kui ma väike olin , veetsin oma suvevaheajad tihti maal vanaema ja vanaisa juures . </s> <s> Minu arust on jube oluline , et inimene saaks lapsena võimalikult palju maal olla . </s> <s> Ma ei usu , et ma suudaks oma tööd normaalsel tasemel tehtud , kui ma oleksin terve elu hoopis kusagil Lasnamäel elanud . </s> <s> Kuuendat põlve linnas betooni vahtinud , näiteks . </s> </p>
<p> <s> Vanaema oli mul suur tugev memm , kes sai kõigega hakkama , ta võis isegi mu napsulembese vanaisa vajaduse korral nagu jahukoti koju vedada . </s> <s> Vanaisa oli pisike ja kondine , vaevalt vanaemaga ühepikkune , ja jäi aina väiksemaks . </s> <s> Minu meelest oli tal vist koguni mingi haigus . </s> <s> Aga sellest hoolimata armastas ta üle kõige napsutada . </s> <s> Tema kehakaalu ( ja arvatavasti ka alkoholismi kolmandat staadiumit ) arvestades ei olnud selleks , et ta jälle purjus oleks , palju vaja . </s> </p>
<p> <s> " Nigu tsilga saa' , ni om ull valmis , " nagu võrukesed ütlevad . </s> </p>
<p> <s> Võibolla sellepärast ei pannudki mu ema mingeid lootusi õnnelikule abielule või korraliku mehe saamisele , et ta enda isa oli selline hädine joodik ? </s> <s> Mine tea . </s> <s> Tegelikult oleks mina ju ehk ka pidanud meestesse ema kombel põlglikult suhtuma , kuna ainus lähedane mees mu elus pärast isa kadumist oli ju seesama joodik vanaisa ? </s> <s> Millegipärast aga võtsin oma vanavanemate suhtest kaasa hoopis teistsuguse ätituudi . </s> </p>
<p> <s> Ehk sellepärast , et ma armastasin oma vanaisa jubedalt , hoolimata sellest , et ta peaaegu kogu aeg segi oli . </s> <s> Ja võibolla just armastasingi sellepärast , et ta selline joodik oli , sest täis peaga oli ta totakas heasüdamlik näss , kes kuuletus mulle kõiges , andis kolm korda rohkem taskuraha ja lubas mul üksinda ükskõik kuhu minna . </s> </p>
<p> <s> Pärast tuli sellistest asjadest muidugi jama . </s> <s> Vanaema sõimas vanaisa , et see on üks lakkekrants ja kalts ja üldse oleks kõigile parem , kui ta läheks metsa ja ennast üles pooks . </s> <s> Ja vanaema sõimas ka mind , et ma ei tohi vanaisa nõrka seisu ära kasutada ja kui on öeldud , et üksi metsa ei lähe , siis see nii ka jääb , mitte et heast peast küsin lääbakil vanaisa käest luba ja lähen . </s> </p>
<p> <s> Loomulikult vaatasin ma vanaemale oma suurte silmadega otsa ja valetasin , et ei saanud arugi , et vanaisa purjus oli . </s> </p>
<p> <s> Mäletan ühte saunapäeva . </s> <s> Ma võisin siis olla umbes seitsmene . </s> <s> Vanaema läks ees ja ma pidin enam-vähem kohe talle järele minema . </s> <s> Aga minul oli hädasti tarvis minna hoopis metsa , vaatama , kas äiksevihm , mis päev läbi laamendanud ja kärkinud oli ja nüüd alles lõppes , mu poolikust nukuelamisest , mille ehitamist ma metsas eelmisel päeval alustanud olin , midagi ka järele oli jätnud . </s> <s> Ütlesin vanaisale , et tahan metsa minna . </s> </p>
<p> <s> " Mine lapsuke , muidugi mine , " naeratas vanaisa oma joobnult heldinud naeratust ja mina panin rõõmsa ruigamisega metsa poole . </s> </p>
<p> <s> Seekord ei tulnudki erilist jama . </s> <s> Mäletan vanaema etteheitvat pilku , kui jõudsin koju alles siis , kui ta oli juba saunast tagasi . </s> <s> Vanaema sai väga hästi aru , et ma valetan , kui räägin , et ei taibanud , et vanaisa on purjus . </s> <s> Aga ei öelnud midagi . </s> <s> Valas endale hoopis klaasitäie rosinate ja leivatükkidega paar kuud seisnud , minu jaoks hirmhaput kasemahla , ja kohendas sitsikitlit ümber oma suurte tisside . </s> <s> Laiast dekolteest paistis tissidevaheline vagu . </s> <s> See oli kortsus , nagu tissidki . </s> <s> Kortsujooned jooksid ülespoole nagu puuoksad ja moodustasid kõhna puuvõra taolise joonestiku . </s> <s> Tume etteheitev tissikortsupuu saunaroosal ihul . </s> </p>
<p> <s> Vaatasin seda tissikortsupuud ja teadsin , et olin läinud üle piiri . </s> <s> Palusin omaalgatuslikult vabandust ja püüdsin tervelt kolm tundi olla hea laps . </s> <s> Peaaegu et isegi õnnestus . </s> </p>
<p> <s> Aga see ei tähendanud veel , et ma seda valet hiljem poleks kasutanud . </s> </p>
<p> <s> Oh , see oli tegelikult lõbus ja armas aeg , kui ma suviti maal sain olla . </s> <s> See oli hoopis teine maailm . </s> <s> Tunduvalt parem maailm kui elu tüüpilises Põhja-Eesti väikelinnas . </s> <s> Maalt äratulekud olid minu jaoks tõeline piin : </s> </p>
<p> <s> Linnariided selga ! </s> </p>
<p> <s> Miks sa venitad ? </s> </p>
<p> <s> Kas sa pissil käisid ära ? </s> </p>
<p> <s> Ei söö kommi , sul hakkab jälle muidu bussis paha ! </s> </p>
<p> <s> Ja nii edasi . </s> <s> Mina muidugi venitasin oma tegemistega nii , kuidas oskasin ja oksendasin linna sõites alati . </s> <s> Maale sõites aga peaaegu mitte kunagi . </s> <s> Sest maal oli mõnus . </s> </p>
<p> <s> Maapoes olid müügil hoopis teistsugused asjad kui linnapoodides , ja seal võis kohata põnevaid , ainult maapoodidele omaseid isendeid : tumepruune , lumivalgeks pleekinud juuste ja kulmudega põngerjaid ning dressipükstes traktoriste , kes traktoriga leiva ja õlle järel käisid . </s> <s> Mulle meeldis vanaisaga rohkem poes käia kui vanaemaga . </s> <s> Vanaema sai alati kellegagi poe juures kokku ja jutustas oma suurte inimeste asjadest nii kaua , et mul jõudis igav hakata . </s> <s> Vanaisa aga ostis alati mulle kommi ning viitsis minu lobisemist kuulata . </s> </p>
<p> <s> Ma kaifisin maal elamist täiega ega mõistnud , miks ema ja isa ( hiljem vaid ema ) maal ei taha elada . </s> <s> Seal olid lehmad ja lambad ja kanad ja ketikoer Muhv ja hunnik kasse , kes üksteise võidu poegisid ja poegi peitsid . </s> </p>
<p> <s> " Las olla , " ütles vanaema ükskord naabrinaisele , kes luges hoovil paari minuti jooksul läbi jooksmas tervelt viis erinevat kassi . </s> <s> " Vähemalt pole hiiri ega rotte . " </s> </p>
<p> <s> Mispeale naabrinaine kaks eriti usina kassi poega endale nurus , et temal olevat talvel tavaliselt täielik hiireuputus nii laudas kui toas . </s> <s> Muidugi ta sai need pojad . </s> </p>
<p> <s> Ma olin tookord umbes viiene ja mõtlesin , et näe , kui loll naabrinaine , ise täiskasvanud inimene ja ei tea , et kassid püüavad hiiri . </s> </p>
<p> <s> Umbes samasse aega ja teemasse jääb ka üks mu lapsepõlve kummalisemaid mälestusi : vanaema oli endast täiesti väljas , sest keset heinaaega oli vanaisa leidnud kapinurgast ärapeidetud viinapudeli ja selle kallal maiustamas käinud . </s> <s> Misjärel polnud temast asja isegi kempsuminekuks , rääkimata siis heinateost . </s> </p>
<p> <s> Vanaema oli selle peale nii kuri , et andis lihtsalt ja labaselt vanaisale tappa . </s> </p>
<p> <s> Ma ei tahtnud seda pealt vaadata , ma ei tahtnud näha , kuidas võimukas vanaema mu armsale vanaisale peksa annab . </s> <s> Läksin õue ja nägin üsna ukse ees üht rasedat kassi hiirega mängimas . </s> <s> Mõned kassid , keda titapõlves tuppa oli lastud , tõid tihti oma saagi toa juurde ja sõid neid seal . </s> <s> Või jätsid niisama trepile vedelema . </s> </p>
<p> <s> See kass oli jube paks , pealtvaadates lausa rombikujuline , muidugi ümaram ; ja ta mängis erakordselt ülbelt ja rahulikult , võiks öelda , et koguni sadistlikult selle kinnipüütud hiirega . </s> <s> Hiir oli isane , nägin tema punast pisikest noksu . </s> <s> Hirmust kõvaks läinud . </s> <s> See seisis punase ja kõvana ka veel siis , kui hiire ülemine pool oli juba kassi kõhus . </s> </p>
<p> <s> Ma vaatasin seda ja kuulasin vanaema karjumist toas ja teadsin äkki , kuidas maailma asjad käivad . </s> </p>
<p> <s> Nägin selles kõiges emase võimu isase üle . </s> </p>
<p> <s> Raseduse võimu elu üle . </s> </p>
<p> <s> Ja täiskasvanute rumala maailma piiratust . </s> </p>
<p> <s> Kui ma olin kolmeteistkümneaastane , sai vanaema õnnetul kombel surma - läks naabrimehega metsa puid tegema ja jäi langeva puu alla . </s> <s> Vanaisa suutis kurvana veel kaks nädalat oleskleda , siis suri ka tema . </s> <s> Ta kaalus surres pisut üle viiekümne kilo . </s> </p>
<p> <s> Siis müüdi maaelamine maha ja ma pole seal enam mitte kunagi käinud . </s> </p>
<p> <s> Kuigi olen mõelnud , et võiks vaadata , mis seal praegu toimub . </s> </p>
<p> <s> Tegelikult ma natuke kardan sinna minna , kardan nii seda , et uued elanikud on teinud seal kõik ümber , kui seda , et nad pole seal midagi teinud ja maja ning kõrvalhooned muudkui lagunevad , ning ka seda , et nad on suutnud hoida kõik asjad just nii , nagu nad olid varem . </s> </p>
<p> <s> Kardan , et ükskõik missugune neist vaatepiltidest teeks mu lohutamatult kurvaks . </s> </p></div2>
        <div2 type="alaosa"><head> 2 . </head>
<p> <s> Mu uni oli täiesti kadunud . </s> <s> Otsisin üles telekapuldi ja klõpsasin teleka mängima . </s> <s> Mingi hästi naljakas lastesaade tuli ühe eesti kanali pealt . </s> </p>
<p> <s> Timo ärkas ja tahtis mulle kohe selga ronida . </s> </p>
<p> <s> " Paa-luun , ei ! " ütlesin ma talle ja pigistasin oma nina kinni . </s> <s> Eilsest joomisest olid Timol jubedad päkapikud suus , ma poleks seda alkomõõka , mis tal suust välja käis , suutnud terve kepi jooksul ära kannatada . </s> </p>
<p> <s> " Sorri , " vabandas Timo ja kadus kuhugi . </s> </p>
<p> <s> Loodetavasti ta ei solvunud , mõtlesin ma ja vaatasin lastesaadet edasi . </s> </p>
<p> <s> Varsti tuli Timo tagasi : ta oli duši all käinud ja hambaid pesnud ! </s> </p>
<p> <s> " Kas nüüd võtate mind vastu , kuninganna ? " küsis ta pateetiliselt ja ronis vastust ootamata minu kõrvale teki alla . </s> </p>
<p> <s> " Sa kindlasti tahad praegu ? " küsisin ma häälega , nagu oleks mul plaanis pipardama hakata . </s> </p>
<p> <s> " Ei , ei taha , aga sa oled nii hea , ma ei saa sind ju siis niisama minema lasta , " meelitas Timo . </s> </p>
<p> <s> Loomulikult olin ma nõus . </s> </p>
<p> <s> Päeva algus on ülejäänud päeva edukaks edenemiseks ju oluline . </s> </p>
<p> <s> Kui me olime lõpetanud , vedelesime lakke vaadates ja vaikides päris pikka aega . </s> </p>
<p> <s> " Sinuga on hea olla , " rääkis Timo . </s> <s> " Sa ei nõua minult mingit erilist tähelepanu . " </s> </p>
<p> <s> " Mul on endaga lihtsalt piisavalt huvitav , " praalisin ma . </s> </p>
<p> <s> " Millega sa tegeled muidu ? " küsis Timo . </s> </p>
<p> <s> " Ma rääkisin sulle eile sellest pikalt , " olin peaaegu et solvunud . </s> </p>
<p> <s> " Oh , muidugi , sorri - sa oled ju disainer . </s> <s> Oled sa ka hea disainer ? " </s> </p>
<p> <s> " Parim , loomulikult . " </s> </p>
<p> <s> " Sorri . </s> <s> Kuidas ma küll unustasin ! " </s> </p>
<p> <s> " Sina ei rääkinud mulle oma tööst mitte midagi , " heitsin talle ette . </s> </p>
<p> <s> " Näe , ei rääkinud vist jah , " oli Timo nõus . </s> <s> " Aga see oleks ka nii nõme jutt . </s> <s> Ma teen Gunnariga ühte poodi . </s> <s> Tahad sa üldse , et ma sellest räägiksin ? " </s> </p>
<p> <s> " Räägi . " </s> </p>
<p> <s> " Saad aru , meil on võrk üle Eesti välja töötatud , kõik on olemas - kindlad allikad välismaal , Eesti parimad müügimehed , aga tead , see kõik on kuidagi üksluiseks läinud . </s> <s> Sa vist ei usu , aga kui kõik on olemas , siis ei oska nagu endaga ja oma eluga midagi peale hakata . </s> <s> Vaata või seda Gunnarit - suur maja , aga naist ei ole . </s> <s> Paneb oma koristajat , kes peab seda suureks auks , ja vanu pruute , kes ei kavatsegi talle naiseks hakata . </s> <s> Raha ? </s> <s> Naljakas , aga sellest ei suuda kah lõpuni rõõmu tunda . </s> <s> Mingil hetkel avastad , et summad , mis sul elementaarseks äraolemiseks kuluvad , ka siis , kui käid ainult kallites kohtades söömas ja ostad vaid väga kalleid riideid , on siiski enamvähem konstantse suurusega . </s> <s> Sa ei saa ju iga päev kalamarja süüa , sest sa lihtsalt ei taha iga päev kalamarja . </s> <s> Tahad hoopis näiteks keedukartulit ja hakklihakastet . </s> <s> Vott . </s> <s> Ja palju sa ikka viitsid mööda maailma ring sõita , eriti veel , kui tead , et pead oma töörahval silma peal hoidma . " </s> </p>
<p> <s> Kuulasin seda juttu . </s> <s> See oli tegelikult mõnusam kui nii mõnegi teise mehe jutt sellises situatsioonis . </s> <s> Edukad mehed pole mitte sellepärast head , et neil on raha , vaid sellepärast , et neil on asjadesse mõnusam suhtumine kui edututel . </s> <s> Ei mingit liigset põdemist või siunamist . </s> <s> Tavaliselt armastavad mehed kurta . </s> <s> Ja siis kuulad ja mõtled , et oma arust läksid täiesti normaalse tegelasega voodisse , aga kepijärgne jutt on kui viimase luuseri oma . </s> </p>
<p> <s> Viisakusest kuulan ma alati ära , mis neil öelda on . </s> </p>
<p> <s> Võtke seda kui tänu kepi eest , kui tahate . </s> </p>
<p> <s> Naljakas , kui palju tegelikult mehed usaldavad naisi , kellega nad magavad . </s> <s> Kellega võibolla puutuvad kokku vaid korra elus . </s> <s> Ja sissejuhatus on tihtipeale : " ma ei tea , kas ma tohin sulle sellest rääkida " või " sa ei tohi sellest kellelegi rääkida " , ja piisab , kui teha süütu nägu ja noogutada : loomulikult ma ei räägi , kellele mul sellest rääkida oleks ? </s> <s> Ja mees räägib . </s> </p>
<p> <s> Asjadest , millest ta parimad sõbradki midagi ei tea . </s> </p>
<p> <s> Asjadest , millest ta ehk üksi olles isegi mõelda ei julge . </s> </p>
<p> <s> Räägib . </s> </p>
<p> <s> Usaldab . </s> </p>
<p> <s> Miks ? </s> </p>
<p> <s> Kas tõesti on paugu lahtisaamine nii suur asi , et selle eest võib täiesti võõrast naist usaldada ? </s> </p>
<p> <s> Ma olen oma elus paljude meestega keppinud ja veel rohkematega niisama juttu ajanud , aga ma pole siiani aru saanud , kust tuleb selline usaldus . </s> </p>
<p> <s> Võibolla sellest , et võõrale ongi kergem oma muret usaldada ? </s> <s> Paljud käivad litsimajades ja räägivad sealsetele puuvenelasest tibidele pikki lugusid eesti keeles , ja tibi suitsetab ja noogutab vaheldumisi ja püüab haigutust varjata , sest ainsad , millest ta aru saab , on sidesõnad ja mõned üksikud nimisõnad , nagu " raha " , " töö " , " mees " ja " naine " </s> </p>
<p> <s> See olevat odavam ja tulemuslikum kui psühholoogiga vestelda . </s> </p>
<p> <s> Aga naine , keda sa esimest korda elus näed ? </s> <s> Kellega on sama emakeel ? </s> <s> Kellest tegelikult midagi ei tea , et kelle juures töötab või kelle sõber on ? </s> <s> Miks sellisele naisele rääkida ? </s> </p>
<p> <s> Saa sa neist meestest aru . </s> </p>
<p> <s> Tegelikult on kõik mehed sisimas lihtsalt väikesed poisid . </s> <s> Ka need , kes paistavad hästi edukad ja mõjuvõimsad . </s> <s> Või just need . </s> <s> Ja tegelikult tahavad nad , et neid koheldaks kui väikesi poisse . </s> <s> Mitte otseses mõttes - kuigi on ka neid , kes tahavad , et neile vitsa antaks , aga see on juba psühhiaatrite rida , mitte minusuguse keppari huvisfäär - aga kõik tahavad , et neile pai tehtaks . </s> <s> Erineval viisil . </s> </p>
<p> <s> Kõik mehed on rõõmsad , kui neid vargsi silitad , nende põske või kätt või kaela või selga . </s> <s> Ja samal ajal kuulad , mis neil öelda on . </s> <s> Kas nad siis sõimavad või kurdavad . </s> <s> Valdavalt kurdavad . </s> </p>
<p> <s> Vaesed mehed , kelle selliselt väljakurdetud inf on kusagile jõudnud . </s> </p>
<p> <s> Mina ei räägi kunagi edasi , mis mehed mulle sellistel hetkedel räägivad . </s> <s> Ja see ei tule mitte minu suurest austusest mehe vastu , kellel ma end keppida olen lubanud , vaid mu suurest egotsentrilisusest : kui see jutt mind ka natuke aega huvitab , unustan ma selle varsti nagunii ära . </s> </p>
<p> <s> Sest nagunii kuulan ma vaid neid mõtteid , mis minu enda peas sünnivad . </s> </p>
<p> <s> Panin kord naljapärast netti üles kuulutuse , et olen 25aastane , üle keskmise kena , pikajuukseline ja -koivaline blond , ja püsisuhteid ei soovi . </s> <s> Ja mulle tuli ohjeldamatult kirju ! </s> <s> Umbes kolmkümmend . </s> <s> Mis on selle kohta , et soovisin tutvuda tallinlasega vanuses 25-35 , minu meelest täiesti mega number . </s> <s> Kusjuures vaid kaks kirja olid sellised , et lähme ja teeme kohe . </s> <s> Enamus oli täiesti hullult ausad kirjad . </s> <s> Mehed saatsid mulle oma pilte , kus nad olid üksi või koos oma auto , mootorratta või koeraga , oma firmade koduleheküljeaadresse , kus olid kirjas kõik nende andmed ; isegi koduseid telefoninumbreid ja aadresse saatsid nad ! </s> </p>
<p> <s> Ma olin šokis . </s> </p>
<p> <s> Miks küll nii ausalt , mõtlesin ma . </s> </p>
<p> <s> Kas neil tõesti pole hirmu täiesti võõrale inimesele , kellest nad teavad vaid mingit vuhvel-meiliaadressi , oma isiklikke andmeid teatada ? </s> <s> Kas tõesti keegi neist meestest ei kartnud , et ma ei pruugigi olla blond tibi , vaid hoopis mõni vana paks häkker või sadistist pede , kes siis lihtsalt nalja teeb või koguni , kumminui peos , teda tema kodu või töökoha juures varitseb , et siis tema kallal oma jälkusi korda saata ? </s> <s> Miks mehed kipuvad nii ausad olema ? </s> </p>
<p> <s> Ja siis taipasin : tegelikult tunnevad ju kõik inimesed end jube üksikuna . </s> </p>
<p> <s> Eriti mehed . </s> </p>
<p> <s> Ent mehed kardavad , nagu juba varem mainitud , igasuguseid kohustusi . </s> <s> Ja sellepärast ehk saatsidki nad ausaid kirju ja kirglikke tutvumissoove blondile tibile , kes püsisuhteid ei soovi , aga mitte sellele , kelle unistuseks on teenida meest ja sünnitada talle lapsi . </s> </p>
<p> <s> Ma ei vastanud neist mitte ühelegi . </s> </p>
<p> <s> Mul hakkas neist lihtsalt kahju . </s> </p>
<p> <s> " Mul on sinuga nii hea , " siristasin ma ja silitasin Timo ilusaid rinnalihaseid . </s> <s> See Timo hakkas mulle järjest rohkem meeldima ja ma leidsin , et võiks teda tiba moosida , mine tea , ehk võiks päris pikalt suhelda . </s> </p>
<p> <s> See moosimine on üks neist odavatest konksudest , mida mehed lasevad enda juures kasutada . </s> <s> Millegipärast lähevad nad õnge just siis , kui kasutad odavaid konkse , aga kui lähened siira hoolimise ja sõprusega , võid juba ette kindel olla , et jääd sellest tegelasest ilma . </s> </p>
<p> <s> Sa ütled kutile midagi meelitavat . </s> <s> Ta ei julge seda täielikult uskuda , aga ei raatsi seda ka uskumata jätta . </s> </p>
<p> <s> Ja nii ongi ta sinu . </s> </p>
<p> <s> Ilusad sõnad on nagu ilus kostüüm , mis aitab voodisse minna . </s> <s> Ja ärge tulge mulle ütlema , et vaid naised vajavad ilusaid sõnu , et naised armastavad kõrvadega ja mehed silmadega . </s> <s> Liiga lihtne oleks , kui see niimoodi oleks . </s> <s> Mehed armastavad kah kõrvadega , või vähemalt nad nõuavad naistelt teatud asjade ütlemist , mida nad ei näe või ei suuda näha . </s> </p>
<p> <s> Ma õppisin üsna kähku ütlema ilusaid sõnu , kui ma nägin , et see teeb suhtlemise lihtsamaks . </s> <s> Kui ikka tüüp surub oma kolbaga sinu otsmiku sisse lohku ja puurib tõsimeelse pilguga su riivatuid silmi , nõudes : " kas sa armastad mind ? " on ju mõttekam naeratada ja öelda " jah " , mitte , et " lõpeta lollused " . </s> <s> Mida tegelikult öelda tahaks . </s> <s> Nutikamatele ja lõbusamatele võib muidugi naerdes visata , et " loomulikult mitte " , aga siis tuleb teha selline nägu , et tegelikult õudselt armastad . </s> </p>
<p> <s> Kummaline , et kui ma ükskord tõeliselt armunud olin , ei suutnud ma kasutada ei ilusaid sõnu ega seksikat käitumist . </s> <s> Olin kui munas kana ja kuigi ma ju teadsin seda kõike , mida meesterahvaga peale tuleb hakata - kuidas ja millal ja mida teha või öelda - ei teinud ega öelnud ma midagi , sest ma olin nii paksult seda suurt rasket tunnet täis ning ma uskusin , et see suur tunne mu sees kiirgab nii kõrgele ja kaugele , et kõik näevad seda , ning et mul pole nüüd ju põhjust kasutada neid odavaid konkse , mida ma kasutan juhusuhete puhul , selle inimese peal , kellest tegelikult hoolin . </s> </p>
<p> <s> See ei tundunud aus . </s> </p>
<p> <s> Seda enam , et ma ju arvasin , et ma kiirgan . </s> </p>
<p> <s> Paraku ei olnud tegemist sensitiiviga , kes tabaks taolise kiirguse . </s> </p>
<p> <s> Paraku ei kiiranud ma ei armastust ega hoolimist . </s> </p>
<p> <s> Paraku kiirgasin ma kaugele idioodipilku ja hakkamasaamatust ning tunnustusevajadus säras mu silmis kui paid ootaval ja peksu kartval lidus kõrvadega koeral . </s> </p>
<p> <s> Lisage sellele pildile mu suutmatus öelda ilusaid sõnu , mu suutmatus öelda üleüldse kõiki neid sõnu , mille ütlemiseks on tarvis algelistki IQ-d ; lisage see suutmatus sellele pildile ja saate isegi aru , miks meil kõik perse läks . </s> </p></div2>
        <div2 type="alaosa"><head> 3 . </head>
<p> <s> Kui me Timoga end valmis olime seadnud ja kööki jõudsime , valitses seal imearmas perekondlik hommikusöögi-idüll . </s> </p>
<p> <s> Teised olid läinud , Jandra istus laua taga , jõi kohvi ja suitsetas ning luges mingit ajakirja , Gunnar praadis vorsti ja mune . </s> <s> Raadiost tulid uudised . </s> </p>
<p> <s> " Tere hommikust ! " </s> </p>
<p> <s> " Tere hommikust ! " </s> </p>
<p> <s> " Tere hommikust ! " </s> </p>
<p> <s> " Tere hommikust ! " </s> </p>
<p> <s> " Sinead , sa tahad ka muna ja vorsti ? " küsis Gunnar . </s> <s> " Ma tean , et Timo küll tahab . " </s> </p>
<p> <s> " Midagi kergemat ei ole ? " uurisin ma . </s> <s> " Müslit või krõbinaid või ? " </s> </p>
<p> <s> " Jumala eest , Sinead , mis inimene sa oled ? </s> <s> Alkoholi ei joo , liha ei söö , " torises Gunnar . </s> </p>
<p> <s> " Ma söön liha , aga mitte hommikul vara . " </s> </p>
<p> <s> Kell oli üks päeval . </s> </p>
<p> <s> " Aga mul ei ole müslit . </s> <s> Türa , miks mul peaks olema mingit müslit ? </s> <s> Mul ei tuleks pähegi mingit kuradi kaerahelvest näsida . " </s> </p>
<p> <s> " Ju siis on sul väike pea , " targutasin mina . </s> </p>
<p> <s> Jandra hakkas naerma . </s> </p>
<p> <s> " Kepist vähemalt teab midagi ? " küsis Gunnar Timolt minu kohta . </s> </p>
<p> <s> " Vägagi , " vastas Timo ja patsutas mind pepule . </s> </p>
<p> <s> Ignoreerisin seksistlikku suhtumist , valasin endale kohvi ja istusin lauda . </s> </p>
<p> <s> " Varsti võiks vist ära liikuda , " arvas Jandra . </s> </p>
<p> <s> " Minugipoolest , " arvasin mina . </s> </p>
<p> <s> Igatsesin oma kodu järele . </s> <s> Oma väikse ühetoalise elamise järele . </s> </p>
<p> <s> Igatsesin üksinda olemise järele . </s> </p></div2>
        <div2 type="alaosa"><head> Üksi </head><head> 1 . </head>
<p> <s> Ma armastan üksinda elamist . </s> </p>
<p> <s> Ma ei taha vist sellepärast kellegagi koos elada , et ma olen oma emaga kahekesi elanud . </s> <s> Võibolla , kui ta oleks olnud joodik või liikuva graafikuga tööl või kui tal oleks olnud lai suhtlusringkond , oleks see kooselu mind vähem seganud . </s> <s> Aga midagi sellist ei olnud . </s> <s> Oli painavalt paigas graafik , ja hommikul oli alati teada , mismoodi õhtu lõpeb : kell kaheksa multikad , kell pool üheksa " Aktuaalne kaamera " ja mina vanni , kell üheksa " Vremja " ja mina voodisse . </s> </p>
<p> <s> Hommik algas viis minutit enne seitset . </s> <s> Tõusin , pesin , sõin . </s> </p>
<p> <s> See hommikusöök oli jube . </s> <s> Nagu ka paljud teised söömaajad koos emaga . </s> <s> Mitte söögi , vaid õhkkonna pärast . </s> <s> Aga hommikusöök oli kõige jubedam , sest see tabas mind siis , kui olin veel nõrk , alles ärganud , unenägude magusas lummuses ja hirmus haavatav . </s> </p>
<p> <s> Kui ma olin kümneaastane , suutsin lõpuks ema veenda , et hommikune piimajoomine pole minu tervise seisukohalt nii oluline kui ta arvab . </s> <s> Valetasin , et joome koolis nagunii iga päev piima . </s> <s> Asi polnud piimas , ma joon siiamaani piima heameelega , aga emal oli vastik komme piima soojendada . </s> </p>
<p> <s> " Külm piim on lapse surm , " rääkis ta ja pani tassi piimaga kuumaveepotti hauduma . </s> </p>
<p> <s> Ma oleksin tahtnud surra . </s> </p>
<p> <s> Pärast piima ärajäämist hakkasin hommikuti teed jooma . </s> <s> See tee oli lahja nagu nälginud hiire piss - ühest teekotikesest jätkus kolmeks hommikuks - aga vähemalt ei olnud see soe piim . </s> </p>
<p> <s> Õnneks ei toppinud ema mulle mingeid putrusid sisse , nagu teised emad hommikuti tavatsesid . </s> <s> Põhjus oli lihtne : ema ise ei sallinud putrusid ning seega ka mitte nende valmistamist . </s> </p>
<p> <s> Hommikusöögil püüdsin ma alati enne teda valmis saada , sest mulle ei meeldinud , kuidas ta oma söömaaja lõpetab . </s> <s> Kui tal võileivad otsa said , tavatses ta pikalt ohata ja sekundikese aknast välja vaadata . </s> <s> Seejärel võttis ta viimase lonksu kohvi , loksutas seda suus ringi , et hambavahed võileivasodist puhtaks saaksid , ja neelas alla . </s> </p>
<p> <s> See loksutus ja neelatus ajasid mul südame pahaks . </s> <s> Nagu hiiliv metsloom jälgisin ma ema võileiva kuulsusetut lõppu , samal ajal oma võileiba peaaegu närimata alla kugistades . </s> <s> Et sellel hetkel , kui ema ohkab ja aknast välja vaatab , köögist välja tormata . </s> </p>
<p> <s> Et jumalapärast seda mitte näha ! </s> </p>
<p> <s> Aastatega saavutasin hämmastava vilumuse ja uskumatu kiiruse . </s> <s> Tormasin koridori , samal ajal mingit mõttetut , tihti lausa olematut viisi ümisedes : et ei kuuleks seda loksutust ja neelatust . </s> <s> Aga süda oli ikka paha . </s> </p>
<p> <s> Aastaid hiljem , pärast minu suurt kurbtust , kui ma mingi aeg Susannaga koos elasin , kahtlustas ta , et ma olen rase , kuna mul hommikuti kergelt iiveldab , ja ei uskunud pikka aega , et selline asi võib olla puhtalt psühholoogiline . </s> </p>
<p> <s> Susanna oli ses mõttes nagu mu ema , et arvas , et kui elatakse koos , siis ollakse lähedased ja järelikult ei pea teineteise ees teesklema , võid tunda end vabalt , olla selline , nagu oled . </s> </p>
<p> <s> Minu arust ei tähenda vabalt tundmine lodevust . </s> <s> Või tähendab ? </s> <s> Igatahes , kui ma avastasin , et Susanna paneb pidevalt teelusika lauale , ilma , et oleks seda enne suust läbi tõmmanud , nii et vakstule jääb kohvist inetu plekk , hakkasin ma endale uut elamist otsima . </s> </p>
<p> <s> Mitte sellepärast , nagu Susanna mulle ei meeldiks , ei . </s> <s> Ta on siiamaani mu kõige parem sõbranna ja ma hoolin temast väga , aga ma ei kannata liigset lähedust . </s> <s> Ma ei pea kedagi armastama ilma igasuguste reservatsioonideta . </s> <s> Ma ei usu , et lähisuhetes tuleks end n.ö täielikult avada , lodevaks lasta . </s> <s> Siis pole ju enam austust teise vastu . </s> <s> Või on ? </s> </p>
<p> <s> Võibolla olen ma millestki väga valesti aru saanud . </s> </p>
<p> <s> Sellest hoolimata ei kipu ma ennast kellegagi siduma . </s> </p>
<p> <s> Susanna küsis kord , et kas ma ei karda olla ükskord vana ja üksik . </s> </p>
<p> <s> Ma vastasin , et ma juba olengi vana ja üksik , ja et kogu maailm läheb tegelikult selles suunas , et kolmekümne aasta pärast on kõik vanad ja üksikud , et vaata New Yorki , see ongi ju täiesti üksikute linn . </s> <s> On töö ja seks , aga ei mingeid pidevaid suhteid . </s> <s> Viskasin nalja , et olen moodne naine . </s> </p>
<p> <s> Susanna jäi uskuma . </s> <s> Paras talle . </s> </p>
<p> <s> Tegelikult ma usun , et kui esimesed naisõiguslased oleks omal ajal maha lastud , poleks praegu seda üksikute-värki , millest igal pool pasundatakse . </s> <s> Siis oleks meestel võimalus kõik head tööd endale saada ja naistel kehtiksid endiselt džungliseadused , st tuleb olla ilus , ahvatlev või hea kaasavaraga , et saada endale võimalikult hea ja rikas mees . </s> <s> Ja siis elada selle mehega elu lõpuni ja olla talle truu . </s> <s> Ja veeta päevad peegli ees , näputööd tehes ja ilusalongides vedeledes ning klatšides , ning kui raha ja aega kõvasti üle jääb , siis heategevusega tegeledes . </s> </p>
<p> <s> Või siis , kui ei leia head ja rikast meest , olla lits ja teenijanna ühekorraga ja poegida lollil kombel nagu vaestele kohane . </s> </p>
<p> <s> Aga no öelge , mis elu see oleks ? </s> </p>
<p> <s> Ma ei ole küll mingi naisõiguslane , aga mul on hea meel , et neid omal ajal maha ei lastud . </s> </p>
<p> <s> Või olen ma jälle millestki täiesti valesti aru saanud ? </s> </p>
<p> <s> Ma ei hooli eriti inimestest . </s> <s> Ei naistest ega meestest . </s> <s> Ja ma ei kannata ka , kui keegi minu suhtes erilist armastust ja hoolt üles näitama hakkab . </s> <s> Ma ei salli seda käsist-jalust seotuse tunnet . </s> <s> Võibolla ma kardan vastutust ? </s> <s> ( Muidugi kardan , mul pole seepärast ühtki lemmikloomagi . ) </s> <s> Aga ma ju ei pea end kellegagi siduma , kui ma ei taha ? </s> <s> Seda enam , et minuga sidumine pole just kõige omakasupüüdlikum tegu , mida mõistlik inimene endale lubaks ? </s> </p>
<p> <s> Karta on , et see üksinduse-jutt tuleb suuresti n.ö tekitatud nõudlusest , maniakaalsest omamisinstinktist . </s> <s> Väiksed tüdrukud tahavad endale koera ja väikevenda ja kõrvadesse auke , aga mitte sellepärast , et see oleks sisemine vajadus ja tegemist elutähtsate asjadega , vaid sellepärast , et teistel on . </s> <s> Hiljem tahetakse ilusaid riideid ja moodsaid ehteid , sest teistel on . </s> <s> Siis tahetakse meest ja lapsi , sest teistel on . </s> <s> Ja siis lapselapsi . </s> <s> " Sest ma ei taha vanana üksi olla , " on põhjendus . </s> </p>
<p> <s> Kui nüüd ausalt ja viisakalt sellele omamisinstinktile vaadata , on tegemist suuremat sorti nurjatuse ja alatusega . </s> <s> Keegi ei taha endale last sellepärast , et tunneb , et on nii hea ja sisemiselt rikas inimene , kellel on lapsele midagi suurt ja olulist jagada . </s> <s> Või et maailm on nii ilus ja hea koht , kuhu võiks kutsuda inimese , keda tahtmatult kõigist teistest paremaks pead . </s> </p>
<p> <s> Ei . </s> <s> Last tahetakse puhtalt omamise pärast . </s> </p>
<p> <s> Kõigepealt - et oleks kedagi hellitada . </s> </p>
<p> <s> Siis , et oleks keegi , kelle taha varjuda oma ajapuuduse või raha vähesuse pärast . </s> </p>
<p> <s> Siis : kelle teod või tegematajätmised oleks jututeema sõbrannadega kohvilauas . </s> </p>
<p> <s> Ja lõpuks : kes hakkaks sinu ihuteenijaks , kui sa oled vana ja vinguv ja elutüdind . </s> </p>
<p> <s> Ma ei kannata juba praegu mitte kedagi enda kõrval . </s> <s> Vaevalt , et ma vanemana tolerantsemaks muutun . </s> </p>
<p> <s> Ma usun , et kui ma olen ükskord vana , olen üks õel omaette pobisev kuivetu vanamutt , kes ei salli kedagi ja keda poisikesed pilluvad tammetõrude ja õunasüdametega ning keda tagaselja vastikuks nõiaks sõimatakse . </s> </p>
<p> <s> No ja mis siis ? </s> </p></div2>
        <div2 type="alaosa"><head> 2 . </head>
<p> <s> Ma armastan oma väikest elamist , mis sest , et see on üürikas ja mitte mu isiklik . </s> <s> Siin on tuba ja köök , kemps ja vannituba on koos . </s> <s> Köök on kahjuks vähekasutatav paik , külmkapi ust liigutan tuhat korda sagedamini kui pliiti tööle panen . </s> <s> Ma ei oska ega taha süüa teha . </s> <s> Pealegi veedan ma enamuse aja kodust eemal , kodus käin vaid magamas ja riideid vahetamas , ma ei kujuta ette , et kui ma rampväsinult koju varisen , hakkaksin ma veel süüa tegema . </s> <s> Pealegi ainult endale . </s> <s> Susannal on vähemalt Tirts , kelle pärast kokata , aga ma usun , et ta teeks endale süüa ka siis , kui ta elaks täiesti üksinda . </s> </p>
<p> <s> Minu toas on voodi , telekas ja paks villane helesinine pikakarvaline vaip . </s> <s> Näeb kallim välja kui tegelikult on - hiina värk . </s> <s> Mõnikord vedelengi ma hoopis põrandal , mitte voodis , ja vahin lakke . </s> <s> Laes on üks laik , mälestus eelmistest üürnikest . </s> <s> Nähtavasti on see lakkepritsinud šampus . </s> <s> See on hästi põnev laik ja vastavalt mu meeleolule on ta kas karu , zombi või amööbi moodi . </s> <s> Täpselt nagu täiskuu tundub mõnikord kurjalt irvitava ja mõnikord lahkelt naeratavana . </s> <s> Ükskord tegin selle laigu sarnase pleki ühele firmale logoks . </s> <s> Siiamaani kasutavad nad seda ja räägivad mulle särasilmi , mida kõike ei arva nende tuttavad seal kujutatud olevat . </s> </p>
<p> <s> Mu kodu seintel , nii toas , köögis kui kempsus on hästi palju pilte . </s> <s> Minu arust peab olema elamises pilte , et poleks igav . </s> <s> Enamik pilte on mu kunstakaaslaste tehtud , aga on ka muid , näiteks kasvõi mu enda omi . </s> <s> Üks pilt , mis on mul voodi kohal , on mulle eriti armas . </s> <s> See on suur , A3 formaadis , ja ma joonistasin selle kümneselt . </s> <s> Olin kuulnud , et mu lemmikkunstnik Günther Reindorff olevat alustanud pilti vasakust ülemisest nurgast ja lõpetanud all paremas , ja loomulikult tahtsin ma proovida samamoodi teha . </s> <s> Reindorffi piltidele see pilt muidugi ei sarnane . </s> <s> Hakkasin vasakust ülemisest nurgast pihta ja joonistasin , mis pähe tuli , peamiselt igasugu loomi . </s> <s> Kaks pikka õhtut joonistasin . </s> <s> Lõpuks oli paber äärest ääreni kribukrabu täis . </s> <s> Eemalt vaadates mõjub see kui tükike stereopildist . </s> </p>
<p> <s> See on kirju , ent mõttetu , nagu mu enda elu , kus tegelikult midagi ei juhtu . </s> <s> Mõnikord ma mõtlen , et olen oma maailma ise välja mõelnud , nagu vanasti , kui joonistasin asju , mida polnud olemas . </s> </p>
<p> <s> Telekas on mul tervelt viis aastat vana ja ma olen mõelnud ta välja vahetada niipea , kui suurema summa raha saan . </s> <s> Tahaksin endale suurt telekat , suure ekraaniga telekat , et ma ei peaks oma pidevast arvutis istumisest väsinud silmi enne magamaminekut piinama . </s> <s> Tahaks endale sellist telekat , nagu Kalmeril on . </s> </p>
<p> <s> Jälle see Kalmer ! </s> </p>
<p> <s> Miks ta mulle muudkui meelde tuleb ? </s> </p>
<p> <s> Meil polnud ju midagi erilist , lihtsalt soe kepp ja ja suure ekraaniga telekas , muud midagi . </s> <s> Võibolla mõjub see , et ma pole juba paar aastat mitte kellegi teise kõrvale nii kauaks jäänud ? </s> <s> Jah , kindlasti . </s> <s> Harjumus ja need teised sõnad . </s> <s> Mingist armastusest ei saa siin ju ometi juttu olla ? </s> </p>
<p> <s> Seda enam , et ma ju ei teagi tegelikult , mis armastus on . </s> <s> Ja et kas see on midagi sellist , mis mulle sobiks . </s> </p>
<p> <s> Meestega on nii , et kui on , siis on palju , ja kui pole , siis pole ühtegi . </s> <s> Kuna mulle meeldivad meesteküllased perioodid rohkem , püüan ma neid alati võimalikult pikaks venitada . </s> <s> Tühjadel perioodidel aga olen kulmineerinud oma energia töösse . </s> </p>
<p> <s> Lihtne . </s> </p>
<p> <s> Tegelikult ei võta ega jäta ma mehi sedasi , nagu mu jutust välja võib paista . </s> <s> Ei ole nii , et lähed välja ja kohe saad kellegi õnge . </s> <s> Mõnikord lihtsalt ei ole see päev . </s> <s> Nagu juustega inimestel on halva soengu päevad , on minul kehva vedamise päevad . </s> <s> Ja ma valetaksin , kui ütleksin , et neil päevil ma ei ootagi , et keegi mulle helistaks . </s> <s> Mängin telefonil ussimängu teist versiooni nagu ennustust : kui esimese korraga saan 1000 punkti , on lootust , et mõni vana tuttav helistab . </s> <s> ( Muide , tavaliselt , kui olen 1000 punkti täis saanud , siis keegi helistabki . </s> <s> Aga veel tavalisemalt ei jõua ma esimese korraga 1000 punktini , paarkümmend jääb puudu . ) </s> <s> Kui mul on eriti paha tuju , lülitan ma telefoni välja . </s> <s> See on hea mõte igal juhul : kui ma tahan rahu , siis ma saangi rahu , kui ma aga ootan , et keegi helistab , siis võin ju pärast end mõttes paitada , et ju siis helistati , paaniliselt helistati , aga kuna telefon oli välja lülitatud , ei saadud mind kätte . </s> <s> Et igatsegu siis . </s> </p>
<p> <s> Vähemalt ma mõtlen , et minust võidaks sedasi mõelda . </s> </p>
<p> <s> See on selline hästi magus mõte . </s> </p>
<p> <s> Miks ma üldse igatsen , et keegi tahaks mind ? </s> <s> Ma arvan , et tegelikult on see kiim , mis minus nimetut igatsust tekitab . </s> <s> Ja mu rahuldamata ego . </s> </p>
<p> <s> On ka mehi , kes lihtsalt ei taha mind . </s> <s> No ma pole ka mingi seda tüüpi tibi , keda kõik eranditult tahaksid , juba mu soeng jne. </s> <s> Mõni mees aga polegi seksist nii huvitatud , nagu välja paistab . </s> <s> Sellised küsivad minult tihti , et kas ma muust kui seksist ei mõtlegi . </s> </p>
<p> <s> Ega ei mõtle küll . </s> </p>
<p> <s> Aga kas ma peaksin ? </s> </p>
<p> <s> Minu meelest on seks üks viise suhelda meeldiva inimesega . </s> </p>
<p> <s> Mingit osa meestest hirmutab mu padukarsklus . </s> <s> Nende silmis vilksab hirm , kui ma teatan , et ma ei joo midagi . </s> <s> Neil on siis selline ilme , nagu oleksid nad jõudnud väravani , mille taga ootab neid midagi huvitavat , ja siis tuleb välja , et võti , mis neil kaasas , on vale võti . </s> </p>
<p> <s> Kui ma tahan keppida , siis ma ju kepin nagunii ja kui tegelane mulle ei meeldi , ei kepiks ma temaga ka siis , kui napsune oleksin . </s> <s> Ma küll ei saa seda ju kindlalt väita , sest olen oma elus vaid korra purjus olnud , aga ma arvan nii . </s> <s> Susannal näiteks pole mingi probleem täiesti koomas peaga " ei " öelda , miks siis minul peaks olema ? </s> <s> Naine lihtsalt täis joota ja siis keppida - ma ei tea , kas see on kõige toredam mõte . </s> <s> Kisub kahtlaselt kuhugi vägistamise kanti . </s> </p>
<p> <s> Susanna arvab , et ma peaksin ikka ka aeg-ajalt rihma lõdvaks laskma ja napsu panema . </s> <s> Või paar kõssu piipu tegema . </s> <s> Või midagi veel hullemat . </s> <s> Et need olevat sellised asjad , mis tõesti maandavad , aga seks , minu narkootikum , olevat kahtlase väärtusega asi . </s> <s> Et eriti kui tegemist on juhusuhtega , polevat garantiid , et üritus asja ette läheb . </s> </p>
<p> <s> See on tema probleem . </s> </p>
<p> <s> Temasuguste alkost ja tubakast ja millest kõigest veel läbi imbunud naisterahvaste probleem . </s> </p>
<p> <s> Kui oled oma keha sittakanti igasugu sodiga õnnistanud , siis võid vaid ennast " tänada " , kui su tutt sõna ei kuula ja sa ükskõik kellega kätte ei saa , kui ise tahad ja teisel seisab . </s> <s> Kui end pidevalt stafitad , ei saagi ju teada , mida su keha tegelikult tahab . </s> </p>
<p> <s> Mõnikord pean tunnistama , et Susannal on õigus : seks on kahtlane maandaja . </s> <s> Seda eriti siis , kui tüüp on uus ja võõras . </s> <s> Toimetad oma toimetamised temaga ära ja avastad , et oled ära näinud ja tundnud ja saanud kõik , mis sellel isendil pakkuda on , aga endal on asi pooleli . </s> <s> Ja ainus , mis sellest saad , on peavalu . </s> <s> Tavaliselt valetan ma siis midagi kokku ja tõmban tuld , koju , jala , soovitavalt ringiga , ja kui siis ka pole tüüp ununenud , tuleb näpukaga leppida . </s> </p>
<p> <s> Vahepeal mulle tundub , et ma pole pärit sellelt planeedilt . </s> <s> Nimelt sobiks mulle 36-tunnine ööpäev märksa rohkem kui 24-tunnine . </s> <s> Kui ma istun üksinda kodus , ei ole minu jaoks vahet , kas on öö või on päev . </s> <s> Mul on kodus nagunii püsikas ja enamik neist , kellega suhtlen meilitsi , on samasugused ajatajuta kodanikud . </s> <s> Nii ma siis teen tööd siis , kui tahan , ja magan siis , kui tahan . </s> <s> Söömise unustan kah pidevalt ära . </s> <s> Sel päeval , kui Gunnari elamisest ja Timo kaisust lahkunud olin , saatsin Susannale messi , et kõik on korras ja levi ei ole mitu päeva , lülitasin telefoni välja ja elasin oma sisemise graafiku järele . </s> </p>
<p> <s> Minu viiendal kodus istumise õhtul , kui telefoni lõpuks sisse olin lülitanud , helistas mulle Kristo . </s> <s> Ta on üks mu vana tuttav . </s> <s> Me polnud umbes pool aastat teineteist näinud . </s> <s> Enne seda suhtlesime me üsna tihedalt , nii kord nädala või paari tagant . </s> <s> Meil oli täiesti ühemõtteline seksisuhe . </s> </p>
<p> <s> " Tuled mulle külla ? " küsis ta . </s> </p>
<p> <s> " Miks mitte , " arvasin mina . </s> <s> Kell oli juba üksteist läbi ja väljas tuiskas . </s> <s> Mis sellest . </s> </p>
<p> <s> Siis tuli välja , et Kristo on vahepeal kesklinnast Nõmmele kolinud . </s> <s> Olen kindel , et seekord olin ma põhjendamatult kauaks üksi levist väljas telefoniga istuma jäänud , miks muidu nõustusin ma tema autosse istuma . </s> <s> Ma ei salli autos sõitmist , Susanna auto on ainus , mille puhul vingun vähem kui teistega . </s> <s> Kristol õnneks polnud autos lõhnakuuske , aga mingi muu imelik krõnks oli , mis lõhnas ja mitte just kõige hullemini . </s> </p>
<p> <s> Tegelikult oli teda päris hea üle hulga aja näha . </s> </p>
<p> <s> " Noh , kuidas seksiga on ? " küsisin ma . </s> </p>
<p> <s> Kristo kehitas kõigepealt õlgu , siis tuli talle nähtavasti midagi meelde ja ta nägu läks kavalale naerule . </s> </p>
<p> <s> " Eelmisel nädalavahetusel sain endale kõva tibi , " rääkis ta . </s> <s> " Usud sa - esmaspäeva hommikul , kui ta autoga koju viisin , võttis keset linna , Moskva ees , suhu . </s> <s> Inimesed käisid mööda , päris häbi oli . " </s> </p>
<p> <s> " Noo , võttis siis hästi ? " </s> </p>
<p> <s> " Keskmiselt . " </s> </p>
<p> <s> " Miks sa valetad ? </s> <s> Keskpärast suuseksi ei lasta ju toimuda esmaspäeva hommikul keset linna ? " </s> </p>
<p> <s> " Noh , olgu , keskmisest parem oli jah . " </s> </p>
<p> <s> Hea mees , mõtlesin ma . </s> <s> Miks ta ei saanud mulle kohe öelda , et sai endale nädalavahetuseks hea tšiki ? </s> </p>
<p> <s> " Tahad sa midagi süüa või juua ka ? " küsis Kristo usinalt rooli keerates . </s> </p>
<p> <s> " Midagi ju võiks , " ütlesin ma . </s> </p>
<p> <s> Tegime Statoilis peatuse . </s> <s> Ladusime igasugu staffi endale korvi ja võtsime sappa . </s> <s> Enne meid seisis kamp noori . </s> <s> Õlu oli moodne jook . </s> <s> Mõtlesin tuisule väljas ja avastasin , et ei mõista noori absoluutselt . </s> </p>
<p> <s> " Kumme sul ikka on ? " küsisin mina . </s> </p>
<p> <s> " Ei ole , " raputas Kristo pead . </s> <s> " Peaks olema või ? " </s> </p>
<p> <s> " Loomulikult . " </s> </p>
<p> <s> " Muidugi , sina oled ju see tüdruk , kes kumme armastab . " </s> </p>
<p> <s> Ma ei saa aru tüdrukutest , kes neid ei armasta . </s> </p>
<p> <s> " Missugused ma ostan ? " küsis Kristo kondoomiriiulit uurides . </s> </p>
<p> <s> " Mingid sellised , mis sulle sobivad , " ütlesin . </s> </p>
<p> <s> Kümne sekundi pärast võttis ta kaks erinevat pakki kumme , siis mõtles veidi ja pani ühe paki tagasi . </s> </p>
<p> <s> " Läheb seksiks ? " küsis müüjapoiss , nii vaevalt paarikümnene päris näpitav kutt temalt ja pilgutas silma . </s> </p>
<p> <s> " Noh , eks paistab , " kohmetus Kristo . </s> </p>
<p> <s> Statoili kutt vaatas mind hindavalt . </s> </p>
<p> <s> " Noh ? </s> <s> Tahaksid kah kampa lüüa ? " küsisin ma . </s> <s> Mulle käis see hindav pilk närvidele . </s> </p>
<p> <s> " No ma ei tea Vist mitte ? " </s> </p>
<p> <s> " Kas sa tõesti , mitte elu seeski , mitte mingi hinna eest ei tahaks minuga magada ? " vaatasin kutile kurvalt otsa . </s> </p>
<p> <s> " Ei noh kuidas sa niimoodi siis pakud ennast ? " </s> </p>
<p> <s> " Ma ei paku ennast , ma lihtsalt küsisin , et kas ma olen sinu meelest väheatraktiivne . " </s> </p>
<p> <s> " Ei ole muidugi . " </s> </p>
<p> <s> " Aga kuidas oleks , nii teoreetiliselt , kas sa tahaksid minuga seksida ? " </s> </p>
<p> <s> " Mis küsimus see on ? " põikles kutt endiselt vastusest kõrvale . </s> </p>
<p> <s> " Täitsa lihtne küsimus , kas-küsimus koguni : kas sa tahaksid minuga magada . </s> <s> Jah või ei . " </s> </p>
<p> <s> " Lõpeta , " ütles Kristo vaikselt . </s> <s> Järjekord meie selja taga ei mõistnud samuti mu küsimuse tõsidust . </s> </p>
<p> <s> " Noh Jah pigem , " ütles Statoili kutt lõpuks . </s> </p>
<p> <s> " Mis kell sa siin lõpetad ? " küsisin ma . </s> </p>
<p> <s> " Seitse , " vastas kutt ja , kui ma ei eksi , siis punastas . </s> <s> Mulle õudselt meeldiks mõelda , et ta punastas </s> </p>
<p> <s> " Ma tulen siit läbi , " naeratasin meelalt . </s> </p>
<p> <s> " Okei , " kogeles kutt ja hakkas tegelema uue ostjaga . </s> </p>
<p> <s> Loomulikult ei läinud ma kell seitse kuhugi . </s> <s> Akna taga oli lumelörtsituisk ja minu kõrval tegelane , kes täiesti ausalt pakis olnud kolm kummi ära kasutanud oli . </s> </p>
<p> <s> Kuigi ma olin mäletanud , et ta on parem . </s> <s> Võibolla oli ta lihtsalt vahepeal valede naistega aega veetnud ? </s> </p>
<p> <s> Igal juhul suutis ta hommikul kõik ära rikkuda . </s> </p>
<p> <s> " Vähemalt üks asi on , millepärast me peaksime ikka edaspidi kokku saama , " ütles ta . </s> <s> " Hea kepp ! </s> <s> Meil mõlemal on teineteisega hea keppida ! " </s> </p>
<p> <s> Jee , rait , mõtlesin ma , räägi enda eest . </s> <s> Aga välja ma seda loomulikult ei näidanud . </s> <s> Naeratasin hoopis õnnelikult ja vaatasin talle kelmikalt silma . </s> </p></div2>
        <div2 type="alaosa"><head> 3 . </head>
<p> <s> Ma tõesti ei tea , mis on armastus . </s> <s> Ma vist ei ole mitte kedagi mitte kunagi armastanud . </s> <s> Isegi mitte oma ema . </s> <s> Ma tean , sellest on võimatu aru saada . </s> <s> Susanna näiteks ei saa . </s> </p>
<p> <s> " Ega mulle ka kõik , mis mu ema teeb või ütleb , ei meeldi , aga see ei tähenda , et ma teda ei armastaks , " rääkis ta kord . </s> <s> " Ta on ju kõigest hoolimata minu ema ! " </s> </p>
<p> <s> See polnud minu meelest mingi argument . </s> </p>
<p> <s> Ma kardan , et tegelikult ma lihtsalt ei oska armastada . </s> <s> Ma olen tahtnud osata , aga sellest pole midagi välja tulnud . </s> <s> Ma olen oma ema aktsepteerinud , kartnud ja põlanud . </s> <s> Jah , põlanud . </s> </p>
<p> <s> Kui ma käisin algklassides ja sain hakkama millegagi , mis emale ei meeldinud ( tulin koolist veerand tunni asemel kahega , mu käekiri oli kohutav , ma olin jälle koolis poistega kakelnud ja oma riided ära lõhkunud või lihtsalt ära määrinud , jne , jne ) , sain vitsa . </s> <s> Mõnikord pidin ise vitsa tooma . </s> <s> See oli eriti alandav . </s> <s> Kui ma püüdsin nõmedast kohustusest kõrvale hiilida ja tõin mõne väikse kuivanud oksakese , sain rihma . </s> </p>
<p> <s> Kui ema oli eriti väsinud ja tüdinud , hakkas ta nutma . </s> <s> " Sa teed mu nii kurvaks , näe , emme nutab nüüd , " rääkis ta . </s> <s> Nuttev ema oli veel rõvedam kui tige ema . </s> <s> Kuidas ta aru ei saa , et ta on inetu ja põlastusväärne , mõtlesin ma . </s> <s> Teadsin , mida pean tegema : paluma vabandust . </s> <s> Ka siis , kui vitsa sain , pidin vabandust paluma . </s> <s> Vabandamine oli minu meelest alandav , eriti siis , kui ma oma arust mitte millegi hulluga hakkama polnud saanud . </s> <s> Neelasin alla vastikusklombi , läksin ema juurde , võtsin tal kaela ümbert kinni ja ütlesin : " Emme , palun vabandust , ma enam kunagi nii ei tee . " </s> </p>
<p> <s> Need olid lihtsalt sõnad . </s> </p>
<p> <s> See oli nagu mõni liisusalm , nagu " entel-tentel-trika-trei " või muu taoline . </s> </p>
<p> <s> See oli sõnakombinatsioon , mis ei tähendanud mitte midagi . </s> </p>
<p> <s> Või kui tähendaski , siis oli see lihtsalt vale . </s> </p>
<p> <s> " Emme , palun vabandust , ma enam kunagi nii ei tee . " </s> </p>
<p> <s> Mida ? </s> </p>
<p> <s> Loomulikult tegin , kui leidsin , et see tegevus on lahe . </s> <s> Ja sellel tegemisel polnud mingit pistmist mu emaga või tema tunnetega . </s> </p>
<p> <s> Viiendas klassis saatsin ühe poisiga tunni ajal kirju . </s> <s> Ma ei teagi täpselt , kui kõvasti me teineteisele üldse meeldisime , ma ei mäleta mingit peast segi minemise tunnet , aga see oli huvitav . </s> <s> Me kirjutasime selliseid kirju , nagu me arvasime , et võiks kirjutada : kas sa eile telekat vaatasid , ma tahan ainult sinu pealt matet maha kirjutada , äkki me läheksime kinno , mis värvi silmad sul on , sul on maailma kõige ilusamad huuled . </s> </p>
<p> <s> See oli naljakas ja erutav ühtaegu ja natuke ka kurb , sest üks teine tüdruk oli sellesse poissi lausa siiralt armunud ja otsustas , et ei suhtle selle kirjavahetuse pärast enam minuga üldse . </s> <s> See tekitas väikse jama . </s> <s> Aga õnneks väikse . </s> </p>
<p> <s> Ma hoidsin need kirjad alles . </s> <s> Lugesin neid õhtul voodis ja vaatasin end enne magamajäämist peeglist : äkki on mul tõesti ilusad huuled ? </s> <s> See mõte oli magus , oi kuidas oli magus ! </s> </p>
<p> <s> Kui ema tuli head ööd soovima , pistsin kirjad padja alla ja kustutasin tule . </s> </p>
<p> <s> Järgmisel õhtul oli ema kuri . </s> <s> Tulin trennist ja viskasin trenniasju vannituppa kuivama , ta tuli minu juurde ja hakkas mind sõimama . </s> </p>
<p> <s> " Mis jubedad kirjad ma sinu linade vahelt leidsin ! </s> <s> Sa kohe ei saa olla korralik või ? </s> <s> Nii noorelt juba litsi lööma ! " </s> </p>
<p> <s> Kirjad olid ju padja all , mitte linade vahel , mõtlesin ma . </s> <s> " Linade vahel " kõlas minu arust tükk maad labasemalt kui " padja all " . </s> </p>
<p> <s> Kuulasin ema , istusin , käed risti rinnal , vanniäärel ja surusin enese rahustamiseks endale küüsi käsivartesse . </s> <s> See jutt oli hirmutav , see teema võõras . </s> <s> Ma ei osanud reageerida . </s> </p>
<p> <s> Tol ajal olin ma poisse puudutanud vaid kakeldes , ma olin suudelnud vaid tüdrukutega ja sedagi algklassides . </s> </p>
<p> <s> Kodune eeskuju ja " eeskuju " olid olematud - mu emal ei käinud siis ega ka hiljem külas mitte ühtegi meest . </s> <s> Isegi jehoovatunnistajad ja harjuskid , keda ta viisaka inimesena sisse kutsus , olid ainult naised . </s> </p>
<p> <s> Mis pistmist sai minul olla litsilöömisega ? </s> </p>
<p> <s> Ma ei julgend küsida , otsustasin ise põhjusele jälile saada . </s> <s> Selge oli , et ema olid ärritanud need kirjad . </s> <s> Mis neis nii erilist oli ? </s> <s> Mis neis viitas mulle kui litsile ? </s> <s> Mina ei leidnud neis midagi taunimisväärset . </s> <s> Ainuke , mis veidigi sinnakanti läks , oli vihje mu huultele , et need olevat ilusad . </s> <s> Ja mu pabinas pubemõistus järeldas : ju siis on litsidel ilusad huuled . </s> <s> Pikka aega värvisin ma huuli märkamatute toonidega , et mitte oma huuli rõhutada , mitte neid ilusamana näidata , et mitte keegi ei saaks mind ometi litsiks pidada ! </s> </p>
<p> <s> Aga kuidas oleksin ma saanud pärast sellist kahtlustamist ja süüdistamist ema oma sõbraks pidada ? </s> <s> Tahta talle edaspidi midagi usaldada ? </s> <s> Aretada sõbrannalikku ema ja tütre suhet ? </s> </p>
<p> <s> Võõrdumine on vist õige sõna selle kohta , mis järgnes . </s> <s> Ega me ennegi eriti lähedased olnud , ema oli kogu mu elu huvitanud vaid see , et ma normaalselt käituksin ja häid hindeid koju tooksin ning võimalikult palju aega kodus veedaksin , aga nüüdsest vestlesime me ka igapäevateemadel järjest vähem . </s> <s> Gümnaasiumi lõpuklassis elasime juba nagu kaks võõrast inimest , kellel millegipärast ühine külmkapp . </s> <s> Paistis , et selline suhtumine teineteisesse rahuldas meid mõlemaid . </s> </p>
<p> <s> Aga kui ma Tallinnasse ülikooli tulin , lõi mu emal välja mingi kummaline ahviarmastus . </s> <s> Algul ei saanud ma aru , mis toimub , miks ta äkitselt tegutseb nagu poolemeelne , miks muidu nii kammitsetult käitunud naisterahvas äkki nii emotsionaalne on , kui ma nädalavahetuseks koju tulen ja siis jälle ära minema hakkan . </s> <s> Siis sain : ta nimelt nautis oma emarolli ! </s> <s> Eemal õppiva lapse ema rolli . </s> </p>
<p> <s> Väljend " harvem tuled , armsam oled " sai minu jaoks uue ja võika tähenduse . </s> </p>
<p> <s> Reede õhtul , kui koju saabusin , oli ema minu tuleku puhul süüa teinud , seisis mu kõrval , tänuootus silmis , ja vaatas , kuidas ma söön . </s> <s> Kui ma poleks olnud nii näljane ja ükskõikne , nagu ma olin , poleks ma suutäitki alla suutnud neelata . </s> <s> Kui Tallinna tagasi minema hakkasin , pani ema mulle kaasa igasugu asju . </s> <s> Mu spordikott sai masendavalt raske tänu kõigile neile moosidele , kompottidele , salatitele ja muule taolisele , mida ema mulle kaasa toppis . </s> <s> ( Tühjad purgid pidin hiljem tagasi tooma . ) </s> <s> Lisaks karbikesed valmistoidu ja õpetussõnadega - " see söö kindlasti täna õhtul ära , aga seda võid soojendada homme " jne. </s> </p>
<p> <s> Ma ei söönud mitte kordagi ema kaasapandud toitu . </s> <s> Ma lihtsalt ei suutnud . </s> <s> Vaatasin esimest ema poolt kaasapandud marineeritud tikrite purki , nägin seda pedantsust ja kiitust ootavat hoolt , millega tikrid olid puhastatud , millega tilliõied , mustsõstralehed , küüslauguküüned ja mädarõikatükid kunstipäraselt purki olid sätitud . </s> <s> Hool oli suurem kui tema varasemate tikripurkide juures . </s> <s> Ja see hool peletas . </s> <s> Peletas nii hullusti , et oleksin heameelega kogu toidukoti otse prügikasti pannud , kui mu korterikaaslased poleks sellest toidust nii palju rõõmu tundnud . </s> <s> Mina näsisin samal ajal saia hapukoorega ja olin peaaegu rahul . </s> </p>
<p> <s> Ma kartsin ema kaasapandud toitu süüa , sest ma ei tahtnud seda hoolitseva ema ja armastava tütre mängu kaasa mängida , ma ei tahtnud tarbida midagi , mille eesmärk oli näidata : näe , ma hoolin sinust . </s> <s> Kui ma teadsin , et tegelikult hoolib ta vaid oma üksielava ema rollist ja naudib sellest tulenevaid kohustusi . </s> <s> Sellest see pedantsus ka tikrite puhastamisel ja purkipistmisel . </s> </p>
<p> <s> Ma ei tahtnud armastuse ja hoole väljendamist oma ema poolt , sest ma ei osanud sellele vastata . </s> <s> Ma polnud armastava tütre rollis kunagi olnud , ma ei teadnud , kuidas selles rollis käituma peaks . </s> </p>
<p> <s> Kas see , mida ema tervelt pool aastat imiteerida püüdis , oli tõesti armastus ? </s> </p>
<p> <s> Kas armastus ongi kohustus , mitte rõõm ? </s> </p>
<p> <s> Jah , ma ei tea isegi emaarmastusest mitte midagi . </s> <s> Rääkimata muust . </s> </p></div2>
        <div2 type="alaosa"><head> Töö </head><head> 1 . </head>
<p> <s> Tegelikult peaksin ma oma emale tänulik olema , et ta oli ( ja on ) just selline nagu ta oli ( ja on ) . </s> <s> Sest äkki , kui mul oleks olnud väiksest peast võimalik teha , mis pähe tuleb , oleksingi ma tegelenud igasuguste tavaliste asjadega , millega väikesed tüdrukud ikka tegelevad , ja poleks ehk üldse joonistanud . </s> <s> Või vähemalt mitte nii palju . </s> </p>
<p> <s> Kuna aga mu ema arvas , et lasteaiast ja koolist piisab täielikult , et rohkem polegi vaja eakaaslastega suhelda , istusin ma kogu aeg oma toas ( see oli tunduvalt parem kui emaga jalutamas käia ) ja joonistasin . </s> </p>
<p> <s> Ma joonistasin igasuguseid asju . </s> </p>
<p> <s> Ma joonistasin seda , mis olemas oli ( kapinupud , seinakontaktid ja minu tuba , kui maja pole katuse peale kukkunud ) kui ka seda , mida olemas polnud või mida ma näha ei saanud ( isa ruuduline ülikond , akna peale lennanud tuvi mõtted , minu tuba siis , kui maja kukuks katuse peale ja keset põrandat oleks lamp püsti ja teise tuppa või koridori minekuks tuleks jalgu kõrgele tõsta ) . </s> </p>
<p> <s> Koolis oli mul joonistamine vaevalt " kolm " . </s> </p>
<p> <s> See ei takistanud mul kodus edasi joonistamast . </s> <s> Koolis joonistasime me mingit kuradi jura . </s> <s> Kõige paremaid tulemusi said need , kes oskasid joonistada selliseid lapsi ja loomi , nagu need olid multifilmides või lasteraamatutes . </s> <s> Ja võimalikult tavalisi . </s> <s> Mulle meeldisid erilised asjad . </s> <s> Näiteks sellised koerad , keda nimetati nelja silmaga koerteks . </s> <s> Ma tegin heledad laigud koera silmade kohale suured ja säravad , need olid ainsad , mis minu koera puhul silma torkasid . </s> </p>
<p> <s> " Miks sa sedasi sodid , " pahandas õpetaja . </s> <s> " Kas siis koertel sellised silmad on ? </s> <s> Ja mis mustad täpid tal siin silma all on ? </s> <s> Kas sa oled näinud kunagi sellist koera ? " </s> </p>
<p> <s> Ma ei vastanud midagi . </s> <s> Mustad täpid olid muidugi päris silmad . </s> <s> Aga minu nõrk külg ongi eluaeg see olnud , et ma näen vaid pisiasju ega oska märgata nende taga üht suurt tervikut . </s> </p>
<p> <s> Ma näen aknast , et pilvede vahelt paistab tükike sini-sinist taevast , aga ma ei tule selle peale , et tegelikult sajab vihma . </s> </p>
<p> <s> Ma näen , et inimesel on mooniseeme hamba vahel , aga ma ei näe , et tal on soojad silmad , kui ta mind vaatab . </s> </p>
<p> <s> Olen pimedusega löödud . </s> <s> Teatud pimedusega . </s> </p>
<p> <s> See pimedus ei takistanud mind kunstiülikooli minemast ja sinna sisse saamast . </s> <s> Ma küll ei lõpetanud seda . </s> <s> Mõtlen tihti , et läheks uuesti , saaksin ju jätkata samast kohast , kus pooleli jätsin . </s> <s> Et oleks paber taskus . </s> <s> Et nagu rist seina peale , et see asi on nüüd tehtud . </s> <s> Kuigi , mingit muud mõtet peale kaheldava väärtusega risti ma sellel ei näe . </s> <s> Mul on tööd selletagi . </s> <s> Õnneks on inimesi , kes ei lase end minu kummalisest pimedusest segada , isegi neid on , kes seda põnevaks ja lahedaks peavad . </s> </p>
<p> <s> Ma ei käi ametlikult kusagil tööl . </s> <s> Olen FIE ja küsin võimaluse korral oma töö eest musta tasu . </s> <s> Mis siis ? </s> <s> Lööge mind , kui see teile ei meeldi . </s> </p>
<p> <s> Oma tööd teen ma tavaliselt kodus , aga viimasel ajal tunnen , et mu arvuti on ikka siganõrk . </s> <s> Susanna vennal Sandril on disainibüroo " Tii-sain " . </s> <s> Vahepeal me isegi rääkisime sellest , et ma võiksin sinna tööle minna , aga parasjagu ei olnud tal ühtki vaba kohta ja siis oli tarvis tema idioodist abikaasal oma mingi tuttav või sugulane sinna tööle sokutada . </s> <s> Aga ma võin sealseid arvuteid pidevalt kasutada , mul on selle büroo võtmed ja koodid . </s> </p>
<p> <s> Tavaliselt käin ma seal nädalavahetuseti , siis pole seal eriti kedagi . </s> </p>
<p> <s> Nüüd , ühel varakevade-eelsel pühapäeval , kui räästad tilkusid ja tihased solksusid , tuli mulle alles kella kolme ajal päeval meelde , et lubasin esmaspäevaks ühe logo teha . </s> <s> Läksin " Tii-saini " , et seal rahulikult paar tundi netis surfata ja kõiksugu disainiraamatuid ja -ajakirju sirvida . </s> </p>
<p> <s> " Kõige tähtsam on osata kopeerida , " ütles kunagi üks tüüp , kes käis kunstas minust kolm kursust eespool ja oli lootustandev tegija , nüüd elavat kusagil Ladina-Ameerikas . </s> <s> Pean teda siiamaani oma vaimseks õpetajaks . </s> <s> See on seesama , kelle üks plakat Susannal peldiku ukse peal on . </s> <s> Tema ütles : </s> </p>
<p> <s> " Kunagi ei tohi teha sellist asja , et oleks nagu ise tehtud . </s> <s> Vaata , kuidas teised teevad ja tee samamoodi , aga tee veel lihtsamalt , veel lakoonilisemalt . </s> <s> Ära aja taga mingit kunsti ega maailmavalu , ära proovi panna ühe pildi sisse kõiki oma mõtteid . " </s> </p>
<p> <s> Umbes nii ta ütles . </s> <s> Kunagi ammu . </s> <s> Võibolla ta isegi ei mäleta seda enam , võibolla ta isegi ei mõelnud niimoodi , võibolla hoopis valetas mulle või tahtis end esmakursuslase ees huvitavaks teha , ma ei tea . </s> <s> Aga ma olen tähele pannud , et need põhimõtted töötavad . </s> <s> Ma kopeerin nagu häbitu varas , aga keegi pole seda mulle veel ette heitnud . </s> <s> Võibolla nad ( loe : kliendid ) lihtsalt ei ole kuigipalju teiste disainerite töödega kursis , võibolla arvavad , et ma olen ise nii andekas , et teen nii lahedaid asju , või siis , et olen nii aus , et ei hakkaks mingil juhul kopeerima . </s> </p></div2>
        <div2 type="alaosa"><head> 2 . </head>
<p> <s> Tegelikult ma lootsin , et " Tii-sainis " pole täna kedagi . </s> <s> Et saaks üksi olla ja üksi mõelda . </s> <s> Et võiks rahulikult mussi põhja keerata - mulle meeldib mussi kuulata , kui volüüm on peaaegu põhjas - ja ajusid ragistada . </s> </p>
<p> <s> Aga mu lootused ei täitunud . </s> <s> Ma ei saanud seal olla üksi . </s> <s> Norman oli seal . </s> </p>
<p> <s> Norman on üks naljakas tegelane , talle meeldib jubedalt joonistada . </s> <s> Ma usun , et ta oli kooliajal joonistusõpetaja lemmik , sest ta joonistab täpselt selliseid asju , nagu minu joonistusõpetajale oleks meeldinud . </s> <s> Loomulikult on tema tase tunduvalt kõrgem ja vallatum kui mu klassikaaslastel , kes omal ajal õpetajalt kiita said . </s> <s> Mõned Normani asjad meeldivad isegi mulle . </s> </p>
<p> <s> Normanil on plaanis lasteraamatuid teha . </s> <s> Tal on valmis kolm raamatutäit pilte , kõik uhkelt illukas valmis tehtud ja trükiks ette valmistatud , aga tal pole tekste . </s> <s> Vahepeal ta üritas ühe naiskaga mingit diili teha , et see teeks tema piltide juurde teksti . </s> <s> Minu arust oli see päris asjalik naine , st ta polnud oma lapsepõlvest veel korralikult välja kasvanud ja sellepärast ei olnud tema tekst selline ninnunännutav , nagu naiste tekstid lastele tihtipeale on . </s> </p>
<p> <s> Aga Normanile see ei meeldinud . </s> </p>
<p> <s> Normanile meeldiks , kui keegi paneks tema raamatusse kirja tema enda mõtted , aga mitte keegi ei saa iialgi teada , mida Norman mõtleb , sest ta räägib pidevalt ainult ebaolulistest , tühistest asjadest , nagu tüüpiline riidehoiutädi . </s> </p>
<p> <s> Või kui räägibki millestki normaalsest , siis lihtsalt jätab kogemata olulise vahele . </s> </p>
<p> <s> Aga ta paneb pidevalt ka igasugust staffi , nii et pole ime , et ta oma mõtteid edasi anda ei suuda . </s> <s> Võibolla ta tegelikult ei mõtlegi enam midagi , võibolla on ta oma ajud täitsa ära stafitanud . </s> </p>
<p> <s> Mul ei olnud tarviski mussi kõvaks panna , sest Norman oli minust ette jõudnud . </s> <s> Õnneks kuulab ta enam-vähem samasuguseid asju , nagu mina . </s> <s> Selliseid korralike inimeste ( nagu Susanna ) meelest natuke lollakaid asju . </s> <s> Nagu Energy raadiojaam enamjaolt laseb . </s> </p>
<p> <s> Viskasin jopi varna , võtsin hunniku ajakirju ette ja istusin selle arvuti taha , kus ma tavaliselt töötan . </s> </p>
<p> <s> Norman oli elevas tujus . </s> </p>
<p> <s> " Mis sa tegema hakkad ? " </s> </p>
<p> <s> " Mul on üks logo tarvis valmis saada . " </s> </p>
<p> <s> " Mis logo ? " </s> </p>
<p> <s> " Ah , üks tuttav teeb mingit vuhvelfirmat , ütles , et peaks olema äärmiselt usaldusväärne logo . " </s> </p>
<p> <s> " Mida lihtsam , seda parem , " targutas Norman . </s> </p>
<p> <s> " Aitäh , issi , " vaatasin talle pilkavalt otsa , et ta oma asjadega tegeleks . </s> </p>
<p> <s> " Ma võin sulle ühte raamatut näidata , " lubas Norman . </s> <s> " Lõuna-Aafrikast sain . </s> <s> Ema käis seal oma uue mehega , mees tahab mulle jubedalt meeldida , ostis mulle raamatu . </s> <s> Tahad näha ? " </s> </p>
<p> <s> " Mis raamat ? " </s> </p>
<p> <s> " Ma ju ütlesin . </s> <s> Lõuna-Aafrikast . " </s> </p>
<p> <s> " Mingid loodusfotod siis või ? " </s> </p>
<p> <s> " Ei , ma ju ütlesin , et mu ema uus mees tahab mulle meeldida . " </s> </p>
<p> <s> Jumala eest , see jutt läheb järjest segasemaks . </s> <s> Tüüpiline Norman . </s> <s> Siin aitab ainult allaandmine , mõtlesin ma . </s> </p>
<p> <s> " No näita , " leebusin . </s> </p>
<p> <s> See oli tõeliselt lahe raamat . </s> <s> Disain . </s> <s> Lõuna-Aafrika disain . </s> <s> Logod ja raamatukujundused ja plakatid ja kuulutused ja mis kõik veel . </s> </p>
<p> <s> " Enamik on muidugi mõttetu jura , " targutas Norman . </s> </p>
<p> <s> Enamik oli minu meelest fantastiline , mu vana kopeerija-aju hakkas kohe genereerima igasuguseid vahvaid asju . </s> <s> Lõuna-Aafrika on teisel pool maakera . </s> <s> Nad ei näegi maailma palju teistmoodi kui meie . </s> <s> Lahe . </s> <s> Päris palju oli sellist , mida kala näoga võiks meil kasutada . </s> <s> Arusaadav , ent uus . </s> </p>
<p> <s> Vaatasin seda suurt uhket raamatut ja pea hakkas ringi käima , nii palju põnevat oli siin . </s> </p>
<p> <s> Neelatasin . </s> </p>
<p> <s> " Sa seda raamatut mulle natukeseks laenata ei taha ? " küsisin ma . </s> </p>
<p> <s> " Miks mitte , " arvas Norman . </s> <s> " Ma olen selle juba mitu korda läbi vaadanud , minu meelest on need küll huvitavad , aga mitte midagi erilist . " </s> </p>
<p> <s> Neelatasin uuesti ja olin vaimustunud . </s> </p>
<p> <s> " Juua tahad ? " küsis Norman . </s> </p>
<p> <s> " Mida juua ? " </s> </p>
<p> <s> " Mul on ühte apelsinijooki . " </s> </p>
<p> <s> " Ilma alkoholita ? " </s> </p>
<p> <s> " Muidugi . </s> <s> Mingi mahl või nektar või midagi see oli . </s> <s> Ma ju ei hakka sulle alkoholi pakkuma , ma ju tean , et sa alkoholi ei salli . " </s> <s> Norman läks teise ruumi , kus muu köögistafi seas on ka külmutuskapp . </s> </p>
<p> <s> Mina lehitsesin raamatut edasi . </s> <s> Kuulsin , kuidas külmkapi uks avanes ja siis jälle kinni läks , midagi valati klaasi , siis valati veel ( kooner , ei raatsinud algul klaasi täis panna , aga südametunnistus hakkas piinama ja valas juurde , mõtlesin ma ) , ja siis tegi külmkapi uks jälle lahti-kinni . </s> </p>
<p> <s> Norman tuli tagasi ja ulatas mulle klaasi . </s> <s> Jõin selle ühe hooga tühjaks . </s> <s> Janu oli . </s> <s> Siia tulin ju jala , pika sammu ja paraja kiirusega , sellest vist see janu . </s> </p>
<p> <s> " Miks see niisugune imeliku maitsega on ? " küsisin . </s> </p>
<p> <s> " Ma panin siia natuke soodavett hulka . " </s> </p>
<p> <s> " Miks ? " </s> </p>
<p> <s> " Sa tead , et Lõuna-Aafrikas joovad kõik mahla soodaveega ? " </s> </p>
<p> <s> " Ah , mine purki oma Lõuna-Aafrikaga . </s> <s> Too mulle klaas päris tavalist mahla . </s> <s> On sul ikka veel ? " </s> </p>
<p> <s> " On , on . </s> <s> Ma ostsin kaks suurt pakki . </s> <s> Tead , eile panime sellist tilka " </s> </p>
<p> <s> " Palun too mulle mahla . " </s> </p>
<p> <s> " Jah . " </s> </p>
<p> <s> Ma pistsin väikseid kollaseid post-it'e lehekülgedele , kus oli asju , millest homse logo tarvis midagi aretada võiks . </s> </p>
<p> <s> " Aga miks sa alkoholi ei taha ? " küsis Norman . </s> </p>
<p> <s> " Ei taha ja kõik . " </s> </p>
<p> <s> " Aga muid asju ikka paned ? " </s> </p>
<p> <s> " Missuguseid ? " </s> </p>
<p> <s> " No muid . </s> <s> Narkotsi mingit . " </s> </p>
<p> <s> " Ei . " </s> </p>
<p> <s> " Aga ... " </s> </p>
<p> <s> " Kuule , ole kallis , ole tasa , ma tahaks natu aega omaette mõelda . " </s> <s> Ma oleks tahtnud talle ehk isegi halvemini öelda , aga mine tea , äkki oleks ta mult siis selle vahva raamatu käest võtnud . </s> </p>
<p> <s> Kui ma olin peaaegu pool raamatut läbi vaadanud , tundsin , et peaks paar kavandit valmis tegema , muidu on seda infi liiga palju ja tekib jälle tahtmine panna ühe asja sisse kõik oma mõtted . </s> </p>
<p> <s> Mõne minuti pärast avastasin , et mu peas pole kõik korras . </s> <s> Kõik oli nagu tavaliselt , aga ei olnud ka . </s> <s> Kohati olid värvid ja jooned selgemad ja erksamad kui tavaliselt . </s> <s> Ja kuidagi huvitavamad . </s> <s> Mingi jama oli , ühesõnaga . </s> </p>
<p> <s> Seivisin tehtu igaks juhuks üle ja lükkasin raamatu kõrvale . </s> </p>
<p> <s> " Noh , väike paus ? " küsis Norman . </s> </p>
<p> <s> " Mnjah , " möhisesin mina . </s> </p>
<p> <s> " Kuule , räägi mulle , kas sul kunagi juhe kokku ei jookse ? " küsis Norman . </s> </p>
<p> <s> " Jookseb küll , eriti kui sina minuga räägid , " ütlesin . </s> </p>
<p> <s> " Ei , aga päriselt . </s> <s> Minul on küll nii , et vahepeal on juhe koos ja siis ma panen mingit asja . </s> <s> Aga sina ? " </s> </p>
<p> <s> " Mul pole mingit asja tarvis , mul on niisama ka lollid mõtted ja hull fantaasia . " </s> </p>
<p> <s> " No vott , ma olen oma fantaasiaga hädas . </s> <s> Sellepärast ma ju panengi , et seda vaigistada , normaalses rütmis käima panna . " </s> </p>
<p> <s> " No see on küll nii loll jutt , et isegi kuulata ei viitsi . " </s> </p>
<p> <s> " Aga kuidas sina ennast maandad , kui sa midagi ei pane ? " </s> </p>
<p> <s> " Sa ei taha teada . " </s> </p>
<p> <s> " Tahan küll . " </s> </p>
<p> <s> Vaatasin teda . </s> <s> Tegelikult oli ta ju päris pandav tegelane . </s> <s> Tegelikult olin ma seda ju kogu aeg teadnud . </s> <s> Täna tundus ta kuidagi eriliselt pandav ... </s> <s> Üldse oli täna , praegu , kõik kuidagi teistmoodi ja erilisem </s> </p>
<p> <s> " Türamaeivõi , mida sa mulle joogi sisse panid ? " küsisin ma lõpuks . </s> </p>
<p> <s> Norman hakkas totralt muhelema . </s> </p>
<p> <s> " Ega see ei tee mitte midagi , ausalt . " </s> </p>
<p> <s> " Mis see oli ? " </s> </p>
<p> <s> " Keebekas . " </s> </p>
<p> <s> " Sa ühesõnaga " korkisid " mu ära , " taipasin ma . </s> <s> See , et ma ise midagi ei tarbi , ei tähenda , et ma neist asjust midagi ei teaks . </s> </p>
<p> <s> Jandra leidis vahepeal , et võiks üleni keebeka peale üle minna . </s> <s> Et polevat pohmakat ega promille . </s> <s> Rääkis uhkelt , et 21. sajand ja inimkonna areng ja muud uhked sõnad , et oleks patt , kui vaid üks keemiline valem inimestele rõõmu suudaks pakkuda . </s> <s> Aga ta läks üsna kiirelt alko peale tagasi ja unustas keebeka sootuks , sest meie kultuuris olevat alko nii kõvasti sees . </s> <s> Lisaks tundis ta , et tema emme-värkidele mõjuvat keebekas pahasti . </s> </p>
<p> <s> " Ma ei pannud üldse palju , " targutas Norman . </s> <s> " Umbes poole sellest , mis ma tavaliselt endale panen . </s> <s> Ma mõtlesin , et äkki on sul tarvis natuke aega maha võtta , rihma lõdvaks lasta " </s> </p>
<p> <s> " Mul on tarvis tööd teha . " </s> <s> Pagan , ma ei suutnud olla tema peale vihane . </s> <s> Natuke oli naljakas . </s> <s> Kui ma pilgul mööda ruumi ringi lasin käia , tundus , et seinad ja lagi oleksid nagu kummist . </s> <s> Meenusid jutud tibidest , kes diskoteegis tundmatute meeste poolt pakutud joogist poole päevani magama või terveks ööks oksendama on jäänud . </s> </p>
<p> <s> Vaatasin Normani uudishimulikku näkku ja turtsatasin . </s> </p>
<p> <s> " Sa oled ikka üks ilge türapea , " ütlesin talle . </s> <s> " Miks sa nii tegid ? " </s> </p>
<p> <s> " Ma ma mõtlesin , et äkki me noh , et tegelikult ma olen varem ka mõelnud , et et sina ja mina ... " </s> </p>
<p> <s> " Keppida tahad vä ? " </s> </p>
<p> <s> " No ma poleks nii otse ... " </s> </p>
<p> <s> " Mul on pikad juhtmed , minuga tulebki ainult otse , muidu ma ei saa aru , " lobisesin ja itsitasin vaheldumisi . </s> <s> No täiesti debiilne olukord . </s> <s> Ma oleksin pidanud ju olema pahane , aga ma ei suutnud olla . </s> <s> Ma oleksin pidanud mõtlema , et see Norman on üks viimane idioot , aga ma ei saanud nii mõelda . </s> <s> Norman tundus kuidagi armas oma lolluses . </s> </p>
<p> <s> " Too mulle veel mahla , palun , " ulatasin talle oma tühja klaasi . </s> <s> Ta tõusis ja läks külmutuskapi juurde . </s> <s> Järgnesin talle . </s> </p>
<p> <s> " Kas sa kardad , et ma panen veel midagi siia sisse ? " </s> </p>
<p> <s> " Loomulikult . </s> <s> Soodavett ja Lõuna-Aafrikat ja tükike Nelson Mandelat . </s> <s> Selline apartheidijook , et sure ära . " </s> <s> Jumala eest , ma olen saavutanud mõttetu mölapidamatuse , mõtlesin ma . </s> <s> " Päriselt nad ju seal selliseid jooke ei joo , või mis ? " </s> </p>
<p> <s> " Mina ei tea . </s> <s> Mis sa arvad , et mu ema ja tema uus mees räägiksid mulle , mis staffi sealkandis pannakse või ? " </s> </p>
<p> <s> " Ma ei tea . " </s> <s> Libistasin oma käed talle selja tagant ümber kõhu . </s> </p>
<p> <s> " Tahad , ma räägin sulle , millega ma ennast maandan ? " sosistasin talle kõrva . </s> <s> Norman pööras end ümber . </s> </p>
<p> <s> " Noh ? " küsis ta . </s> </p>
<p> <s> " Ma seksin end normaalseks , " vaatasin ma talle häbitult naeratades silma . </s> </p>
<p> <s> " Aga aga kui see , kellega sa noh , kui see pole just nii hea , kui kui sul vaja ... " </s> </p>
<p> <s> " Ma olen nii suur tüdruk küll , et teada , mida mul vaja on , " näkitsesin tema kaela ja nööpisin tema püksinööbid lahti . </s> </p>
<p> <s> Alles pärast tuli meile mõlemale meelde , et kogu majas on kaamerad . </s> </p>
<p> <s> " Kui lähipäevadel just mingit vargust ei sooritata , ei hakka neid filme keegi vaatama , " lohutasin ma Normanit . </s> <s> Ta oli üsna ehmunud moega . </s> </p>
<p> <s> " Ise oled süüdi , " patsutasin tema kõhna , peaaegu karvutut kintsu . </s> <s> " Ise sa korkisid mind ära . " </s> </p>
<p> <s> Panin end riidesse ja kutsusin takso . </s> <s> Ma ei suutnud mingist tööst ega ka millestki muust normaalsest mõelda . </s> </p>
<p> <s> Tahtsin koju ja kotile . </s> </p>
<p> <s> Homme helistan ja valetan , et mingi serveri jama ja et kogu töö ja vaev läks ahuuni , mõtlesin ma . </s> </p>
<p> <s> Ja mitte kunagi ei joo ma mitte midagi sellist , mille mingi loll nohik omaette valmis seganud on , andsin endale tõotuse . </s> </p>
<p> <s> Kui koju jõudsin , ronisin vanni . </s> <s> Norman polnudki nii väga kehv , mõtlesin ma . </s> <s> Aga võibolla oli ta siiski kehv , aga kuna ma olin parajas uimas , tundus seksimine temaga normaalne . </s> </p>
<p> <s> Peaks ta kaine peaga järele proovima , mõtlesin ma . </s> </p>
<p> <s> Enne magamaminekut - mind oli haaranud jube unekas - sirgeldasin paberile paar logokavandit . </s> <s> Ärgates oli selge , et need on parimad , mida ma kunagi elus välja olen mõelnud . </s> </p>
<p> <s> Ma ei tea , kas see tuli keebekast või raamatust . </s> </p></div2>
        <div2 type="alaosa"><head> 3 . </head>
<p> <s> Järgmisel päeval , esmaspäeval , oli mul kuidagi imelik olla . </s> <s> Nagu oleks olnud kaua suitsuses ruumis . </s> <s> Olin küll lugenud ja kuulnud , et keebekas ei anna järgmisel päeval üldse tunda , aga ju siis oli mu enda padukarske organism see , milles oli probleem . </s> <s> Kui ma oleks nagu teised minuvanused paar korda nädalas veinine ja paar korda kuus purjus ning aeg-ajalt teeks piipu ning oleks proovinud ära ka mõned rattad , ühesõnaga , kui ma oleks igapidi normaalne inimene , ehk siis mul poleks jah mitte midagi viga olnud . </s> <s> Nüüd aga olin kui kudend räim . </s> </p>
<p> <s> Ajasin end kahe paiku päeval karkudele , veendusin , et visandatud logokavandid on guud , võtsin takso ( päevasel ajal - see on märk , et mul oli tõesti sitt olla ) ja sõitsin " Tii-saini " . </s> <s> Tegin seal endale kaks kruusi kanget kohvi . </s> </p>
<p> <s> " Noh , kuidas läheb ? " küsis Sander ja istus minu kõrvale kohvinurka . </s> </p>
<p> <s> " Mis ta läheb , välja läheb kenasti , sisse tuleb kehvasti , no nagu alati . " </s> </p>
<p> <s> Sander naeris tähtsa mehe naeru . </s> </p>
<p> <s> " Kuule , meil saab siin ühel mehel katseaeg läbi . </s> <s> No tead küll , see mu naise õe boifrendi onupoeg . </s> <s> Ma ei usu hästi , et ma teda siin enam näha tahaks . </s> <s> Rohkem tüli kui tulu . </s> <s> Mu naise õde ei käi ka selle mehega enam . </s> <s> Nii et - mis sa arvad , tuled tema asemel meile ? " </s> </p>
<p> <s> " Ma ei tea , mulle meeldiks nii , nagu praegu , ikka tunduvalt rohkem . </s> <s> Et teen siis , kui tahan või kui rahh otsa saab . " </s> </p>
<p> <s> " Aga sa mõtle . </s> <s> Me võiks ju sinuga mingi lepingu teha , et sa lihtsalt osutad meile teenust . </s> <s> Aga teed seda lihtsalt natuke sagedamini kui muidu . </s> <s> Fakk , sul on nii hea käekiri , ma ei taha , et sa kusagile mujale läheksid , ausalt . " </s> </p>
<p> <s> " Ma ei lähegi . " </s> </p>
<p> <s> " Aga kui keegi sulle mingi väga hea diili pakub , siis teeme nii , et tuled ja ütled mulle ka , enne kui pakkumise vastu võtad , eks ? " </s> </p>
<p> <s> " Loomulikult . </s> <s> Ma ei tahaks Susannaga tülli minna . " </s> </p>
<p> <s> " Ainul Susanna pärast ? " </s> </p>
<p> <s> " Ei , ikka sinu pärast ka . </s> <s> Oma koduse saunaga oleks ma ammu näljas , sinu arvutid on need , millega ma ju tegelikult leiba teenin . " </s> </p>
<p> <s> " Tore kuulda , tore kuulda . " </s> <s> Sander tõusis . </s> <s> " Nii et - mõtle selle peale , et sagedamini siin käia . </s> <s> Papi pärast ära muretse . " </s> </p>
<p> <s> " Vau , ma poleks uskunudki , et ma nii kõrgelt hinnatud olen . " </s> </p>
<p> <s> Sander pöördus uksel ümber : </s> </p>
<p> <s> " Äää-eee Mõistlikkuse piirides ikka , eks ole ? " </s> </p>
<p> <s> Ma naersin . </s> <s> Teadsin väga hästi , et Sander on üks paras kooner , kui asi puudutab töötajate palkasid . </s> </p>
<p> <s> Norman tuli kohvituppa . </s> <s> Kuidagi häbelik oli . </s> </p>
<p> <s> " Tere , " ütlesin ma . </s> </p>
<p> <s> " Tere , " ütles ta ja punastas . </s> </p>
<p> <s> " Mis sul on ? </s> <s> Midagi on juhtunud või ? " tegin emalikku häält . </s> </p>
<p> <s> " Ee-eemhhh , " ütles Norman . </s> <s> Tema vastustest võib jah targaks saada . </s> </p>
<p> <s> " Nooh ? " uurisin ma . </s> </p>
<p> <s> " Ma ei " kokutas Norman . </s> </p>
<p> <s> " Mis sul viga on ? </s> <s> Sul ei olnud eile hea või ? " küsisin . </s> </p>
<p> <s> Norman vaatas ehmunult ringi . </s> <s> Kedagi polnud . </s> <s> Siis tuli ja istus minu kõrvale . </s> </p>
<p> <s> " Muidugi oli hea , aga noh ... " </s> </p>
<p> <s> " Ära karda , sa ei pea minuga käima hakkama . " </s> </p>
<p> <s> " Ega ma ... " </s> </p>
<p> <s> " Aga me võiks seda teinegi kord teha , mis ? </s> <s> Kuidas sul täna õhtul plaanid on ? " </s> </p>
<p> <s> Norman vaatas mind kui segast . </s> <s> Aga õnneks kui meeldivat segast . </s> </p>
<p> <s> " Sa ütled nii otse , et ... " </s> </p>
<p> <s> " Sorri , kui sulle ei meeldi . " </s> </p>
<p> <s> " Ee meeldib ju küll . " </s> </p>
<p> <s> " No aga mis me teeme siis pärast ? " </s> </p>
<p> <s> " Lähme sinu poole ? " </s> </p>
<p> <s> " Aga kuidas oleks sinu poole ? " </s> </p>
<p> <s> " Sobib , " ütles ta . </s> </p>
<p> <s> Ma ei armasta kedagi enda poole vedada . </s> <s> Sest ikka on nii , et kelle kodu , see teenindab . </s> <s> Kas siis paneb kohvi hakkama või lihtsalt organiseerib . </s> <s> Ma ei salli seda . </s> <s> Mulle ei meeldi olla selline ümmardav naine . </s> <s> Võibolla ma lihtsalt kardan , et see ei tule mul kuigi hästi välja . </s> <s> Pealegi meeldib enamikule meestest olla tubli . </s> <s> Panna kohv hakkama ja meisterdada võileibu jne. </s> <s> Mulle meeldivad mehed , kes armastavad olla tublid . </s> <s> Sellepärast mulle meeldib ka nende pool käia . </s> </p>
<p> <s> Ja oma kodus on puhtam olla , kui seal kellegagi mürgeldatud pole . </s> </p>
<p> <s> Norman elas koos kahe sõbraga kesklinna lähedal kolmetoalises korteris . </s> </p>
<p> <s> " Ma kutsun takso , " pakkus ta , kui ma olin oma tööga lõpule jõudnud ja temal tööpäev ammu läbi . </s> </p>
<p> <s> " Miks ? " küsisin ma . </s> <s> " Sinna ei ole ju palju maad . " </s> </p>
<p> <s> " No on ikka . " </s> </p>
<p> <s> " Ah , mina ei viitsi taksoga sõita , " ütlesin ma . </s> <s> " Sõida siis ees , ma tulen järele . " </s> </p>
<p> <s> " Sa kõnnid sinna kolm tundi . " </s> </p>
<p> <s> " Kakskümmend viis minutit maksimum . " </s> </p>
<p> <s> Ta oli nõus minuga kaasa kõndima . </s> </p>
<p> <s> " Ma ei kannata lõhnakuuskede lõhna , " vabandasin ma . </s> </p>
<p> <s> Tervelt kahekümne kahe minuti pärat olime kohal . </s> </p>
<p> <s> " Muideks , ma pole varem mitte kunagi jala töölt koju tulnud , " oli Norman ust lukust lahti keerates meeldivalt üllatunud . </s> </p>
<p> <s> " Vähemalt mingigi kasu minust , " naeratasin , ja teatasin siis : " Ma tahan duši alla minna . " </s> </p>
<p> <s> " Palun , " ütles Norman . </s> <s> " Ma annan sulle käterätiku . " </s> </p>
<p> <s> " Pole vaja , mul on kaasas . " </s> </p>
<p> <s> Te võite minu kohta halvasti öelda , kui tahate , noh , et reisulits või mis iganes ; aga ma kannan ikkagi alati oma n.ö esmatarbekaupu endaga kaasas . </s> <s> Ma ju ei või kunagi ühel hommikul teada , kus ma järgmisel hommikul ärkan . </s> <s> Ja kuigi teinekord on see ju lausa erootilisromantiline , kui pesed end kuti dušigeeliga ja kuivatad tema käterätikuga , ikkagi on hea teada , et sul on võimalik kasutada omaenda asju , kui ainult tahad . </s> </p>
<p> <s> Ma olen hästi erinevaid vannitube näinud . </s> <s> Mõni inimene vist ei kujuta ette , et ka vanni tuleb aeg-ajalt pesta . </s> <s> Ükskord nägin ma nii musta vanni , et ei julgenud sinna sissegi minna , kartsin , et määrin end ära . </s> <s> Õnneks oli see mu tookordse kepivenna sõbra elamine , mitte tema enda . </s> <s> Ja ükskord nägin ma sellist vannituba , kus ei olnud ühtegi seepi ega šampooni ega midagi . </s> <s> Kappides ka polnud , ma vaatasin järele . </s> <s> Kuidas tüüp ennast pesi , jäigi mõistatuseks . </s> <s> Sest ta ise jäi vaid ühekordseks . </s> <s> Ei haisenud küll , ma nuusutasin teda üsna hoolega . </s> </p>
<p> <s> Inimesed harjuvad oma vannitubadega tohutult ära . </s> <s> Ma olen näinud palju harkharjaselisi hambaharju , mille koht oleks ammu-ammu prügikastis , ja nuustikuid , mille kare osa on peaaegu olematuks kulund ning olemasolevgi on paksult karvu täis . </s> <s> Inimesed harjuvad oma asjadega ja ei pane nende kulumist ja rõvedaksminekut tähelegi . </s> </p>
<p> <s> Sellepärast ma kannangi oma asju kaasas , sest mul ei ole mingit tahtmist mingit rõvedat karvu täis ja kulunud nuustikut oma ilusa keha vastu suruda . </s> </p>
<p> <s> Normani vannitoas oli kohe tunda , et siin elab kolm noort meest . </s> <s> Ja vähemalt üks neist on hirmus korralik . </s> <s> Kolm riiulit oli , erinevad asjad peal . </s> <s> Ilusti korralikult reas . </s> </p>
<p> <s> " See kõige alumine riiul on minu asjad , " hüüdis Norman ukse taga . </s> </p>
<p> <s> " Mul on enda asjad kaasas , " hüüdsin vastu . </s> </p>
<p> <s> Hetk vaikust . </s> <s> Siis : </s> </p>
<p> <s> " Kas sa tahad teed või kohvi ? " </s> </p>
<p> <s> " Kohvi . " </s> </p>
<p> <s> Kui me olime kumbki tassi kohvi ära joonud ja teadagi-millega samuti hakkama saanud , mõistsin ma , et üks hästistafitatud mees on üks võrdlemisi kehv asi . </s> </p>
<p> <s> " Eile olid sa palju tublim , " olin ma valusalt aus . </s> </p>
<p> <s> " No aga eile olin ma korkis kah , " ütles tema ja valas termosest kohvi . </s> <s> Endale ja siis mulle . </s> </p>
<p> <s> " Tead , ega neid naisi polegi nii väga palju , kellega ma magan , " rääkis Norman . </s> </p>
<p> <s> Mis ta nüüd sellega öelda tahab , mõtlesin ma padjal kõhutades ning üle tassiserva kuuma kohvi rüübates . </s> </p>
<p> <s> " Mis sa mõtled , et kruvid sellega oma hinda üles , kui ütled , et magad vaid valitutega ? " küsisin . </s> </p>
<p> <s> " Ei , mitte just nii , aga ütleme , ma ei ole just kõikide naiste maitse . " </s> </p>
<p> <s> Keerasin end külili ja vaatasin talle otsa . </s> </p>
<p> <s> Mis maitse ? </s> </p>
<p> <s> Mis see maitse siia puutub ? </s> </p>
<p> <s> Ma ei maganud ju sinuga sellepärast , et sa oled nii kuradi lahe vend või vastupandamatu või , pagan võtaks , minu maitse ; ma magasin sinuga sellepärast , et ma tahtsin seksida ja sa olid kõige lähemal võtta , mõtlesin ma , aga ei öelnud midagi . </s> </p>
<p> <s> Täitsa lõpp , ma olin unustanud , et mehed arvavad endast ikka sitaks palju . </s> </p>
<p> <s> Kõik mehed on jubedalt , lausa öökimaajavalt enesekindlad . </s> <s> Vaid kaks juhtu , kui nad seda pole : nad on kas lihtsalt kohutavad masohhistid ja melanhoolikud või on nad otsustanud jahtida endast tunduvalt kõrgemaid naisi . </s> </p>
<p> <s> Ja rohkem ei ühtki võimalust , et enesehinnang jääks normaalsetesse piiridesse . </s> </p>
<p> <s> Luristasime kumbki oma kohvi . </s> </p>
<p> <s> " Muide , kas sa oled kuulnud , et Moskvas pandi üks naine kunagi vangi , " rääkis Norman . </s> </p>
<p> <s> " Moskvas pannakse pidevalt kedagi vangi , " arvasin ma . </s> </p>
<p> <s> " Aga sa tead , mis ta tegi ? " </s> </p>
<p> <s> " Ei oska arvata . " </s> </p>
<p> <s> " Ta pani tutvumiskuulutusi lehtedesse ja sai meestega kokku ja kui oli hetk voodisse minna , siis ütles : " Vuih ! </s> <s> Nii väike ! " </s> <s> Ja pandi vangi sellepärast , et oli viinud mitu meest enesetapuni . " </s> </p>
<p> <s> Vaatasin seda Normanit . </s> <s> Oma arust jube laheda naljaga maha saanud , väänles mööda põrandat . </s> </p>
<p> <s> Kas sa tõesti tahad , et ma enne lahkumist su ära tapaksin , mõtlesin ma . </s> </p>
<p> <s> Lubasin endale , et mitte kunagi , mitte-mitte kunagi elus ei maga ma endast nooremate meestega . </s> <s> Norman nimelt on minust kolm aastat noorem . </s> </p>
<p> <s> Norman polnud mul küll kaugeltki esimene mees magada , kes minust noorem on . </s> <s> Kõige vahvam lugu juhtus peaaegu aasta tagasi , eelmisel suvel , kui olime Susanna täditütre pulmas . </s> <s> Seal hakkas mulle üks noor kutt silma , no kuidagi juhtus , et me sattusime lollide pulmamängude käigus kogu aeg teineteisega kokku . </s> <s> Eks me jäime mõlemad teineteisele silma . </s> <s> Ja pärast lobisesime maast ja ilmast ja ma sain kohe aru , et tüüp tahaks mind panna . </s> <s> Viskas selliseid isaseid kilde ja oli mures , et ma alkoholi ei taha . </s> </p>
<p> <s> " Minuteada on ta päris kõva naistemees , " ütles Susanna , kui temalt kuti kohta pärisin . </s> <s> Lubasin uue põlvkonna järele proovida . </s> <s> Poiss oli mingi kuusteist ju alles . </s> <s> Tervelt üheksa aastat minust noorem . </s> <s> Susanna naeris ja andis oma õnnistuse kaasa . </s> </p>
<p> <s> Me nabistasime lausa lageda taeva all : jube kuumad ilmad olid . </s> <s> Panime tema tagi endale alla ja meil oli päris tore . </s> <s> Õnneks olid tal endal kummid kaasas . </s> </p>
<p> <s> Mulle meeldib , kui kutil on endal kummid kaasas . </s> <s> Noksud on ju erinevad , ja kummid samuti , mehed teavad ju ise kõige paremini , missugune kumm neile kõige rohkem sobib . </s> <s> Ma muidugi kannan kah igaks juhuks alati pakikest kotis , sest mulle ei meeldiks mingit jama külge saada - aids võiks teatud nurga alt vähemalt traagilisromantiline tunduda , aga mingi pläbur bakter või seenejunn oleks üks hullem ajukepp ja muud ei midagi . </s> </p>
<p> <s> Igal juhul annab see minu meelest mehele punkte juurde , kui ta ise kummidega hooles on . </s> </p>
<p> <s> Algul tundus kutt kuidagi kohmakas , aga siis hakkas asi arenema . </s> <s> Noor mees , jaksas mitu korda . </s> </p>
<p> <s> Mmm , mõtlesin ma . </s> </p>
<p> <s> Alles järgmisel päeval , kui me Susanna ja Tirtsuga pärast hommikusööki ära hakkasime minema , kutsus ta mind eemale ja avaldas saladuse : ma olevat tal esimene olnud . </s> </p>
<p> <s> Kondoomipakk oli jah pisut kulunud välimusega , meenus mulle . </s> <s> Ootamisega näruks kulunud ? </s> </p>
<p> <s> Olin peaaegu kaks päeva ülemeelik . </s> </p></div2>
        <div2 type="alaosa"><head> 4 . </head>
<p> <s> Telefon . </s> <s> Sander . </s> <s> Sander ? </s> </p>
<p> <s> " Jaah , kuulen . " </s> </p>
<p> <s> " Kuule , mul on sulle üks jutt , " rääkis Sander ebatemalikult sõnu venitades . </s> </p>
<p> <s> " Sul on nii ettevaatlik hääl , et kui ma sinuga nii ammune sõber poleks , arvaks ma , et sa tahad keppi , " püüdsin ma nalja teha . </s> </p>
<p> <s> Aga Sandril polnud naljatuju . </s> </p>
<p> <s> " Vaata , ma rääkisin sulle ükspäev , et sa võiksid meile tööle tulla , mäletad ? " </s> </p>
<p> <s> " Nooh ? " </s> </p>
<p> <s> " Vott . </s> <s> Ma arutasin seda paari meie inimesega ja kõik on nõus . </s> <s> Ainuke asi , et , nagu sa aru saad , ma pole ainus , kes siin majas käsutab . </s> <s> Meil on üks selline kuidas ma ütlen noh , põhiaktsionär , ütleme nii . </s> <s> See on Raimond Murakas , sa oled temast kindlasti kuulnud . </s> <s> Ja tema otsustab . </s> <s> Nii et tule homme poole üheteistkümneks tema ofisesse , kui tahad meile tulla . " </s> </p>
<p> <s> " Oot , ma mõtlen kõigepealt . " </s> </p>
<p> <s> " Mida sul mõelda on ? </s> <s> Võta oma tööd kaasa ja tule . " </s> </p>
<p> <s> " Ma mõtlen , et kas ma ikka tahan teile tööle tulla , " püüdsin oma hinda kõrgele kruvida . </s> </p>
<p> <s> " Kamoon , muidugi sa tahad . " </s> </p>
<p> <s> Kamoon , muidugi ma tahan , mõtlesin ma . </s> </p>
<p> <s> Siis helistas Susanna . </s> <s> Et nad Jandraga plaanivad kuhugi linnast välja pidutsema sõita ja et kas ma olen käsi . </s> <s> Ma ütlesin ära . </s> <s> Ma olin pabinas . </s> <s> Ikkagi Murakas , see oli ju tuntud ärimees , ja tuntud mitte ainult Eestis . </s> <s> Mine tea , missuguseid tööpakkumisi tutvus temaga edaspidi tuua võib . </s> </p>
<p> <s> Loomulikult võiks , hoolimata homsest raskest katsumusest , täna hilisõhtul kuhugi lõbutsema minna , mõtlesin ma , mine tea , äkki olekski see just kõige parem mõte . </s> <s> Võtaks pinge maha . </s> <s> Aga , kurat , ma ei viitsinud . </s> <s> Võibolla oli see esimene samm oodatud frigiidsuse suunas , aga mul polnud tõesti mingit huvi . </s> </p>
<p> <s> Noh , okk , natuke huvi muidugi oli . </s> </p>
<p> <s> Natuke on ju kogu aeg . </s> </p>
<p> <s> Aga ma ei viitsinud seltskondlik olla , end huvitavaks teha . </s> <s> Kui ma oleksin rikas , oleks ma ehk tellinud mõne meesprosti . </s> <s> Võibolla pole see esimene samm mitte frigiidsuse , vaid hoopis mehekssaamise teel ? </s> <s> Et ma mõtlen nagu mees , et ei viitsi seltskondlik olla , teeks lihtsalt keppi ja asi ants ? </s> <s> Sellist tormakat , jutuvaest , ähkivat , loomalikku keppi ? </s> <s> Pärast keeraks räntsti põhku , lihtsalt tajuks vaikselt , kuidas liikmed surisevad , ja uinuks , näonahk järjekordsest orgasmist pringim ja säravam ... </s> </p>
<p> <s> Ma olin hommikul juba kaheksast üleval , ronisin kohe vanni . </s> <s> Mulistasin seal hullumoodi , rohkem kui tavaliselt . </s> <s> Tegelikult olin päris pabinas , sest - naljakas , naljakas - kui nüüd täiesti aus olla , tahtsin ma ju seda tööd saada küll . </s> <s> Kui on olemas mingi kindel palgamaksja , siis saab ju ka maksuameti-keissi tunduvalt normaalsemaks teha . </s> <s> Et ei pea mingeid avansilisi makseid tasuma ega midagi . </s> <s> Ja tuludeklaratsioon oleks lihtsam - palk ju ei ole tulu . </s> <s> Ja mis kõige parem - stabiilselt tuleks mingit pappi , ei peaks mõtlema , et kas see tüüp ikka tahab midagi mu käest või kas see teine tüüp ikka maksab siis , kui lubas . </s> <s> Ei ole nii , et mingil hetkel on hapnik täitsa kinni . </s> </p>
<p> <s> Sellepärast ma tahtsingi , et Sander mu tööle võtaks . </s> </p>
<p> <s> Ma ei mõelnud sellele , et pean iga päev enam-vähem kellast kellani kusagil paiga peal olema ja ei tohi enam magada niikaua kui tahan . </s> <s> Ega vaadata poole lõunani telekat . </s> </p>
<p> <s> Ma seisin peegli ees ja mõtlesin , mida selga panna , et Sandri firma põhiaktsionärile , Murakale , head ja aktsepteeritavat muljet jätta . </s> </p>
<p> <s> Kui ma paneks mingi kreisi vormi , oleks see muidugi pluss minu loomingulisusele , aga kas ka usaldatavusele ? </s> </p>
<p> <s> Kui ma paneks selga soliidse pükskostüümi ( üks mul on , kunagi Susannale kingiti ja talle , pikasäärelisele , olid püksid lühikesed , nii sai see mulle ) , mõjuks see ehk nagu sea selga sadul ? </s> </p>
<p> <s> Teeks endale uue kohvi , mõtlesin ma . </s> </p>
<p> <s> Kell oli peaaegu üheksa . </s> <s> Pidin pool üksteist olema kesklinnas suures kõrges büroohoones , kus Murakas töötas . </s> <s> Sinna on minu kodust umbes pool tundi , kui rahulikult astuda . </s> </p>
<p> <s> Telefon helises . </s> </p>
<p> <s> Loodetavasti pole see Sander , teatamas , et mind polegi vaja , mõtlesin murelikult , nähes , et telefon numbrit ette ei löönud . </s> </p>
<p> <s> " Tsau , väike plika , " öeldi telefonis . </s> <s> Timo ? </s> </p>
<p> <s> " Tsau-tsau , " vastasin mina . </s> </p>
<p> <s> " Mul on sulle üks tähtis jutt , " rääkis Timo . </s> </p>
<p> <s> " Mis jutt ? " küsisin . </s> </p>
<p> <s> " Ma ei saa seda telefoni teel rääkida . </s> <s> Kus sa oled ? </s> <s> Ma tulen sinna . " </s> </p>
<p> <s> " Kohe ? " </s> </p>
<p> <s> " Mida kiiremini , seda parem . " </s> </p>
<p> <s> " Ma olen kodus . " </s> <s> Ütlesin aadressi . </s> </p>
<p> <s> Mida on Timol mulle rääkida hommikul kell üheksa ? </s> </p>
<p> <s> Keerasin kraani . </s> <s> Sellest kostis ainult kahtlast korinat . </s> <s> Ei mingit vett . </s> <s> Kas ma ei saagi mingit kohvi ? </s> <s> Dämid . </s> </p>
<p> <s> Timo jõudis mu ukse taha peaaegu viie minutiga . </s> </p>
<p> <s> " Nii kähku ? " küsisin . </s> </p>
<p> <s> " Mul on hea auto , " vastas Timo ja trügis tuppa . </s> </p>
<p> <s> " Pakuks sulle heameelega kohvi , aga vett ei ole , " rääkisin ma . </s> <s> " Mis jutt sul oli ? " </s> </p>
<p> <s> Timo seisis keset mu väikest koridori ja vaatas mulle kavalalt otsa . </s> </p>
<p> <s> " Ma nägin sind täna öösel unes , " ütles ta . </s> </p>
<p> <s> " Ja siis ? " </s> <s> Miks mul oli tunne , et mingit tõsist juttu siin nüüd küll ei tule ? </s> </p>
<p> <s> " Ja ma ärkasin üles ja teadsin , et ma ei saa enne oma päevaga pihta hakata , kui olen sind näinud . " </s> </p>
<p> <s> " Tahad , ma annan sulle oma pildi ? " olin irooniline . </s> </p>
<p> <s> " Ei , ma tahan sinuga nüüd kohe magada , " võttis Timo mul ümbert kinni . </s> </p>
<p> <s> " Sellepärast siis oli tarvis hommikul vara mulle helistada ? " </s> </p>
<p> <s> " Aga ma nii tahtsin ! " </s> </p>
<p> <s> Ma hakkasin naerma . </s> <s> Aga mis oleks saanud siis , kui ma oleksin kusagil mujal ärganud ? </s> <s> Seda ma muidugi Timo käest ei küsinud . </s> <s> Temal pole vaja teada , kas ja kuipalju mul n.ö kepivendi on . </s> </p>
<p> <s> Siis me suudlesime . </s> </p>
<p> <s> Ja siis läksime voodisse . </s> </p>
<p> <s> Ja sai hea . </s> </p>
<p> <s> Mõnusalt kauaks . </s> </p>
<p> <s> " Mis kell on ? " ehmatasin ma lõpuks , st pärast lõppu . </s> </p>
<p> <s> " Kümme , " vaatas Timo kella oma käel , ise mu peal ja sees . </s> </p>
<p> <s> " Kurat , " ütlesin ma . </s> <s> " Ma pean pool üksteist kesklinnas olema . " </s> </p>
<p> <s> " Jõuame ju veel . " </s> <s> Timo ronis ettevaatlikult minu pealt maha . </s> </p>
<p> <s> " Persse , " pomises ta . </s> <s> " Kumm on puru . " </s> </p>
<p> <s> Vahtisime teineteisele kurjalt otsa . </s> </p>
<p> <s> " Minul ei tohiks küll mingit haigust olla , " ütlesin mina . </s> </p>
<p> <s> " Minul samuti mitte . " </s> </p>
<p> <s> " Loodetavasti ka mitte mingit seent või bakterit ? " </s> </p>
<p> <s> " Ma ei usu küll . " </s> </p>
<p> <s> " Ma teen alati kummiga . " </s> </p>
<p> <s> " Mina ka . " </s> </p>
<p> <s> Appi , kuidas ma vihkan , vihkan , vihkan !!! kummide katkiminemisi . </s> <s> Ma saan hoobilt hirmuseguse peavalu . </s> </p>
<p> <s> " Aga siis pole ju midagi karta , kui me mõlemad korralikud oleme olnud ? " silitas Timo mu turris soengut . </s> </p>
<p> <s> " Loodetavasti . " </s> </p>
<p> <s> Ma tõusin püsti , et pesema minna . </s> <s> Pagan , vett ju ei olnud ! </s> <s> Kurat küll . </s> <s> See ka veel . </s> <s> Võtsin köögist posu salvrätikuid ja tõin tuppa . </s> </p>
<p> <s> " Hügieen of de jeer , " kommenteeris Timo , kui oma jalgevahet kasisin . </s> </p>
<p> <s> " Mis teha , " vabandasin ma . </s> <s> Nagu mulle oleks meeldinud , et vett pole . </s> </p>
<p> <s> " Mis ma selga panen ? " küsisin pigem endalt kui Timolt . </s> </p>
<p> <s> " Pane teksad . </s> <s> Ükspäev ma nägin sind linna peal , sul olid teksad jalas , sellised liibuvad , jube hästi läksid . " </s> </p>
<p> <s> Teksad ? </s> <s> Aga miks ka mitte . </s> <s> Panin helesinised pepu ümber pinnis püksid ja valge koheva kampsuni . </s> <s> Mõte , et Timo minu peput tänaval vahtinud on , pani mu silmadesse paar sädet juurde . </s> </p>
<p> <s> " Sa näed välja nagu kuueteistkümneaastane , " muigas Timo . </s> </p>
<p> <s> " Kurat , " ütlesin ma . </s> </p>
<p> <s> " Miks siis ? " imestas Timo . </s> <s> " Sa ei tahaks näha välja nagu kuueteistkümneaastane ? " </s> </p>
<p> <s> " Ei , sest ma lähen töövestlusele . </s> <s> Kas sina võtaksid tööle kuueteistkümneaastase ? " </s> </p>
<p> <s> " Oleneb , mis tööd tegema . " </s> </p>
<p> <s> " Disainerdama , muidugi . " </s> </p>
<p> <s> " Mina ei tea , " takseeris Timo mind tõsisel näol . </s> <s> " Mina võtaks su iga kell ükskõik kuhu . " </s> </p>
<p> <s> " Appi , mis moos , " ütlesin ma ainult . </s> </p>
<p> <s> Tegin natuke tugevama meigi kui tavaliselt keset päeva . </s> </p>
<p> <s> Timo viskas mu autoga ära . </s> </p>
<p> <s> Tal oli jah päris hea auto . </s> </p>
<p> <s> Ja ei mingit lõhnakuuske . </s> </p></div2>
        <div2 type="alaosa"><head> 5 . </head>
<p> <s> Jõudsin neli minutit enne poolt ühtteist moodsa klaasist seintega kõrghoone fuajeesse . </s> <s> Õuetrepi paarist-kolmest astmest üles joostes tundsin , et salvrätikust oli ikka vähe abi : viimased spermapoisid olid alles nüüd leidnud tee minust välja . </s> <s> Väga ettevaatlikult kõndisin ma teisele korrusele , nagu Sander juhatanud oli . </s> </p>
<p> <s> " Tere , ma pidin kella poole üheteistkümneks siia tulema , " naeratasin sekretäri-tibile ja ütlesin oma nime . </s> </p>
<p> <s> " Jah , palun oodake natuke " alustas ta . </s> </p>
<p> <s> " Kus teil siin kemps on ? " segasin ma tema asjalikule jutule vahele . </s> </p>
<p> <s> " Sealt lähete üles ja pöörate vasakule , seal kohe näete ka , " oli tibi abivalmis . </s> </p>
<p> <s> Ma kiirustasin ettevaatlike sammudega trepist üles , kõhtu sees hoides ja tutilihaseid kramplikult kokku surudes . </s> <s> Mõelgu see sekretär , mis tahab , mõtlesin ma , näiteks , et mul on põieprobleemid või et mul on kõht lahti . </s> <s> Need on sellised normaalsed vabandused , sellised kerge mõistvusega andeksantavad . </s> <s> Oleks ju inetu , kui ma ütleks , kuidas asi on - et tõusin äsja keppimast ja ennäe kavalpead-kepivenda , nii salalikult kaugele pursatanud , et alles nüüd hakkab igasugu uuretest tema sperma välja voolama . </s> </p>
<p> <s> Loomulikult olid mu väiksed püksid tatised . </s> <s> Võtsin need ära ja viskasin prügikasti . </s> <s> ( Üks põhjus , miks mitte osta kallist pesu . ) </s> <s> Ka mu heledatel teksadel oli õmbluste ristumiskohas väike laiguke . </s> <s> Mis teha ? </s> <s> Näha seda kindlasti poleks , aga lõhn ? </s> <s> Äkki see Murakas on mingi pedant , kes tunneb naiste lõhnu mitme meetri pealt ? </s> </p>
<p> <s> Meenus kunagi loetud artikkel ühest seksiajakirjast , kus kirjutati , et kui tahad lantides kindla peale välja minna , siis kepi enne lantimaminekut kellegagi ja siis võid kindel olla , et kuivale ei jää - sperma lõhn pidi mehi külge tõmbama nagu liim . </s> </p>
<p> <s> ( Ms , kui mul on , kellega keppida , miks ma peaksin siis üldse kuhugi välja lantima minema ? ) </s> </p>
<p> <s> Huvitav , kas vaevuaimatav spermalõhn tööjuttu kah minu kasuks muudaks ? </s> </p>
<p> <s> Kontrollisin peegli ees , et mu huulepulk poleks hammaste külge jäänud või mõni koll ninaaugust turritama kippumas , hingasin korra sügavalt ning marssisin tagasi sekretäri juurde . </s> </p>
<p> <s> Sander seisis sekretäri laua juures . </s> </p>
<p> <s> " Miks sa hilined ? " oli ta hääl kuri . </s> </p>
<p> <s> " Ma olen täiesti täpne , " õiendasin vastu . </s> <s> " Kell on täpselt pool . " </s> </p>
<p> <s> Kell seinal näitas pool üksteist läbi kaks minutit . </s> <s> Eirasin seda . </s> </p>
<p> <s> Läksime , Sander ees , mina , mapp kaenlas , tema kannul , ühte väiksesse nõupidamisruumi . </s> </p>
<p> <s> Laua taga istus härra Murakas , väga heast materjalist ülikond seljas ja uhke kollastes toonides lips kaelas . </s> <s> Härra Muraka kõht oli hirmus suur , usun , et ta oleks kõigile viimast kuud rasedatele silmad ette teinud . </s> <s> Mulle meenus Kalmeri kild lipsu austamise kohta . </s> <s> Härra Muraka lipsu austati kõvasti . </s> <s> Isegi rohkem kui ilus oleks olnud . </s> </p>
<p> <s> Kalmer Ta polnud mulle siiamaani helistanud . </s> <s> Miks ? </s> <s> Kurat küll . </s> <s> See mõte tegi mind natuke nukraks ja tigedaks . </s> </p>
<p> <s> " Nooh , näidake siis välja , noor neiu , millega te varem tegelenud olete , " seadis Murakas end mugavamalt istuma . </s> </p>
<p> <s> Noor neiu ? </s> <s> Vist nägin tõesti välja nagu kuueteistkümneaastane ? </s> </p>
<p> <s> Otsisin mapist oma mõned paremad tööd välja . </s> <s> Kenasti vormistatud , uhkelt mustale kartongalusele kleebitud ja puha . </s> <s> Põhiliselt logod ja kirjaplangid , aga ka mõned flaierid ja koguni üks brošüürikujundus , mille tegin Susanna eelmisele tööandjale peaaegu et tasuta , sest tahtsin näidata , et ka mustvalgelt ja odavalt saab asju soliidselt ja kallilt välja nägema panna . </s> </p>
<p> <s> Sekretär tõi meile kohvi . </s> </p>
<p> <s> " Me oleme teda varem ka korduvalt kasutanud , " seletas Sander . </s> </p>
<p> <s> Murakas vaatas mu töid . </s> </p>
<p> <s> " Väga huvitav , " ütles ta ja läks sinatamisele üle . </s> <s> " Kas sa tõesti oled need asjad kõik ise välja mõelnud ? " </s> </p>
<p> <s> " Põhimõtteliselt küll . " </s> </p>
<p> <s> " Ei tea küll , miks tulevad need asjad mulle tuttavad ette ? " oli Murakas irooniline . </s> </p>
<p> <s> " Sest ma olen väga palju suurtelt tegijailt snitti võtnud , " olin aus . </s> <s> " Aga - eks ole , te näete , et on hea , teil tuleb asi kuidagi tuttav ette , aga te ei oska ju hoobilt öelda , mis täpselt on tuttav ja kust täpselt on snitti võetud ? " </s> </p>
<p> <s> " Õige , " ütles härra Murakas . </s> <s> " Väga tubli . </s> <s> Kui ma siin nagu rohkem vaatan , siis jah , esimese hooga on mõte : ma olen seda näinud , aga hakkad lähemalt uurima , siis mnjah . </s> <s> Sa , tüdruk , oled tabanud väga tähtsa asja : mis inimestele meeldib . </s> <s> Need kuldlõiked ja muu sarnane värk , mis inimestele puhtpsühholoogiliselt mõjub . </s> <s> Väga tubli . " </s> </p>
<p> <s> Liiga kiitev jutt , mõtlesin ma hirmuga ja püüdsin oma toolil mitte eriti niheleda . </s> </p>
<p> <s> " Ma ju räägin , et ta on tubli , " rääkis Sander . </s> </p>
<p> <s> " Sind ei tea alati uskuda , selle poisi kohta , kelle sa nüüd lahti lasid , ütlesid ju ka , et ta on tubli . " </s> </p>
<p> <s> Sander naeratas virilalt , kõrvad lontis . </s> <s> Ma polnud sellist Sandrit kunagi näinud . </s> <s> Ma polnud selle pealegi tulnud , et ka Sandril kellegi ees kõrvad lontis võivad olla . </s> </p>
<p> <s> " No mis ma ütlen , " uuris Murakas teist korda mu asju . </s> </p>
<p> <s> Ütle , et sa võtad mu tööle , ütle , et sa võtad mu tööle , sugereerisin ma . </s> </p>
<p> <s> " Ma arvan , et me võime proovida , esialgu muidugi katseajaga , " ütles Murakas ja naeratas mulle esimest korda . </s> <s> Väga laialt see-eest . </s> <s> Väga avalalt . </s> </p>
<p> <s> Ma naeratasin vastu . </s> </p>
<p> <s> Täitsa lõpp , ma sain katseajaks sellise palga , mida ma arvasin , et küsin pärispalgaks ! </s> </p>
<p> <s> Kas oli põhjus minu kenas heledas korralikus riietuses ? </s> <s> Või mu töödes ? </s> <s> Või ikkagi vaevuaimatavas spermalõhnas ? </s> </p>
<p> <s> Kes seda teab . </s> </p>
<p> <s> Ja keda see enam huvitab ! </s> </p></div2>
        <div2 type="alaosa"><head> 6 . </head>
<p> <s> Tavaliselt on nii , et kui keegi tahab mingit ilupilti reklaamiks või kaanepildiks teha , siis tehakse see pilt ära ja mina mängin sellega arvutis edasi . </s> <s> Ma ei pea ju ometi juures olema , kui seda pilti tehakse . </s> </p>
<p> <s> Nüüd aga leidis Sander , et minu viibimine pildistamise juures on äärmiselt vajalik . </s> </p>
<p> <s> Pilt iseenesest oli äärmiselt lihtne . </s> </p>
<p> <s> Mingi tibi seisis laua otsas ja vaatas kõrgi pilguga alla . </s> <s> Mõte oli umbes , et ta on hästi väärtuslik tibi ja et " te võite mind ju tahta , aga ei saa " , või midagi taolist . </s> <s> See pidi olema mingi reklaam . </s> <s> Mingi ekslusiiv-värk . </s> </p>
<p> <s> Ma pole näinud asja , mida ei saaks reklaamida ilusa tibi pildiga . </s> <s> Eriti hea on , kui sel tibil on imepeenike keskkoht , pikad jalad ja suured tissid . </s> <s> Kui see tibi näeb välja nagu Barbie-nukk . </s> <s> Sellise tibiga saab reklaamida kõike - keelekursusi ja kassitoitu ja autorehve ja bensiini ja kaerahelbeid . </s> </p>
<p> <s> Ma ei usu , et inimesed ostaksid asju vaid sellepärast , et see tibi asja reklaamil oleks nii ilus . </s> <s> Ma arvan , et inimeste ajus on toimunud selle väeti kümnekonna aasta jooksul , mis reklaamindus Eestis juuri on ajanud , selline muutus , et kui nad näevad asja , mida reklaamitakse ilusa tibi pildiga ja sel pildil on korralik valgus ja kvaliteet , siis nad hakkavad kohe arvama , et see asi , mida reklaamitakse , on kindlasti sama hea ja kvaliteetne nagu see pilt . </s> <s> Sest halva asja müügi nimel ehk ei pingutata kalli reklaamiga . </s> </p>
<p> <s> Ja nii muudkui ostetakse neid asju , mida reklaamitakse tibidega ja tegijad leiavad , et " tibi müüb " ja teevad edasi tibidega , valdavalt paljastega , reklaame . </s> <s> Selline uhke tibine ring . </s> </p>
<p> <s> Ja naisõiguslased võivad nii palju sõna võtta kui tahavad , et naise keha kujutamine reklaamis on seksistlik ja šovinistlik , neid ei kuula keegi . </s> <s> Sest ilusat tibi on ju ilus vaadata . </s> </p>
<p> <s> Usun , et osa naisõiguslasi on ülekaalus lesbarid , kes ilusate tibide pilte vaadates salamisi näpukat teevad . </s> </p>
<p> <s> Vaatasin , kuidas meikar tibist pandakaru tegi ja igavlesin . </s> <s> Fotograaf vedas oma assistendiga juhtmeid ja keeras taustu , stilist vaidles Sandriga riiete pärast . </s> <s> Tibi rääkis meikarile , kui loll boifrend tal on : </s> </p>
<p> <s> " Kujutad sa ette , ma ütlen , et lähme õhtul kuhugi välja , ja tema kutsub mind korvpalli vaatama ! </s> <s> Kujutad sa ette ? " </s> </p>
<p> <s> " Ei , ei kujuta , " vangutas meikar pead . </s> <s> Arvata võib , et tegelikult ta ei kuulanudki , mida tibi rääkis . </s> <s> Arvata võib , et ta peab oma ametis pidevalt midagi taolist kuulama . </s> </p>
<p> <s> Siis algas pildistamine . </s> </p>
<p> <s> " Ole ahvatlev ! " hüüdis fotograaf tibile ja klõpsutas oma aparaati . </s> <s> " Vaata mulle otsa ja mõtle : ihalda mind , võta mind ! " </s> </p>
<p> <s> Tibi seisis laua peal , puusad õieli , ja vaatas ülbe näoga fotograafi poole . </s> </p>
<p> <s> " Ei , nii ei lähe ! " hüüdis fotograaf ja lasi käed aparaadiga alla . </s> </p>
<p> <s> " Äkki peaks juukseid natuke teistmoodi sättima ? " küsis stilist , läks tibi juurde , tõusis kikivarvule ja kohendas tibi miniseeliku värvlit . </s> </p>
<p> <s> " Mismoodi ma siis olema pean ? " tegi tibi " nänn-nänn-nää " -häält . </s> </p>
<p> <s> Sander pakkus mulle suitsu . </s> </p>
<p> <s> " Ma ei suitseta , " ütlesin mina . </s> </p>
<p> <s> Aga Sander ei pannud mind tähelegi . </s> </p>
<p> <s> " " Mismoodi , mismoodi , " " osatas ta tibi häält . </s> <s> " Normaalselt pead olema . </s> <s> Sa pead olema nii , et mul jala pealt kõvaks läheb . </s> <s> Said aru ? " </s> </p>
<p> <s> Sander pakkus mulle tuld , ise tibi poole vaadates . </s> </p>
<p> <s> " Mõtle , et sa oled maailma kõige ahvatlevam naine . " </s> </p>
<p> <s> Tibi manas näole uimase kana ilme . </s> </p>
<p> <s> " Said ? " küsis Sander minu käest . </s> </p>
<p> <s> " Mida ? " </s> </p>
<p> <s> " Tuld . " </s> </p>
<p> <s> " Ma ei suitseta , ma ju ütlesin . " </s> </p>
<p> <s> " Ah , vahet pole . " </s> <s> Ja tibile : " Ole ahvatlev ! " </s> </p>
<p> <s> " Seisa natuke siiapoole , " näitas fotograaf tibile . </s> <s> " Nii Vaata mind ja mõtle , et ma tahan midagi riivatut . " </s> </p>
<p> <s> Klõpsadi-klõpsadi-klõpsadi . </s> </p>
<p> <s> " Ei , nii ei lähe , " arvas fotograaf siis . </s> </p>
<p> <s> " Annaks tüdrukule midagi juua , " arvas fotograafi assistent . </s> </p>
<p> <s> " Ei saa , ta pole veel kaheksateistki , " õiendas Sander . </s> </p>
<p> <s> " No aga nii me jäämegi siia seda pilti saama , kui neiuke teeb hirmunud koolilapse nägu , " oli fotograaf pahane . </s> </p>
<p> <s> Tibi tegi selle peale solvunud pekingi paleekoera nägu . </s> </p>
<p> <s> " Kuule , kui te siin teda solvate , siis ei saagi te mingit pilti , " ütlesin mina . </s> <s> Mul hakkas sellest modellihakatisest lihtsalt kahju . </s> </p>
<p> <s> " Aa , sina , " tegi Sander . </s> <s> " Miks ma sind üldse kaasa võtsin . </s> <s> Vott . </s> <s> Sina ütledki , kuidas peab olema . " </s> </p>
<p> <s> " Mina teen teie tehtud pildi lihtsalt arvutis üle . </s> <s> Mina pole mingi stilist . </s> <s> Ise sa pead teadma , mida sa tahad , " vaidlesin Sandrile vastu . </s> </p>
<p> <s> " Aga kui sa nüüd tuleksid oma nii-öelda arvutiinimese tornist alla ja vaataksid lihtsureliku pilguga seda asja , mis siin toimub , mis sa siis arvad ? " </s> </p>
<p> <s> Vaatasin seda tibi , seda lolli riietust , mis tal seljas oli , ja kogu seda värki , mis Sander oma meesšovinismuses ja kopiraiterluses välja oli mõelnud . </s> </p>
<p> <s> " Sul on boifrend ? " küsisin tibilt . </s> <s> See noogutas . </s> </p>
<p> <s> " Armastad teda ? " küsisin . </s> </p>
<p> <s> Tibi kaalus hetke vastamist , vist häbenes , siis aga noogutas . </s> </p>
<p> <s> " Vot nüüd mõtle oma boifrendile . </s> <s> Mõtled ? " </s> <s> Tibi naeratas , noogutas ja vahtis äraoleval pilgul lakke . </s> </p>
<p> <s> " Vot ja nüüd vaata selle fotograafi poole , saad aru , selline keiss : sa mõtled oma kutist , kujutad ette midagi hiigelromantilist , ja siis ütleb see fotograaf , et kuidas oleks , ilus neiu , väike nibin-nabin . </s> <s> Sa ei taha teda , aga sulle meeldib , et ta sind tahab . </s> <s> Vot sellise näoga vaatagi teda , selge ? " </s> </p>
<p> <s> Klõpsadi-klõpsadi-klõpsadi . </s> </p>
<p> <s> " Hakkab looma , hakkab looma , " ergutas Sander . </s> </p>
<p> <s> " Ma tean , mis me teeme , " andis fotograaf aparaadi oma assistendile , et see sellel filmi vahetaks , ja näitas näpuga minule . </s> <s> " Sina tuled ka pildile . " </s> </p>
<p> <s> " Mina ? </s> <s> Never . </s> <s> Ma pole mingi modell . " </s> </p>
<p> <s> " Sellepärast tuledki , et sa pole mingi modell . " </s> </p>
<p> <s> " Mul pole ju juukseidki . " </s> </p>
<p> <s> " Ja just sellepärast . " </s> </p>
<p> <s> " Mis , sa oled segi või . " </s> </p>
<p> <s> " Ei , ma ei ole , " rääkis fotograaf ja seletas Sandrile : " Saad aru , kui tase oleks , kui tema oleks siin tüdruku jala juures ja vaataks ihaldava näoga üles . </s> <s> Ja tüdrukul on selline nägu peas , nagu Sinead enne rääkis . " </s> </p>
<p> <s> " Asjal on jumet , asjal on jumet , " hõõrus Sander oma käsi kokku . </s> </p>
<p> <s> " Minge purki , " ütlesin mina . </s> </p>
<p> <s> " Pappi tahad ? " küsis Sander . </s> </p>
<p> <s> Nad meikisid mu ära . </s> <s> Puuderdasid isegi mu hetkel lausa nullis pealae ära ja värvisid silmad ilusaks . </s> <s> Ma olin endaga rahul , kui peeglisse vaatasin . </s> </p>
<p> <s> " Jube ilus peakuju on sul , " sädistas stilist . </s> </p>
<p> <s> " Sellepärast ma seda ju teistele näitangi , " üritasin nalja teha . </s> </p>
<p> <s> Asjatu . </s> </p>
<p> <s> Keegi ei saanud mu naljast aru . </s> </p>
<p> <s> Pilt tuli lõpuks väga uhke : tibi suutis manada endale riivatu nunna pilgu , mina olin kiimas näoga tema sääre juures , keel pikalt suust väljas , hirmsa tahtmisega tibi säärt lakkuda . </s> </p>
<p> <s> See pilt oli väga hea . </s> </p>
<p> <s> Kui pildistamise protseduur läbi hakkas saama , küsis fotograaf : </s> </p>
<p> <s> " Oleksid sa nõus mulle kunagi poseerima ? " </s> </p>
<p> <s> " Mis mõttes ? " </s> </p>
<p> <s> " No kui mul näiteks on sinusugust naist pildi peale vaja , tuleksid sa ? " </s> </p>
<p> <s> " Sa mõtled mingeid aktifotosid või ? " </s> </p>
<p> <s> " Mitte ainult . " </s> </p>
<p> <s> " Tead , ma olen kuulnud , et fotograafid räägivad naistele sellist juttu , kui nad nendega magada tahavad . " </s> </p>
<p> <s> Modellitibi oli lähedal ja turtsatas . </s> </p>
<p> <s> " Mis sa kuulad siin suurte inimeste juttu pealt , " käratas fotograaf talle . </s> <s> Tibi solvus ja läks eemale . </s> </p>
<p> <s> " Aga sa ei tahaks ? " küsis fotograaf vaikselt . </s> </p>
<p> <s> " Miks mitte , " vastasin talle . </s> </p>
<p> <s> See pildistamine oli mind kuumaks ajanud . </s> <s> See , kuidas fotograaf mind ergutas , kuidas kiitis ... </s> </p>
<p> <s> " Läheks istuks kuskil ? " pakkus ta . </s> </p>
<p> <s> " Kas sina vajad mingit jooki ? " küsisin . </s> <s> " Minul pole küll midagi vaja . " </s> </p>
<p> <s> " Mul on kummid olemas , " ütles tema . </s> </p>
<p> <s> " Kurat , kust te nii hea lesbari välja võtsite ? " oli hiljem üks teine fotograaf küsinud . </s> </p>
<p> <s> " Kolm nädalat passisin " Nightmanis " , " oli pildi teinud fotograaf vastanud . </s> </p>
<p> <s> See lesbar olin muidugi mina , kes siis veel . </s> </p>
<p> <s> Missugune imidž . </s> </p>
<p> <s> Imidž mai äss . </s> </p></div2>
        <div2 type="alaosa"><head> Sõbrannandus , vol. 2 </head><head> 1 . </head>
<p> <s> Nagu ma olen korduvalt öelnud - ma vihkan pubisid . </s> <s> Vihkan . </s> <s> Aga kui Susanna ütles , et tahab end lihtsalt täis tõmmata , mitte mingis korralikus restoranis kombekalt veini limpsida ega diskoteegis peput hööritada , olin ma nõus temaga kaasa minema . </s> </p>
<p> <s> Vahepeal võib ju inimeste vastu kena ka olla . </s> </p>
<p> <s> Eriti veel , kui see inimene on üks kallimaid . </s> </p>
<p> <s> See oli üks urgas , tõeline urgas ; kui siin poleks ümberringi olnud istumas kõiksugu boheemseid karvaseid , oleks see tundunud mingi allakäinud õllekana : õlu oli siin odavam kui kusagil mujal , kaks korda odavam kui kallites kohtades . </s> </p>
<p> <s> Mul pole karvaste vastu suurt midagi , teinekord on mõne kalkarist vaimuhiiglasega kosutav vestelda . </s> <s> Aga ainult harva ja mitte eriti kaua korraga , sest liiga intelligentne jutt on minu meelest sama mõttetu kui kliitori näppimine ilma lõpetamata . </s> <s> Pealegi ei tähenda kalkarlus alati tarkust . </s> <s> Neil kampsuni-inimestel , nii lollidel kui tarkadel , on kohutav omadus : nad ei armasta end pesta ning suitsetavad valdavalt odavaid sigarette . </s> <s> See on järjekordne põhjus , miks ma olen mõelnud , et võiks ise kah napsu panna : meeled on tuimemad , ei pea endal vesteldes teetassi nina all hoidma või teesklema , et on nohu ning nina salvrätikusse suruma . </s> </p>
<p> <s> Kas nad ise aru ei saa , et nad haisevad ? </s> <s> Et naturaalsus on meeldiv vaid toiduaineis ? </s> </p>
<p> <s> Iseenesest oli see koht tõesti lahe . </s> <s> Alternatiivne , võiks öelda . </s> <s> Susanna oli väga casualilt riides ning tema alkone pilk tegi ta teistega sarnaseks . </s> </p>
<p> <s> Mina nägin kempsugräfitis inimeste soovi kildu panna . </s> <s> Algul nägi Susanna ka . </s> <s> Luges : " See , mida sa teed , ongi elu mõte . " </s> <s> Ja ei mõelnud midagi , st see teade läks temast lihtsalt läbi . </s> <s> Kui ta aga oli ära joonud seitse õlut ja suitsupakk oli peaaegu tühi , vaatas ta seda uuesti ja arvas , et ta on tänu sellele teatele jõudmas asjade olemuseni . </s> <s> Ta ei mäletanud , et ta oli seda teadet juba näinud . </s> <s> Ta arvas , et see teade ilmus peldiku seinale alles siis , kui ta oli alko poolt pehmeks tehtud , vastuvõtlikuks teispoolsuse teadetele . </s> </p>
<p> <s> " Tead , mis on elu mõte ? " küsis ta , kui oli lauda tagasi jõudnud . </s> </p>
<p> <s> " Ei . </s> <s> Ja ei tahagi teada . " </s> </p>
<p> <s> " See , mida sa teed , ongi elu mõte , " targutas Susanna . </s> <s> Tema silmad kilasid totralt , aga ta nägu oli tõsine . </s> </p>
<p> <s> Ta oli viimasel ajal üldse kuidagi imelik . </s> <s> Ootas ja lootis mingit elu mõtet , mingit suurt pöördemomenti , mis midagi muudaks . </s> <s> Mina ei viitsinud teda aga mõista . </s> </p>
<p> <s> Võibolla oleks ma pidanud püüdma . </s> </p>
<p> <s> Võibolla oleksin ma pidanud endas alla suruma vastumeelsuse Susanna äbara oleku vastu , viitsima istuda tema pool teda kuulates ja kätt hoides . </s> <s> Aga ta isegi ei palunud seda minult . </s> <s> Ja mina jagasin end töö , kodu ja viimasel ajal järjest sagedasemaks kaaslaseks muutunud Timo vahel . </s> </p>
<p> <s> Võibolla oleksin ma pidanud kõigele sellele mõtlema hakkama näiteks siis , kui ühel õhtul pidime me välja minema ja Susanna ütles , et ei saa tulla , sest nutab . </s> <s> Et oli Tirtsu ema juurde saatnud ja hakanud mingi lambist asja peale nutma ja nüüd ei saa enam pidama . </s> <s> Tahtsin tema juurde minna , aga ta ütles , et ei , ära tule , ma pean sellega ise hakkama saama . </s> <s> Ta kartis , et kui keegi teine aitab tal sellest depressist üle saada , siis on ta selle teise ees tänuvõlglane . </s> <s> Aga Susanna ei tahtnud kellegi ees võlgu olla . </s> <s> Ei panga ega sõprade ees . </s> <s> Ja nii ta nuttis , kuni pisaraid enam ei olnud , ja läks autoga sõitma . </s> </p>
<p> <s> Ma ei mõelnud sellele siis ega ka hiljem . </s> </p>
<p> <s> Võibolla sellepärast , et ta oli varemgi autoga niisama ringi sõitnud . </s> <s> Ta nimetas seda ännamiseks . </s> <s> Et " änn-änn " teevad poisikesed , kui mänguautodega mööda põrandat põristavad . </s> </p>
<p> <s> Susanna sõidab hästi . </s> <s> Kui ma ütleksin , et ta sõidab nagu mees , kõlaks see nõmedalt . </s> <s> Aga Susanna sõidab tõesti hästi , ta ei jää kunagi oma autoga kusagile koperdama , nagu enamik tibisid ja noori nolke . </s> <s> Ja ta enda suhtumine on kah leebelt öeldes ebanaiselik - ta nimelt sõimab teisi naisautojuhte : " Noojah , naine roolis , rool põhjas ! " </s> </p>
<p> <s> Kui ma talle ükskord mainisin , et ta ise on ju kah naine , et solidaarsus ja need teised kaunid sõnad , vaatas ta mulle põlglikult otsa ja vajutas gaasi , nii et auto urahtas . </s> </p>
<p> <s> Sel ajal , kui ma olin kurb ja ma mingi aeg Susanna pool elasin , see ännamine isegi meeldis mulle . </s> <s> Me sõitsime mööda linna , makk põhjas , lihtsalt sõitsime , isegi mitte ei kihutanud ; see oli õudselt mõnus tunne . </s> </p>
<p> <s> Ma polnud teadnudki , et Tallinnas on nii palju nii erinevaid maju ja tänavaid . </s> <s> Et näiteks Kopli kandis võib leida ilusaid maju ja pooleliitlinnaosas jubedaid barakke . </s> <s> Et mitmes kohas koledate majade vahel võib olla täiesti hingemattev vaade merele . </s> </p>
<p> <s> Pidevalt autos istudes ja ringi sõites oled nagu mingis teises maailmas . </s> <s> Sa ei tunne autosid mitte nende juhtide , vaid värvi , mudeli ja numbri järele . </s> <s> Ja kui mingi auto on pikemat aega sama kiirusega kõrvalreas sõitnud , hakkab tunduma , nagu oleks see auto ja autojuht tuttavad või isegi sõbrad , ka siis , kui juht selles autos üldse sinu poole ei vaata . </s> <s> Ja tundub kummaline , et sel teisel autol on hoopis teine tee , tekib küsimus , et miks ta ära keerab , miks ta meiega enam koos sõita ei taha </s> </p>
<p> <s> Mulle , kõrvalistujale , jäi arusaamatuks , miks Susanna niimoodi ei mõelnud . </s> </p>
<p> <s> Aga mu mõtted olid loomulikult kinni minu lollis fantaasias . </s> </p>
<p> <s> Vahepeal tundus mulle , et kõik autod öises linnas on nagu arvutimängu tegelased , ja kõigil on mingi eesmärk : kes ajab meid taga ja me peame eest ära jõudma , ja kelle peame ise kätte saama , st , kellest mööda jõudma . </s> </p>
<p> <s> " Sa mõtled täpselt nagu mingi vanamees Moskvitšiga , " ütles Susanna . </s> </p>
<p> <s> " Kesasi ? " </s> </p>
<p> <s> " Vanamees Moskvitšiga . </s> <s> See on üks selline termin , kunagi Ekspressis kirjutas , noh , et selline vanamees , kes sõidab oma vana logu autoga hästi aeglaselt ja ei lase kedagi endast mööda sõita , sest ta vihkab kõiki , kellel on korralikumad autod . </s> <s> Ja kui vanamees sõidab Haapsalust Narva , ei võta ta kunagi joppi seljast ega mütsi peast . " </s> </p>
<p> <s> " Miks siis ? " </s> </p>
<p> <s> " Sest ta on selline kõva mees . " </s> </p>
<p> <s> Naersin . </s> <s> See kirjeldus meenutas mulle üht mu kauget sugulast . </s> <s> Aga ainult selles osas , et logu masin ja jopp kogu aeg seljas . </s> </p>
<p> <s> Ühesõnaga , see öösiti ringiännamine oli mõnus . </s> </p>
<p> <s> Ainus , mis mulle , rahatule , silma jäi , oli see rahanumber , mis Susannal bensiini peale läks . </s> <s> Paak öö jooksul polnud mingi probleem . </s> </p>
<p> <s> " Jätan lihtsalt mõned viinad ostmata , " oli Susanna vastus . </s> </p>
<p> <s> Mulle see isegi meeldis . </s> <s> Kaine Susanna oli mõnusam kui napsulemb Susanna , ka siis , kui ta kergelt depressis . </s> <s> Minu tookordse kurbtuse ajal oli Susanna just töökohta vahetanud ja põdes kergelt , et eelmine ülemus temaga enam väljas ei tahtnud käia . </s> <s> Aga see oli õnneks tõesti just nimelt kergemat sorti põdemine . </s> <s> Teine asi , mis teda morjendas , oli uude kohta sisseelamine - jutud sellest , et ta on oma eelmise ülemusega maganud , ei olnud just hea pinnas uue töökoha naistega läbisaamiseks , eriti kui uue firma juht oli edukam ja vallalisem kui eelmise firma oma , kes hoolimata ammusest lahutusest veetis koos oma eksabikaasaga Susanna meelest liiga palju aega . </s> <s> Uus ülemus aga , tuli välja , oli täielik impotent ja irisev pedant ning Susanna sai patumõtted eemale lükata ning rõõmsalt tema alluvuses kaks aastat suurepärast karjääri teha . </s> </p>
<p> <s> Siis me ännasime ringi , üks kurb ja teine kerges depressis , makk möirgas , meie ei rääkinud peaaegu midagi . </s> <s> ( " " Anna üks sigaret ! " - " Võta ! " - Rohkem ei tarvita sõnu . " ) </s> <s> Sõitsime ja vaikisime ja vahtisime elu öistel tänavatel . </s> <s> Kas te teadsite , et kõiki valgusfoore ei lülitatagi ööseks välja ? </s> <s> Mina enne seda ännamist ei teadnud . </s> <s> Ma mõtlesin , et keset ööd on olemas kindlasti paar tunnikest , kus valgusfooride maailmas valitseb täielik vaikus , kus kõik foorid vilgutavad vaid kollast . </s> <s> Aga võta näpust - on päris palju valgusfoore , mida üldse mitte kunagi välja ei lülitatagi . </s> </p>
<p> <s> See ännamine tuli meile kasuks . </s> <s> Vastu hommikut Susanna pool unne vajudes ei mäletanud me oma muresid , ning hommikul poolmagamatult end tööle seades ei tundunud need mured nii valusad . </s> </p>
<p> <s> Kui niiviisi kolm-neli ööd järjest teha , sai järgmised kolm-neli ööd tunduvalt paremini magada . </s> </p>
<p> <s> Vahepeal Susanna ei ännanud . </s> <s> Võibolla sellepärast , et tal oli palju igasugu tegemist - vahetas töökohti ja tegutses papi nimel mitmel rindel ning veetis aega mõnusate meeste seltsis , kellega läbi käies tuli palju suhelda nende isiklike sekretäride ning autojuhtidega ; kellel oli raha ja , oh imet , isegi mõistust . </s> </p>
<p> <s> Aga paraku mitte püsivust . </s> <s> Või siis mitte nii palju tundeid Susanna vastu , et temaga pikemaks kokku jääda . </s> </p>
<p> <s> Ükspäev kurtis Susanna , et ei taha vanaks jääda . </s> <s> Järjekordne näide tema viimasel ajal imelik olemisest . </s> <s> Ta nagu ei oskaks ega tahaks millestki rõõmu tunda ega midagi . </s> </p>
<p> <s> " Mõtle , ma käisin eile ripsmeid ja kulmusid värvimas , " rääkis ta - Susannal on nii hele nahk ja heledad karvad , et ta värvib pidevalt oma ripsmeid-kulme keemiliselt , et ka meigita enam-vähem normaalne välja näha - " ja seal salongis oli üks uus tüdruk . </s> <s> Küsib minu käest , et kas tihti läheb värvimise ajal silma , ja mina ütlen , et peaaegu alati läheb natukene . </s> <s> Ja tema räägib siis , et järelikult on noored silmad , et tema on tähele pannud , et mida vanemad silmad , seda vähem läheb silma . </s> <s> Ja mõtle , siis ta värvis mu ripsmed niimoodi ära , et ma ei tundnud mitte midagi ! </s> <s> Ja ma mõtlesin , et kiidan teda , et ta teeb nii hästi , aga siis ma mõtlesin , et kui ma ütlen , et mul ei läinudki silma , siis ta arvab , et mul on vanad silmad . </s> <s> Ja ma valetasin , et natuke läks ikka . </s> <s> Kujutad ette ! " </s> </p>
<p> <s> Ma ei kujutanud . </s> </p>
<p> <s> " Ma ei taha vana olla ! " kurtis Susanna . </s> <s> " Ma ei taha kolmkümmend saada , või nelikümmend . " </s> </p>
<p> <s> Huvitav , kes tuli küll selle idee peale , et kui oled kolmekümnendates ja üksi , et siis kindlasti pead olema õnnetu ? </s> <s> Nagu teisiti üldse ei tohiks . </s> <s> Üks järjekordseid nõmedaid ideid , mis naistele sisse kodeeritud . </s> </p>
<p> <s> " Kuule , tule mõistusele , sa ei saa ju igavesti kahekümnendates olla . " </s> </p>
<p> <s> " Aga ma nii tahaks Kuule , mis sa arvad , kui ma Sandrile räägiksin , kas ta oleks nõus mu ilulõikused kinni plekkima ? " </s> </p>
<p> <s> " Kullakene , sa ei ole ju vana , vaata ennast peeglist - sa oled kõige ilusam , keda ma kunagi näinud olen ! " </s> <s> Muuseas , selles viimases väites polnud kübetki valet . </s> <s> " See , et mingi kosmeetik sulle värvi silma ei aja , ei tähenda , et sa oleksid vana ! </s> <s> Sa oled nagu Jandra , see kah kurtis mulle , et ei taha vanaks saada , ütles , et siis peab vanade meestega keppima . " </s> </p>
<p> <s> " Sina ja Jandra jah ju muust ei mõtlegi kui seksist , " torises Susanna . </s> </p>
<p> <s> " Pisut leebem mõte kui olematu vanadus , või mis ? " </s> </p>
<p> <s> Susanna mossitas edasi . </s> </p>
<p> <s> Tegelikult ma ei saa öelda , et minul oleks vanaks saamisest ükskõik . </s> <s> Loomulikult ei ole . </s> <s> Vaevalt , et kellelgi oleks . </s> <s> Isegi neil , kes räägivad , et neil on ükskõik . </s> <s> Ma usun , et on võrdlemisi harjumatu avastada mingi hetk , et hommikused kotikesed silme all ja voldikesed , mis teinekord pingelise töö või magamata öö järel näkku on sattunud , saavadki su näo pärisosaks . </s> </p>
<p> <s> Kunagi ma mõtlesin , et vananemise vastu poleks iseenesest midagi , et päris kift oleks elada vanana , nii kaheksakümnesena , kusagil metsas või mere ääres , omaenda uhkes maamajas , vedeleda omaenda kamina ees , omaenda kiiktoolis , jalge ees omaenda suur koer ja näos omaenda rõõmsad kortsud , mis räägiksid huvitavast ning teguderohkest elust Ja kui mul tuleks sünnipäev , tervitaks Susanna mind Vikerraadio laupäevase tervitussaate kaudu lauluga " Läänemere lained " </s> </p>
<p> <s> Aga need vahepealsed aastad , eriti neljakümnedate lõpp ja viiekümnendad , kus kortsud pole mitte uhke ja kuiv kribukrabu , vaid sarnaneb rohkem voltidele ? </s> <s> Näha välja kui šarpei tõugu koer ja suuta elust rõõmu tunda ? </s> <s> Ma ei tea , kas ma saan sellega hakkama . </s> </p>
<p> <s> Võibolla tuleks juba nüüd hakata mingi maamaja järgi ringi vaatama , kamina jaoks kive korjama , ning kui nelikümmend viis käes , metsa peitu minna ? </s> <s> Korjata juurikaid ja ürte ning pakkuda neid New Age kauplustele ja pudriitada sealseid müüjatädisid juttudega oma maagilistest korjekohtadest ning korjamise ajal valitsenud kuuseisudest ? </s> </p>
<p> <s> Aga õnneks on mul sinnamaani veel aega . </s> </p>
<p> <s> Ka Susannal on sinnamaani veel aega , mina ei saa aru , mis asja ta põeb . </s> </p>
<p> <s> Istusime Susannaga ühes restoranis , tegime ühise lõuna . </s> </p>
<p> <s> " Mulle meeldib see tüüp , " ütlesin Susannale . </s> </p>
<p> <s> " Missugune ? " küsis Susanna . </s> </p>
<p> <s> Kas siin sai üldse mingit küsimust tekkida ? </s> <s> Loomulikult meeldis mulle see kelner , kes asjaliku näoga meie lauda teenindas . </s> <s> Aga Susanna istus nagu totakas , larpis juba kolmandat majaveini ja tegeles masendava halinaga teemal " miks mul kellegagi ei vea " . </s> </p>
<p> <s> Kelner tõi mu pangakaardi tagasi , koos sellega pastaka ja allkirja nõudva paberilehekese . </s> <s> Ise läks viisakalt eemale . </s> </p>
<p> <s> " Kui töö lõpetad , helista " kirjutasin selle koha peale , kus pidanuks olema minu allkiri . </s> </p>
<p> <s> Hirnusime Susannaga nagu segased . </s> <s> Hetkeks sain ta oma lolli huumoriga tema kurvameelsest ätituudist välja kiskuda . </s> </p>
<p> <s> Ma ei tea , mis sellest kutist sai , kas seda paberit aktsepteeriti või ei , võibolla pidi poiss mu arve ise kinni maksma , igatahes ei helistanud ta mulle tol õhtul ja ma pole teda rohkem selles kohas näinud ka . </s> </p></div2>
        <div2 type="alaosa"><head> 2 . </head>
<p> <s> Susanna helistas mulle päeval ja ütles , et õhtul võiks natuke Jandra pool istuda , et Jandral olevat sünnipäev . </s> </p>
<p> <s> Mul oli see täiesti meelest läinud . </s> <s> Piinlik . </s> </p>
<p> <s> Ma olin korra Jandra pool käinud . </s> <s> Ta pole eriti korralik . </s> <s> Must tema juures just ei olnud , aga asjad olid laiali . </s> <s> Ta ei oodanud mind , aga kuidagi juhtus , et ma sattusin tema juurde . </s> <s> Köögi ja elutoa olid vallutanud Krissu sõbrannad . </s> </p>
<p> <s> " Hea , et täna poisse külas pole , " rääkis Jandra . </s> <s> " Saad aru , puberteetide asi , hormoonid möllavad , sokid haisevad . </s> <s> Plikad vähemalt ei haise niimoodi . " </s> </p>
<p> <s> Mind hämmastas , et kõikjal Jandra toas vedeles väikseid , AA-mõõdus patareisid . </s> </p>
<p> <s> " Miks sul neid patareisid nii palju siin on ? " </s> </p>
<p> <s> " Ma mõtlesin jah , et peaks need kokku korjama ja kusagile viima , kus ohtlikke jäätmeid kogutakse , " arutles Jandra . </s> </p>
<p> <s> " Ei , aga milleks sul neid nii palju siin on ? " ei saanud ma aru . </s> <s> " Mida sa teed nendega ? " </s> </p>
<p> <s> Jandra vaatas mind pilkavalt . </s> </p>
<p> <s> " Mul on suhe . " </s> </p>
<p> <s> " Ikka ei saa aru . " </s> </p>
<p> <s> " Selline väike suhe . </s> <s> Väike . </s> <s> Suhe . </s> <s> Nii kakskümmend senti . </s> <s> Või rohkemgi . </s> <s> Käib patareidega . </s> <s> Saad aru ? " </s> </p>
<p> <s> " Vist taipan " venitasin , sest ei teadnud , kas tõesti taipan või mitte . </s> </p>
<p> <s> " Noh , ja kui meil on tihedamalt seda koosolemist , siis kulub neid patareisid kõvasti . " </s> </p>
<p> <s> " Sorri , " hakkasin naerma . </s> </p>
<p> <s> " Tead , pärast seda , kui tegin selle investeeringu , olen ma tunduvalt parem inimene . " </s> </p>
<p> <s> " Jah ? " </s> </p>
<p> <s> " Vähemalt ei tüüta ma enam mehi sellise innukusega kui varem . " </s> </p>
<p> <s> " Kuule , aga see mõte on arutlemist väärt , " leidsin ma . </s> </p>
<p> <s> " Et soetad endale ka ? " </s> </p>
<p> <s> " Nojah . </s> <s> Kurat , miks ma varem selle peale pole tulnud ? </s> <s> Saaks keppida , ilma et mingit lolli suhtlemist aretama peaks . " </s> </p>
<p> <s> " Minu mõte . " </s> </p>
<p> <s> " Ja On nagu parem siis ka või ? " </s> </p>
<p> <s> " Teistmoodi , loomulikult . </s> <s> Mingit ähkijat ju küljes pole . </s> <s> Kolme korraga on selge , kuidas kõige parem saab . </s> <s> Ja teinekord on tegu tööl olemisega , koju kipud " </s> </p>
<p> <s> Naersime hullumoodi . </s> </p>
<p> <s> Vibraator . </s> <s> Klassikuid tsiteerides : parem vibraator peos kui mees risti jalus . </s> </p>
<p> <s> See oli hea mõte . </s> </p>
<p> <s> Ainus , mis mind segas , oli , et ma ise varem selle peale polnud tulnud . </s> </p>
<p> <s> Võibolla see oligi põhjus , miks ma ei ole seda vidinat siiani endale ostnud . </s> </p>
<p> <s> Jandra sünnipäevale olimegi kutsutud vaid mina ja Susanna . </s> </p>
<p> <s> " Ma hakkasin mõtlema , et mis ma siin ikka lolli mängin ja suurele rahvale välja teen , praegu pole mul ju mingit sellist kutti ka , keda kindlaks meheks pidada ja kelle sõpru jootma peaks , " rääkis ta minu imestamise peale . </s> <s> " Pealegi pole ausalt öeldes mingi rõõm saada kolmkümmend viis . </s> <s> Mõtlesin , et teeks lihtsalt sellise rahuliku naisteka . </s> <s> Räägiks naistejutte . </s> <s> Meie Susannaga joome ja sina oled meie sotsiaalne mälu . " </s> </p>
<p> <s> Minu arust oli see päris hea mõte , kuigi selles polnud midagi uut . </s> </p>
<p> <s> Istusime ja pugisime ohjeldamatult Susanna meisterdatud võileivatorti ning Krissu tehtud vahukooretorti . </s> </p>
<p> <s> " Tselluliidihooldus , " ütles Jandra vahukooretordi kohta . </s> <s> " Kui tselluliidi eest taoliste asjadega ei hoolitse , läheb tselluliit minema . " </s> </p>
<p> <s> " Vanema ja targema jutt , " naersin mina . </s> </p>
<p> <s> " Kuule , sa olid Murakaga väljas käinud või ? " küsis Jandra siis . </s> </p>
<p> <s> " Käisin jah . " </s> <s> Rääkisin neile lühidalt sellest , mis juhtus . </s> </p>
<p> <s> Härra Murakas oli mulle helistanud nädal pärast mu töölevõtmist . </s> </p>
<p> <s> " Ma tahan sinuga rääkida , " ütles ta asjalikult telefoni . </s> <s> Ja kutsus kella kaheksaks ühte kallisse restorani . </s> </p>
<p> <s> Kontrollisin igaks juhuks oma pangakaardi seisu . </s> <s> Ma polnud selles restoranis kunagi käinud , olin ainult kuulnud , et tegemist on hirmkalli kohaga . </s> <s> Nõme oleks ju , kui isegi salatit ei saaks endale lubada . </s> </p>
<p> <s> Pangakaart näitas viit närust sotti . </s> <s> Midagi ikka , mõtlesin ma . </s> </p>
<p> <s> Restoran oli muidugi uhke . </s> <s> Mööbel ja muu staff mitte ainult ei näinud kallis välja , vaid , nagu ühe vana tuttava sisekujundaja kaudu teadsin , oligi kallis . </s> <s> Pisut ülepakutud ehk minu põhjamaise maitse kohta , aga ilus ja puhas ja mis kõik veel . </s> </p>
<p> <s> Naeratasin adminnile ja teatasin , et mind oodatakse . </s> <s> Adminn naeratas mulle vastu - see oli tõeliselt professionaalne naeratus , st ei mingit sümpaatiat - ja juhatas mind edasi . </s> </p>
<p> <s> Murakas istus kenas nurgalauas . </s> <s> Näha oli , et ta polnud siin esimest korda . </s> <s> Ega ka viimast . </s> </p>
<p> <s> Ma arvasin , et Murakas tahab mulle midagi minu tööst rääkida . </s> <s> Millest siis veel ? </s> <s> Aga ta rääkis hoopis igasugu muudest asjadest , tal oleks nagu mingit publikut tarvis olnud , ja ma mõtlesin : miks mitte , mängin siis publikut , kui seda minult oodatakse . </s> </p>
<p> <s> " Sa võid mulle Raimond öelda , " ütles Murakas . </s> <s> Naeratasin talle ja taipasin tema pilgust , et viis närust sotti jäävad mu pangaarvele alles . </s> <s> Vähemalt ei kao nad siinse õhtusöögi tõttu . </s> </p>
<p> <s> Murakas ( okei - Raimond ) rääkis bioloogiast ja muust taolisest . </s> <s> Näiteks pikalt sellest , et naised peaksid endast tunduvalt vanemaid mehi vaatama , et olevat teaduslikult kindlaks tehtud , et sellised liidud püsivad jäävamalt ja on kõige loogilisemad . </s> </p>
<p> <s> " Aga kuidas on keskmise elueaga ? " küsisin ma . </s> <s> " Mehed elavad ju reeglina vähem kui naised . </s> <s> Nii et lähed kahekümneselt viiekümnesele ja neljakümneselt oled lesk ja elad elu lõpuni üksinda ? </s> <s> See siis oleks loogiline suhe ? " </s> </p>
<p> <s> Murakas naeris selle peale . </s> <s> Pikalt ja kõrisevalt . </s> <s> Ilusasti naerab , mõtlesin ma . </s> <s> Ja siis ütles Murakas , vaadates mulle üle laua sügavalt silma : </s> </p>
<p> <s> " Ma tahan sinuga magada . " </s> </p>
<p> <s> Ma ei osanud midagi öelda . </s> <s> See kõhukas Raimond Murakas ? </s> <s> Magada ? </s> <s> Minuga ? </s> <s> Ja küsib nii otse ? </s> <s> Mu maailmapilt oli purunenud . </s> <s> Ma olin automaatselt lahterdanud Muraka oma alateadvuses n.ö akseksuaalsete onude kasti , sellesse , kuhu kuuluvad sõbrannade isad ja boifrendid , korteriomanikud ja muud taolised tegelased . </s> <s> Kui ma nüüd hoolega järele mõtlema hakkasin , siis meenus mulle küll , et kusagilt olin kuulnud mingit juttu , et Murakas olevat üsna kõva pidupanija ning naistemees . </s> </p>
<p> <s> Miks ma olin selle teema missanud ? </s> </p>
<p> <s> Eks ikka sellepärast , et Murakas lihtsalt ei meeldinud mulle kui mees , miks siis veel , ime küll . </s> </p>
<p> <s> " Huvitav mõte , " pobisesin ma , kui olin ennast kogunud . </s> </p>
<p> <s> " Sa ei taha ? " küsis tema . </s> </p>
<p> <s> " Vaata , " ütlesin ja püüdsin paaniliselt viisakat vabandust välja mõelda . </s> <s> " Iseenesest pole sul ju viga midagi , sa räägid väga huvitavalt ja sul on kohutavalt armsad silmad ja nii edasi , aga ma põhimõtteliselt ei lähe esimesel kohtumisel voodisse . " </s> </p>
<p> <s> " See pole ju esimene kord ? " pani Murakas pea viltu . </s> <s> " Me oleme ju varemgi kohtunud ? </s> <s> Minu kontoris ? " </s> <s> Tema kelmikas pilk oleks olnud ehk erutavgi , aga aastatekoorem ja liigsed kilod tegid selle pigem koomiliseks . </s> </p>
<p> <s> " Minu jaoks on see siiski esimene kord . </s> <s> Kuule , kallis , äkki räägime täna millestki muust ? " </s> <s> Panin oma naeratusse kõik sümpaatiakribalad , mis mul Muraka vastu olid . </s> </p>
<p> <s> Ja ta muutiski teemat . </s> <s> Me rääkisime pikalt veel igasugustest asjadest . </s> <s> Meeldiv üllatus - tüüp polnudki tegelikult nii loll ja enesekindel kui esmapilgul paistnud oli . </s> </p>
<p> <s> Aga terve järgmine nädal võpatasin ma , kui mu telefon helises . </s> </p>
<p> <s> " Mina oleks küll sealt lauast tõusnud ja öelnud : sorri , vale aadress , " ütles Jandra . </s> </p>
<p> <s> " Mina vist poleks üldse midagi öelda osanud , " ütles Susanna . </s> </p>
<p> <s> " No aga mis ma sellest saanud oleks , kui ma talle oleks öelnud , et ta on vana ja paks ja mingu oma naise juurde koju ? " </s> </p>
<p> <s> " Oleksid ta vähemalt paika pannud , " arvas Jandra . </s> </p>
<p> <s> " Ja siis hirmuvärinal oodanud , millal mind töölt lahti tehakse ? " </s> </p>
<p> <s> " No aga kas sa tõesti kavatsed temaga magada ? " vaatas Susanna mind nagu põrunut . </s> </p>
<p> <s> " Loomulikult ei kavatse . </s> <s> No kuulge , see , et ma paljudega magan , ei tähenda veel , et ma kõigiga magan . " </s> </p>
<p> <s> " Põhjapanev loogika , " arvas Susanna ja vangutas pead . </s> <s> Meie Jandraga naersime . </s> </p>
<p> <s> Kui ma Jandrat esimest korda nägin , arvasin ma , et olen sattunud Hollywoodi , nii padustaaritsev tundus ta . </s> <s> Nagu mõni narkokuninga armuke . </s> <s> Oli talv , vist alles neljas kuu , ja Jandral seljas maani pikakarvaline kasukas , mingi minule tundmatu looma nahk ; triibutatud pikad satäänid juuksed sasiselt kuklasse kinni pandud , ees mustad prillid , huuled kirsipunased ja nende vahel sigaret . </s> </p>
<p> <s> Istusime Susannaga ühes oma lemmikkohvikutest ja vaatasime läbi akna , kuidas Jandra autost välja ronis ja selle lukustas . </s> </p>
<p> <s> " Selline naine , " ütlesin ma . </s> <s> Hoolimata Susanna juttudest olin teda siiski pisut tagasihoidlikumana kujutanud . </s> </p>
<p> <s> " Pilves jälle , " konstanteeris Susanna . </s> </p>
<p> <s> " Millest sa seda järeldad ? " </s> </p>
<p> <s> " No vaata neid liigutusi , tavaliselt on ta jube rabeleja . " </s> </p>
<p> <s> Vaatasin . </s> </p>
<p> <s> Neid liigutusi . </s> </p>
<p> <s> Need olid aeglased ja võiks öelda , et raugedki . </s> </p>
<p> <s> Jandra tuli sisse , mägi kallist parfüümi ümber tema hõljumas , tellis kohvi ja Jägermeistrit . </s> <s> Ei võtnud päikeseprille ka kohvikus eest . </s> </p>
<p> <s> " Kuule , nii saavad kõik aru , et sul on midagi viga , kui sa siin hämaras oma prillidega eputad , " ütles Susanna . </s> </p>
<p> <s> " Ah , ma näen täna nagunii nii kämp välja , et inimesed arvavad , et ma hoian neid poosetamise pärast ees . " </s> </p>
<p> <s> " Mis sa siis tegid eile ? " </s> </p>
<p> <s> " Ah , ei midagi erilist . </s> <s> Markusega käisin väljas . </s> <s> Mehine öö oli lihtsalt . </s> <s> Ja nüüd on selline tunne , et maailm on täitsa perses omadega . </s> <s> Isegi päike ei ole päike , vaid mingi kuradi õel kiiritus . </s> <s> Tegin enne väikse piibu , aga vist ikka ei aita . " </s> <s> Jandra jõi kolmandiku Jägermeisteri pitsist ära . </s> <s> " Sina oled Sinead , eks ? " </s> </p>
<p> <s> Noogutasin . </s> </p>
<p> <s> " Mul on sulle mingi paari nädala pärast üks töö , hästi lihtne . </s> <s> Sa ikka tegid igasugu kujundusi , eks ? " </s> </p>
<p> <s> " No räägime siis , kui asi reaalne . " </s> <s> Ma ei tahtnud mingi pilves tšikiga tööjuttu ajada . </s> <s> Ennegi aretatud igasuguste pilves või purjus inimestega geniaalseid ideid , mille ainus positiivne tulemus oli mõnu fantaseerimisest . </s> </p>
<p> <s> Jandra süütas uue sigareti . </s> </p>
<p> <s> " Load said tagasi ? " küsis Susanna . </s> </p>
<p> <s> " Ammu juba , " puhus Jandra staaritsedes suitsurõngaid suust välja . </s> <s> " Markus ajas kohe asja jutti , nii kui ma talle sellest rääkisin . " </s> </p>
<p> <s> " Rääkisidki nii , nagu asi oli ? " </s> </p>
<p> <s> " Ää eee mitte päris , " muigas Jandra . </s> </p>
<p> <s> " Sa ei tea seda lugu , eks ? " pöördus Susanna minu poole . </s> <s> " Mendid pidasid Jandra kinni ja panid puhuma . " </s> </p>
<p> <s> " No mingi promill oleks loomulikult kukkunud , selline pohmakas oli , et sure ära , " rääkis Jandra . </s> <s> " Lõhnu küll polnud , nätsupadjad ja suits , aga mul polnud ikkagi mingit tahtmist puhuda . </s> <s> Küsisin , et äkki saab kuidagi teisiti . " </s> </p>
<p> <s> " Kuidas küsimus täpselt oli ? " uuris Susanna naerdes . </s> </p>
<p> <s> " No ma ütlesin , et puhumine sakib , et äkki ma imeks natuke , " hakkas ka Jandra naerma . </s> <s> " Aga ausalt , ma pole tõesti mitte kunagi ühelgi mendil suhu võtnud ! " </s> </p>
<p> <s> " Tss , " tegi Susanna . </s> </p>
<p> <s> " Pohhui , " ütles Jandra . </s> </p>
<p> <s> " Ja mis siis sai ? " uudishimutsesin mina . </s> </p>
<p> <s> " Mis ikka sai , load võeti ära . " </s> </p>
<p> <s> " Kujutad ette ! " ütles Susanna mulle . </s> </p>
<p> <s> Ma ei kujutanud . </s> </p>
<p> <s> " Kuule , räägime siis asjast , " ütles Jandra Susannale ja võttis kotist mingid paberid . </s> <s> " Ma arvan , et me peaksime vot nende meestega siin rääkima . " </s> <s> Jandra koputas ühele paberile . </s> <s> " Sest ma kuulsin , et neil on seal mõned päris kavalad plaanid teoksil . " </s> </p>
<p> <s> " Sa vaata , Sin , " ütles Susanna mulle , naerune uhkus hääles . </s> <s> " Tibi liigutab miljoneid , ise savune ja öö läbi kokat pannud ! " </s> </p>
<p> <s> Nad ajasid tookord mingit tiba hämarat kinnisvara-asja , millest said kasu küll vaid kolmandiku oodatust , ent mille eest Jandra ostis endale džiibi ( okei , kasutatud , aga mis siis ) ja Susanna suvila , mille kohe pikaks ajaks mingile keskealisele paarikesele elamiseks välja rentis . </s> </p>
<p> <s> " Võibolla ma peaks kah kokat proovima , ehk hakkan kah raha-asjadest midagi taipama , " üritasin nalja teha . </s> </p>
<p> <s> " Sa pole proovinud ? " küsis Jandra . </s> </p>
<p> <s> " Ma pole midagi proovinud . " </s> </p>
<p> <s> " Sinead on meil ju padukarske , " ütles Susanna . </s> </p>
<p> <s> " Kuule , aga siis küll ära proovi , " soovitas Jandra . </s> <s> " See hakkab nii meeldima , et jube . " </s> </p>
<p> <s> " Elton John on öelnud , et kokaiin on jumala viis sulle näidata , et sul on liiga palju raha , " teadsin mina . </s> </p>
<p> <s> " Jumalast õiged sõnad , " leidis Jandra . </s> </p>
<p> <s> " Õnneks pole minul siis järelikult liiga palju raha , " arvas Susanna . </s> </p>
<p> <s> Jandra sünnipäeval ei hakatud päris kokat panema , aga ühe piibu kahepeale tegid Susanna ja Jandra küll . </s> <s> Lisaks alkoholile . </s> <s> Pidi väga kõva kraam olema , sünnipäevaks kingitud . </s> <s> Vist oligi kõva kraam , igatahes läks pärast seda nende jutt ikka nii segaseks , et lõpuks polnud mul enam naljakas ka . </s> </p>
<p> <s> " Muide , kas te teate , et kitsed , need , noh - kodukitsed , keda lüpstakse , " alustas Jandra mingit pikemat juttu . </s> </p>
<p> <s> " Kõik , kes on kitsed , neid lüpstakse , " targutas Susanna . </s> </p>
<p> <s> Naersime . </s> </p>
<p> <s> " Ei , aga päriselt , need kitsed . " </s> <s> Jandra süütas suitsu . </s> <s> " Nad tunnevad ära , kui nende õde või vend või ema ära tapetakse . " </s> </p>
<p> <s> " Mismoodi ? " </s> </p>
<p> <s> " Noh , isegi kui nad ei näe ega kuule , siis nad sel päeval ei söö ja on kuidagi tujutud . </s> <s> Tu-ju-tud . </s> <s> Oh sa nuga , missugune sõna ! " </s> </p>
<p> <s> " Kust sina seda tead ? " küsis Susanna . </s> </p>
<p> <s> " Kuulsin . </s> <s> Aga kujutad ette , missugune taju - tunda , et sinule lähedane tegelane on surnud ! </s> <s> Täitsa pael . " </s> </p>
<p> <s> " Mina vist ka tunneks , " ütles Susanna mõtlikult . </s> <s> " Kui näiteks Tirtsuga midagi juhtuks või Kui ka Sineadiga midagi juhtuks , ma tunneks seda kindlasti kohe . " </s> </p>
<p> <s> " Vau , " ütlesin mina . </s> </p>
<p> <s> " Ei , tegelikult ka . </s> <s> Kui me koos elasime , Sin , mäletad , ma tundsin alati ette , millal sa koju jõuad . " </s> </p>
<p> <s> " Tõsi . " </s> <s> Meil käisid päevadki samal ajal. </s> </p>
<p> <s> " No ja miks ma ei peaks siis tundma , kui sinuga midagi hullemat juhtub ? " </s> </p>
<p> <s> " Kuulge , teil on siis ju lausa nii-öelda kitsekeste suhe , " leidis Jandra . </s> <s> " Teate , mis - seda võikski ju nimetada suhete kõrgeimaks tasandiks , kui tajud , mis teisega toimub . " </s> </p>
<p> <s> " Kitsekeste tasand kui suhete kõrgeim tasand ? " küsisin ma . </s> </p>
<p> <s> " Nojah , " ütles Jandra . </s> </p>
<p> <s> " Loogiline ju , " ütles Susanna . </s> </p>
<p> <s> Minu loogika hakkas mind maha jätma . </s> </p></div2>
        <div2 type="alaosa"><head> 3 . </head>
<p> <s> Ühel õhtul kutsus Susanna mind jälle ännama . </s> </p>
<p> <s> " Mis siis nüüd viga on ? " küsisin ma . </s> </p>
<p> <s> " Mina ei tea , aga ma mõtlesin , et ännaks sinuga koos ringi . </s> <s> Et äkki on lahe . " </s> </p>
<p> <s> Läksin . </s> </p>
<p> <s> Muidugi läksin . </s> </p>
<p> <s> Susanna oli enda jaoks avastanud maanteed . </s> <s> Kõigepealt kiirteed Tallinnast väljapoole kolmes suunas , kus sai sõita nii saja neljakümne - saja neljakümne viiega , sellise kiirusega , et ta auto veel lennuki häält tegema ei hakanud , ja siis leidis ta enda jaoks tavalised maanteed , kus sai sõita maksimaalselt sajaga , sest Eesti kliima on karm , kautšukki asfaldi sisse ei panda ning see laguneb kiiremini kui keegi uskuda julgeks . </s> <s> Ja kihutada julgeks neil vaid see , kellele tema auto üldse korda ei läheks . </s> </p>
<p> <s> Me sõitsime kõigepealt Paldiski maanteed välja , Keilast keerasime Pärnu poole . </s> <s> Siis panime peaaegu Haapsallu , siis pöörasime otsa ümber ja sõitsime tagasi . </s> <s> Käisime isegi minu kodulinnakeses . </s> </p>
<p> <s> Naljakas on sõita oma kunagisest kodulinnast läbi , linnast , kus su ema siiani elab , nii , et pole kavatsustki kodust ( hmm , sa nimetad mõttes seda korterit , kus oma lapsepõlve veetsid , endiselt koduks ! ) läbi astuda . </s> <s> Hetkeks tundub see linn lihtsalt üks tavaline halli- ja igavavõitu Eesti väikelinn , millel on oma pätid ja kuulsused , ja kumbki kategooria ei tundu huvitav ; aga ainult selle hetkeni , kui näed mõnd maja või tänavanurka , mis on juba aastaid samasugune , mida pole sinu lahkumisest saadik remonditud või üle värvitud . </s> <s> Siis tuksatab miski ja jälle on see linn nii oma kui ei ükski teine . </s> </p>
<p> <s> Ema magas nähtavasti , sest kõik aknad olid pimedad . </s> </p>
<p> <s> Sõitsime sinka-vonka mööda väiksemaid ja suuremaid teid , ma imestasin Susanna hämmastava maanteede tundmise üle : ta teadis täpselt ( pimedas , muide ! ) kuhu missugune teeots viib . </s> <s> Ilma mingisuguse kaardi kasutamiseta . </s> <s> Kui me omadega peaaegu Narva maanteele olime jõudnud , panime mööda ringteed tagasi Keila suunas . </s> </p>
<p> <s> Kella poole nelja ajal võtsime bensiini ja kohvi . </s> </p>
<p> <s> " Muide , tead , et kui ainult maanteedel sõita , läheb tunduvalt vähem bensiini , " rääkis Susanna kohvitassi taga , nagu oleks mingi ei-tea-mis saladuse jälile jõudnud . </s> </p>
<p> <s> " Muide , tead , ma olen tähele pannud , et autode kütusekulu näidataksegi kolme eri numbri abil , et " maantee " , " linn " ja " kombineeritud " ? " rääkisin ma sellise häälega , et Susanna taipas , et oli end tiba nõmedalt väljendanud . </s> </p>
<p> <s> " Olgu , ma ei mõelnud seda nii . " </s> </p>
<p> <s> " Kuhu me nüüd sõidame ? " küsisin ma . </s> </p>
<p> <s> " Ma ei teagi . " </s> </p>
<p> <s> " Läheks varsti koju tagasi ka , jube uni on , " pakkusin ma . </s> </p>
<p> <s> " Tukume natuke autos , " arvas Susanna . </s> </p>
<p> <s> Tukkusimegi . </s> <s> Sealsamas bensiinijaamas . </s> </p>
<p> <s> Susanna jättis auto mootori seisma . </s> </p>
<p> <s> " Meil hakkab ju külm , " protesteerisin ma . </s> </p>
<p> <s> " Mis , sa tahaksid parema meelega vingugaasi kätte ära surra või , " pahandas Susanna ja tõmbas igaks juhuks käsipiduri peale . </s> </p>
<p> <s> Mõne tunni pärast hakkaski hirmus külm . </s> <s> Märtsi lõpp ju alles . </s> <s> Ja päikesetõusu aeg . </s> </p>
<p> <s> " Appi , ma olen täiesti kange , " teatasin ma Susannale . </s> </p>
<p> <s> " Sama siin , " ütles Susanna ja käivitas auto . </s> </p>
<p> <s> " Sõidame koju ära , " võdistasin ma oma külmunud konte . </s> </p>
<p> <s> " Vabalt , " arvas Susanna ja pani soojenduse maksimumi peale . </s> </p>
<p> <s> Susanna sõitis üsna raske jalaga . </s> <s> Enamusest mööda . </s> </p>
<p> <s> " Kuule , see oli ju Jandra , " ütles ta , kui oli järjekordsest munejast mööda sõitnud . </s> </p>
<p> <s> " Oli jah , " vaatasin ma tagasi ja lehvitasin . </s> <s> Jandra ei teinud märkamagi . </s> </p>
<p> <s> Susanna valis Jandra numbri . </s> </p>
<p> <s> " Mis sa muned keset teed ? " hüüdis ta telefoni ja naeris . </s> <s> " Mida ? - Jah , okei , näeme seal ! " </s> <s> Susanna vajutas telefoni kinni . </s> </p>
<p> <s> " Noh , mis on ? " küsisin ma . </s> </p>
<p> <s> " Ta polevat tähelegi pannud , et ma tast mööda sõitsin . </s> <s> Kilomeetri pärast on mingi bensukas , teeme seal peatuse . " </s> </p>
<p> <s> Jandra nägi sel hommikul välja täpselt nii vana nagu ta tegelikult oli . </s> <s> Või isegi paar kuud vanem . </s> </p>
<p> <s> " Mis sinuga juhtunud on ? " imestas Susanna . </s> </p>
<p> <s> " Ära tee nii kõva häält , " palus Jandra . </s> <s> " Mul on vot selline pohmakas , et ma annan kohe otsad . " </s> </p>
<p> <s> " Sellepärast siis sõitsidki nii aeglaselt ? " </s> </p>
<p> <s> " Loomulikult . </s> <s> Ma kartsin kõiki autosid , kes vastu tulid või mööda sõitsid . " </s> </p>
<p> <s> " Noh , mis tegid siis ? </s> <s> Ja kust sa üldse tuled ? " uuris Susanna . </s> </p>
<p> <s> " Kust te ise tulete ? " </s> </p>
<p> <s> " Ah , niisama ännasime ringi . " </s> </p>
<p> <s> " Sedasi hommikul vara ? " ei uskunud Jandra . </s> </p>
<p> <s> " Ei , me hakkasime juba öösel pihta . </s> <s> Aga räägi , kust sina tuled ? " </s> </p>
<p> <s> " Käisin Keilas , mul elab üks vana sõbranna seal . </s> <s> Kunagi , kui ta linnas käis , tuli jutuks , et mul on üks dubljonka , mis ma juba ammu ostsin , aga pole eriti kandnud , et ta kunagi tahtis seda ära osta . </s> <s> Noh ja ma siis ütlesin , et davai , ma tulen sulle teinekord Keilasse külla , toon sulle , et ongi põhjust natuke koos istuda ja tuttavaid klatšida . " </s> </p>
<p> <s> Jandra jõi viina Red Bulliga . </s> </p>
<p> <s> " Sa mingit jama ei karda , sedasi roolis olla ? " küsisin mina . </s> </p>
<p> <s> " Kes siis kaine peaga rooli julgeb istuda , " püüdis Jandra nalja teha , aga jäi siis tõsisemaks . </s> <s> " Tegelikult on täiesti selge , et kui ma jooksin praegu mingit kohvi või midagi taolist , hakkaks mul vabšee paha ja ma sõidaks palju kehvemini . " </s> </p>
<p> <s> " Noh , aga mis te siis tegite ? </s> <s> Käisidki siis eile Keilas ja ? " </s> </p>
<p> <s> " No muidugi ! </s> <s> Saad aru , me mõtlesime , et teeks sellise rahuliku savuõhtu . </s> <s> Et istume hästi vaikselt ja vaatame piibu kõrvale telekat ja nii edasi . </s> <s> Minu diiler on pikemat aega kuival , ma ei tea , mul on tunne , et ta ei viitsi lihtsalt nende asjadega eriti tegeleda , vist on liiga rikkaks saanud . </s> <s> Viimasel ajal pidavat nad ainult hero ja tšarli pärast jooksma , savu pealt teenitakse lihtsalt nii vähe . </s> <s> Noh , ja ma siis mõtlesin , et Tankal kindlasti on , ta mees teeb pidevalt ja tema teeb siis mõnikord mehe kõrvalt . </s> <s> Aga mis oli ! </s> <s> Nende diiler olevat kah kuival ! </s> <s> Ma ei saa aru , mis toimub ! </s> <s> Helistasime kõik tegelased läbi , keda teadsime , et neil võib olla - ma olin valmis kasvõi Tallinnasse järele sõitma , kui vaja - aga mitte keegi , saate aru - mitte keegi ! - ei saanud meid aidata . </s> <s> Lõpuks lasi Tanka oma pojal helistada oma klassikaaslastele , kes vahepeal teevad , et äkki saaks sedakaudu , aga ei ! </s> <s> Täielik tühjus ! " </s> </p>
<p> <s> " Täitsa lõpp , " ütles Susanna . </s> <s> " Te olete täiesti segased ! </s> <s> Laste käest kanepit ostma ? " </s> </p>
<p> <s> " No aga kui me nii tahtsime , " arvas Jandra põhjenduse täiesti veenva olevat . </s> </p>
<p> <s> " Ja siis mis sai ? " küsis Susanna . </s> </p>
<p> <s> " Siis me muidugi lahendasime mõned õlled ära . </s> <s> Ja kui tal mees koju tuli , siis veel ühe konjaki ka . </s> <s> Kurat , see oli mingi sitt konjak , ma ütlen ; ma polnud sellist mitte kusagil varem näinud , eks mees kusagilt Venemaalt oli toonud . </s> <s> Maitsel polnud vigagi , aga tänane hommik ! </s> <s> Ärkasin selle peale , et Tanka oksendas kempsus . </s> <s> Ja ma võtsin kohe tema järele järjekorda . " </s> </p>
<p> <s> " Söögilauajutt , " ütles Susanna . </s> </p>
<p> <s> " Olgu , ei räägi rohkem . </s> <s> Aga ma ei viitsind seal teiste ees pikalt öökida , sellepärast ma mõtlesingi , et sõidaks parem koju ja öögiks seal edasi , " rääkis Jandra . </s> </p>
<p> <s> " Kuidas siis meestega läheb ? " uuris Susanna . </s> </p>
<p> <s> " Mina ei tea , " muutus Jandra hetkeks päris morniks . </s> <s> " Pärast Ekkega kohtumist ei paku jälle ükski teine mees mingit huvi . " </s> </p>
<p> <s> " Noo ? " </s> </p>
<p> <s> " Päriselt . </s> <s> Võibolla on Sineadil õigus , et ma tahan teda vaid sellepärast , et pole kätte saanud , aga Ma pole ju paljusid saanud , aga ükski neist kättesaamatuist pole mulle niiviisi mõjunud . " </s> </p>
<p> <s> " Mis Ekke ise sellest arvab ? " küsisin mina . </s> </p>
<p> <s> " Pole aimugi . " </s> </p>
<p> <s> " Sa siis polegi talle rohkem helistanud ? " imestas Susanna . </s> </p>
<p> <s> " Nalja teed ? </s> <s> Ma ajasin teda kaks nädalat täiesti paaniliselt taga , otsisin isegi tema vanad sõbrad üles , et temaga ühendust saada - mitte keegi ei tea temast mitte midagi . " </s> </p>
<p> <s> " Kuidas see võimalik on ? " ei saanud Susanna aru . </s> </p>
<p> <s> " Ei kujuta ette . </s> <s> Ma ei julge mõeldagi , et äkki on temaga midagi juhtunud Aga telefon on kogu aeg väljas ! </s> <s> Ja nüüd on sellest juba üle kuu ! </s> <s> Eile täis peaga valisin jälle ta numbri , ja loomulikult oli ikka väljas ! " </s> </p>
<p> <s> " Täitsa lõpp , " arvas Susanna . </s> </p>
<p> <s> " Täitsa lõpp jah , " ütles Jandra , ohkas ja lonksas oma hommikukokteili . </s> <s> " Muuseas , päris hea hakkas . - Kuule , " pöördus ta siis minu poole . </s> <s> " Sa ei viitsiks minu eest sõita ? " </s> </p>
<p> <s> " Mul pole lubegi . " </s> </p>
<p> <s> " No mis siis . </s> <s> Trahv lubadeta sõidu eest on ju väiksem kui napsus peaga . " </s> </p>
<p> <s> " Ta ei ole kunagi rooliski istunud , " valetas Susanna minu eest . </s> <s> Elupäästja . </s> </p>
<p> <s> Noogutasin ta jutule kurvalt kaasa . </s> </p>
<p> <s> " Kurat , " arvas Jandra . </s> <s> " Ah , mis siis . </s> <s> Kuulge , aga tõmbaks siis minema , kuniks mul see võlujook veel sees püsib ? " </s> </p>
<p> <s> Jandral vedas . </s> <s> Tee oli mentidest lage . </s> </p>
<p> <s> Hääletajaist samuti . </s> </p>
<p> <s> Jandra armastab hääletajaid peale võtta . </s> <s> Erinevalt Susannast . </s> <s> Jandra ise räägib , et see on indulgents , et ta ise on omal ajal nii palju hääletanud ja alati nii hästi peale saanud , et nüüd peab ta Hääletajate Jumalale meele järele olema ja võimalikult palju hääletajaid peale võtma . </s> </p>
<p> <s> Aga ainult noormehi , mitte iialgi tüdrukuid . </s> </p>
<p> <s> " Tüdrukud on nõmedad , " rääkis ta ükskord . </s> <s> " Kuttidel on peaaegu alati kaasas mõni huvitav CD ja nad oskavad maailma asjadest rääkida , eriti , kui nad on mingid tudengid , ja valdavalt on ju ka . </s> <s> Tüdrukud aga ei räägi peaaegu kunagi midagi asjalikku . </s> <s> Mõtle , ükskord võtsin peale kaks tüdrukut , kes paistsid sellised tiba teistsugused , natuke omamoodi riides ja . </s> <s> Mõtlesin , et äkki räägivad midagi huvitavat , nii teine maailm tundusid nad . </s> <s> Aga mis oli : pliksid klatšisid omavahel mingit sõbrannat , kes oma kutti ei vääri - kusjuures , terve tee Tartust Tallinna , terve tee ! - ja ainus konverseissen minuga oli , et kus maha minna ja et " teil on väga ilus sõrmus . " </s> <s> No milleks ma peaksin selliseid oma autosse võtma ? " </s> </p>
<p> <s> Ja nii ta võtabki oma autosse vaid noori kutte . </s> <s> Maiasmokk , nagu ta on . </s> </p>
<p> <s> Vaevalt , et Hääletajate Jumal nii suurt hoolt ootab , kui Jandra osutada püüab . </s> <s> Sest minuteada pole neid kutte olnud vaid üks või kaks , keda Jandra peale on võtnud ja kellega siis teadagi mis eesmärgil teelt metsa keeranud . </s> <s> Või kellega hiljem kokku saanud ja siis maganud . </s> </p>
<p> <s> Vaevalt , et nendel kuttidel midagi selle vastu oleks olnud , Jandra näeb ju hea välja ning usaldusväärsetest allikatest tean , et oskab voodis ideaalselt käituda . </s> <s> Tundvat lausa lõhnast ära , mida kutil vaja on . </s> </p>
<p> <s> Ükskord Susanna pahandas Jandraga . </s> <s> Nad olid kusagilt koos Tallinna poole sõitnud , Susanna oli väsinud ja magas tagaistmel . </s> <s> Jandra oli peale võtnud vaevalt viieteistkümneaastase kuti , kellel Susanna sõnade järgi isegi veel pisvinnid nägu polnud rünnanud , ja flirtis sellega täiesti alatul kombel . </s> <s> Jutt käis muidugi hoopis teistel teemadel kui seks . </s> <s> Jandra on meister rääkima tavalistest asjadest sellise hääle ja miimikaga , et kuttidel sekundiga kõvaks läheb . </s> <s> See noor kutt olevat istunud , näost punane , ent pilk meelitatud , ja Susanna Jandra auto tagaistmel oli võidelnud kahe tundega , et : missugune meisterlik sõbranna tal on , ja : missugune alatu sõbranna tal on . </s> </p>
<p> <s> " Nii lihtsalt ei ole ilus , " rääkis Susanna Jandrale , kui nad kuti maha olid pannud ja me ühes kohvikus kokku saime . </s> </p>
<p> <s> " Miks mitte ? " ei saanud Jandra aru . </s> <s> " Mis on selles halba , et ma alaealistele kuttidele külge löön ? </s> <s> Ma ju ei vägista neid ! </s> <s> Ma tahan vaid olla nende märgade unenägude kangelanna . " </s> </p>
<p> <s> Ma ei kujuta ette Jandrat viiekümnesena . </s> <s> See võib olla täiesti õudne vaatepilt . </s> <s> Rääkimata kuuldemängust . </s> </p>
<p> <s> Töö , vol. 2 </s> </p>
<p> <s> 1. </s> </p>
<p> <s> Vedelesin jälle Timo kaisus . </s> <s> Mingi hotellituba . </s> </p>
<p> <s> Selle Timoga oli päris hea keppida . </s> <s> Temas oli seda hoogu , mis mulle meeldis . </s> <s> Aga naljakas-naljakas , millegipärast ei tahtnud Kalmer mul kuidagi meelest minna . </s> <s> Nii kui kellegagi voodisse ronisin , vilksas mingi hetk tema suur ja karvane isane kuju mõttes mu silme eest mööda . </s> </p>
<p> <s> Miks ma küll seda Kalmerit natuke igatsen , ei saanud ma aru . </s> <s> Ta on ju nii flegmaatiline ja stabiilne , ei mingit erilist sädelust , mis mulle tavaliselt meeste juures meeldib . </s> <s> Ja teadsin samas : mulle meeldis ju see , et ta on suur ja karvane , et ta võtab mind sedasi suurelt ja tugevalt , et ta </s> </p>
<p> <s> Tegelikult meeldis ju see ka , et ta selline stabiilne on . </s> </p>
<p> <s> Pagan , ma olin ju Timo kaisus . </s> <s> Inetu on ühe mehe kaisus teise mehe kepist unistada . </s> <s> Aga mis teha , kui oli , millest unistada , kui oli , mida mäletada ? </s> </p>
<p> <s> Timo telefon helises . </s> </p>
<p> <s> " Jah ? " küsis ta . </s> </p>
<p> <s> " Kus sa oled ? " kuulsin teiselpool toru naishäält . </s> </p>
<p> <s> Timo tõusis voodilt püsti . </s> </p>
<p> <s> " Mul on praegu üks kokkusaamine , ma ei saa rääkida , " rääkis ta telefoni . </s> <s> Kuulsin , et naisehääl oli kuri . </s> </p>
<p> <s> " Kuule , rahune nüüd maha , muidugi tulen ma koju , " ütles Timo . </s> </p>
<p> <s> Koju ? </s> </p>
<p> <s> Kuidas , palun ? </s> </p>
<p> <s> Timo tuli voodisse tagasi ja naeratas mulle soojalt . </s> </p>
<p> <s> " Ema helistas või ? " küsisin pilkavalt . </s> </p>
<p> <s> " Ei , naine , " vastas Timo ausalt . </s> </p>
<p> <s> " Ma ei teadnudki , et sul naine on . " </s> </p>
<p> <s> " Ma nimelt ei öelnud sulle , ma kartsin , et sulle ei meeldi see , et mul naine on . " </s> </p>
<p> <s> " Õigesti arvasid . " </s> </p>
<p> <s> Tõusin ja kobisin duši alla . </s> </p>
<p> <s> Kurat küll neid mehi , mõtlesin ma ja keerasin vee suure pahinaga voolama . </s> </p>
<p> <s> " Kuule , plika , ega me ei pea ju sellepärast veel tülli minema , et mul naine on , " ütles Timo , kui ma duši alt tagasi jõudsin . </s> </p>
<p> <s> Mina mossitasin ega vastanud midagi . </s> <s> Hakkasin end vaikselt riidesse panema . </s> </p>
<p> <s> " Kuule , " raputas Timo tasakesi mu õlga . </s> </p>
<p> <s> Vaatasin talle kurjalt otsa . </s> </p>
<p> <s> " Sa tead , kui palju ma olen pidanud mingeid nutvaid tibisid lohutama , kelle mehed vasakule panevad , ah ? </s> <s> Tead , mees , mul on sellistest asjadest siiber , ma ei taha mingi kuradi abielumehe madrats olla . " </s> </p>
<p> <s> " Ega sa ju ei mõelnud , et me käime või et ma kavatsen sinuga abielluda ? " </s> </p>
<p> <s> " Loomulikult mitte . " </s> </p>
<p> <s> Tegelikult mõtlesin ma , et me lihtsalt kepime . </s> <s> Et kenasti kepime . </s> </p>
<p> <s> " No milles siis asi ? " </s> </p>
<p> <s> " Ma ei taha olla üks nendest , kelle pärast mingid koduperenaised nutavad , " ütlesin ma . </s> </p>
<p> <s> " Sa oled kah ikka , " ei leidnud Timo sõnu . </s> </p>
<p> <s> " Olen jah ikka , " vastasin talle . </s> <s> Olin täitsa riides ja marssisin hotellitoast välja . </s> </p>
<p> <s> Tegelikult ma ei oskagi päris täpselt öelda , mis mul nende abielumeeste vastu on . </s> </p>
<p> <s> Tegelikult ei ole keegi minu kõrvalt vasakule pannud ja ma valetasin , kui ütlesin , et olen pidanud petetud tibisid lohutama . </s> </p>
<p> <s> Võibolla on see lihtsalt kadedus : ma lihtsalt ei taha kedagi teistega jagada . </s> </p>
<p> <s> Arvata võib , et paljud koduperenaised on selle üle õnnelikud . </s> </p>
<p> <s> Mu telefon helises , kui olin hotellist välja jõudnud . </s> <s> Numbrit ette ei löönud . </s> <s> Timo ? </s> </p>
<p> <s> Võtta vastu ? </s> <s> Ei ? </s> </p>
<p> <s> Võtsin vastu . </s> </p>
<p> <s> Oligi Timo . </s> </p>
<p> <s> " Kuule , plika , " ütles ta . </s> </p>
<p> <s> " Ei kuule , " ütlesin ma , lõpetasin kõne ja lülitasin telefoni välja . </s> </p>
<p> <s> Ei olnud kahju . </s> </p>
<p> <s> Loomulikult võib suhelda inimestega nii , et neile jääks sinust viisakas , tavaline , põgus mulje . </s> <s> Nagu normaalsetel täiskasvanud inimestel see asi ikka käib - saadakse kokku ja tehakse teineteisele rõõmu ja edaspidi ollakse diskreetsed . </s> <s> Võibolla isegi ei tunta teineteist ära , kui kohtutakse juhuslikult umbes kahe aasta pärast , näiteks mõnes supermarketis puuviljaleti ees või tipptunnil Liivalaia tänaval kõrvuti autodes tigutsedes . </s> <s> Vaatad silmanurgast ja mõtled : ma olen seda inimest kusagil näinud , ma olen kindlasti seda inimest kusagil näinud ; aga ei meenu , kes kurat see oli . </s> <s> Siis lohutad end , et ehk oli see lihtsalt mõni suvaline nägu , keda sageli televiisoris või ajalehtedes näidatakse ning sellepärast tundus tuttav . </s> <s> Ja vahet pole - teil polnud ju midagi erilist , kui ei mäleta ? </s> </p>
<p> <s> Ja te mõlemad elate rahulikult edasi , nagu suurtele normaalsetele inimestele kombeks . </s> </p>
<p> <s> Aga saab ka nii , et pärast teie mõnd koosveedetud päeva või ka nädalat vihkab mees nii sind kui ennast , ja ehk koguni nutab vargsi ning neab päeva , mil tal tuli rumal mõte sind voodisse vedada . </s> <s> Ja unustamisest on asi kaugel . </s> <s> See tähendab - tema ei unusta sind . </s> <s> Ja see ju ongi see , mida sa tahad ? </s> <s> Tunne , et sa oled pannud suure mehe lapsikult käituma , rumalusi suust välja ajama ja nukrutsema . </s> <s> Et sa oled oma meeter kuuekümne viielise pikkuse ja kiilaka peanupuga täiskasvanud mehe põdema pannud . </s> </p>
<p> <s> See on hea tunne . </s> </p>
<p> <s> See on kuradi hea tunne . </s> </p>
<p> <s> Kellelegi " ärategemine " annab ju ikka hea tunde . </s> </p>
<p> <s> Selleks pole vaja teha midagi muud kui olla hirmus sõbralik . </s> <s> Ja hirmus keppar . </s> <s> Kuulata ja mõista , või vähemalt teeselda , et kuulad ja mõistad . </s> <s> Ja et tahad mõlemat teha , st teda kuulata ja mõista . </s> <s> Ainult teda . </s> <s> Ja seda kõike peab saatma sinu rõõmõnnelik nägu . </s> </p>
<p> <s> Kui selline tšill ühe päevaga tulemusi ei anna ( tavaliselt ei anna , ja tavaliselt sa ju ei tahagi : tavaliselt sind ei huvitagi sama kutiga edaspidi keppimine , rääkimata siis õngevõtmisest ) , võiks see kesta nii kolm-neli päeva järjest . </s> <s> Või vahedega nädalakese . </s> </p>
<p> <s> Sa ei tohi ise helistada , kutt peab sind üles otsima , kui tal on soov . </s> <s> Kui sa ise helistad , võib kutt kartma hakata , et tema vabadust tahetakse piirata , et sinu huvi tema vastu on lõks . </s> </p>
<p> <s> Ta ei tohi iialgi sedasi arvama hakata . </s> </p>
<p> <s> Aga kui ta ise helistab , ja sinu rõõmsat kepialdis häält kuuleb , on ta rahul . </s> <s> Ta arvab , et on su ära võlunud ja kohe-kohe kätte saamas . </s> <s> Sa pead teda sellisena hoidma , las ta usub seda mõtet , sest sellises seisundis , sellist mõtet uskuv mees on turvaline . </s> </p>
<p> <s> Ja habras . </s> </p>
<p> <s> Tegelikult ei taha ükski inimene ju üksi olla , inimene pole loodud kassina ringi uitama , inimene on nagu lind , kellel on sisemine soov kellegagi pesa punuda - no kasvõi see näide mu netikuulutusest , eks ole . </s> <s> Kui mees on aga millegipärast arvama hakanud , et keegi teda ei taha , on järelikult keegi sinutaoline juba talle jäljed sisse vajutanud ning sellise mehe kiusamisel pole mõtet , kuna : </s> </p>
<p> <s> a ) tal on kompleksidest nagunii nii suur kiht ümber , et sa ei viitsiks seda lõhkuma hakata , et seejärel uue kompleksi kasvamisele alus panna ; </s> </p>
<p> <s> b ) see poleks lihtsalt ilus , poleks , ütleme - eetiline . </s> </p>
<p> <s> Kui mees ka ei hooli kohemaid kellegagi koos elama hakkamisest , peab tal olema teadmine , et maailmas on keegi , kellega ta võib kohe hakata pesa punuma , kui see mõte pähe peaks tulema . </s> <s> See teadmine annab talle enesekindlust juurde . </s> </p>
<p> <s> Ja just taoline enesekindlus on see , mis tuleb mehes tekitada . </s> </p>
<p> <s> Et siis nii see kui kogu muu enesekindlus julmalt porri tallata . </s> </p>
<p> <s> Just siis , kui sa avastad , et sind vaadatakse juba liigsõbraliku pilguga ja ehk näidatakse perealbumit või jutustatakse lugusid oma lapsepõlvest või tahetakse tutvustada oma paarisuhtes sõpradele , on õige aeg tuld tõmmata . </s> <s> Sest sa ei taha ju tegelikult seda meest endale , tegelikult oli su sooviks ta lihtsalt järele proovida . </s> <s> Sa ei taha midagi teada tema tervisehädadest , sõprade lollusest ega raskest lapsepõlvest , sa ei taha temast midagi . </s> </p>
<p> <s> Isegi keppi ei taha enam . </s> </p>
<p> <s> Ainus , mida sa tahad , on sepistada paar räiget flaierit ja koos Susannaga kuhugi pidutsema tuisata . </s> </p></div2>
        <div2 type="alaosa"><head> 2 . </head>
<p> <s> Ma kardan tegelikult seda iga päev tööl käimist . </s> <s> Ma kardan , et mulle hakkab see rutiin närvidele käima ja siis ma muutun vastikuks nii inimese kui töötajana - ei mingit kreatiivsust , vigin ja igin ainult . </s> </p>
<p> <s> Ja lõpuks ma hakkan arvama , et tänu sellele , et mind ametlikult tööle võeti ja mulle täiesti söödavat sulli välja käiakse , olen ma hästi kõva tibi . </s> <s> Ma ei tahaks niiviisi arvata . </s> <s> Ma ei tahaks muutuda üheks tüüpiliseks pubi-inimeseks , kes liisib ja laenab ning loodab pensioni teise samba abil elada kord nagu vanainimesed Jaapanis - mööda maailma unnates ja , südamerohud taskus , mingeid maju vahtides . </s> </p>
<p> <s> Kas ma muutuksin siis paremaks inimeseks , kui oma söögiraha autoliisingule kulutan ? </s> <s> Või korterilaenule ? </s> <s> Et hiljem , kui auto roostetab ja korter laguneb , meenutada odavaid makarone , mida maksmise ajal sõin ? </s> <s> Ja kui ma oleksin nagu Jandra korduva õudusunenäo kangelanna - lühike ja paks , näos needimeri ja peas hõre karvastik , lapiku perse ja vaevalt poole meetri pikkuste jalgadega rumal tšikk , kas ma siis oleksin sellepärast halvem inimene ? </s> </p>
<p> <s> Ma ei taha , et ma laseksin end oma tööl ja suht-koht sümboolsel positsioonil endale n.ö pähe istuda ja endast kui vahvast töömesilasest mõtlema hakata . </s> </p>
<p> <s> Aga kuna ma olen nii kergelt mõjutatav inimene , kardan ma , et äkki ma lasen sellel juhtuda . </s> </p>
<p> <s> Juba teisel töönädalal hakkasin vaikselt nuputama , et kui teeks selle ja selle töövälise asja ära ja kui need saaks koguni mustalt kätte , võiks ju mõelda endale koju uue arvuti ostmisele . </s> <s> Et liising ja mis veel . </s> <s> Paneks head proged sisse ja siis saaks kodus kah tööd teha . </s> </p>
<p> <s> Ja siis avastasin , et mida , mida ma õigupoolest tahan , kas tõesti eluaeg tööd teha ? </s> <s> Sest praegu tuleb ju nii välja , et ma teen tööd vaid sellepärast , et saaksin teha veel rohkem tööd . </s> <s> Kus on asja mõte ? </s> </p>
<p> <s> Mulle meenus üks dok vihmametsadest , mida ma kunagi ammu nägin . </s> <s> Seal rääkis mingi ülikonnas kili kusagil kõrghoones , moodsas büroos , et nad teevad tegelikult ju pärismaalastele head , mis sellest , et mets maha raiutakse . </s> <s> Et nad annavad ju pärismaalastele töökohad ja võimaluse tsiviliseeritult elada , nii et inimesed ei pea enam nälgima ega midagi . </s> <s> Ja üks pärismaalane , istumas suvalisel langetatud puutüvel , ütles samadele filmimeestele pisut hiljem , et mida juttu , et pakutud töökohal peaks ta selleks , et ta perel iga päev süüa oleks , viis päeva nädalas ja kaheksa tundi päevas töötama , aga džunglis kütib ta ühel hommikupoolikul looma ning kolm päeva on muretu . </s> </p>
<p> <s> Ja siis meenus mulle üks lugu , mille olevat rääkinud üks tuntud eestlane kunagi Jandrale . </s> <s> Suure maailmarändurina olevat see mees kord sattunud ühele väikesele saarele kusagil kuumas kliimas , vist Haiiti või Hawaii kandis , Jandra täpselt ei mäletanud ja see pole ka oluline ; igal juhul polnud see mingi selline saar , kus palju turiste oleks . </s> <s> Liiv pidi seal hallim olema ja mingid muud taolised pisiasjad veel . </s> <s> Ja sellel saarel oli eestlane kohanud üht neljakümne ringis valget naist , kes elas seal rõõmsalt , hipistiili riided seljas ja juuksed pigem mererohu sarnased . </s> <s> Jutuajamisest oli selgunud , et naine olevat varem olnud mingi börsimaakler NY-s , ja mitme puhkuseta tööaasta järel oli otsustanud puhata sellel saarel . </s> <s> Et kui juba puhkus , siis täielik eksootika . </s> <s> Aga sel saarel oli talle nii meeldima hakanud , et oli töö juurde saatnud telegrammi : " Ma ei tule enam tagasi ! " </s> <s> Ja nüüd elab oma kunagi aktsiatesse paigutatud säästudest ja sel saarel elamiseks on seda rohkem kui küll . </s> </p>
<p> <s> " Ja kui kaua sa siin saarel juba elad ? " oli küsinud eesti mees . </s> </p>
<p> <s> " Oot , aga mis aasta praegu on ? " oli küsinud eks-ameeriklanna . </s> </p>
<p> <s> Tahaks ise ka nii elada , et ei pane aastate möödumist tähele . </s> </p>
<p> <s> Mõtlesin neid mõtteid kell kaks päeval . </s> <s> Ma olin neli nädalat tööl olnud ja ma kartsin , et japistun ära . </s> <s> Panin arvuti kinni ja läksin linna peale kolama . </s> </p>
<p> <s> Selleks , et ma ei hakkaks arvama , et ma olen minu töö ja et mu töö on maailma tähtsaim asi . </s> </p>
<p> <s> Mingis mõttes on töö siiski ka lahe asi . </s> <s> Selles mõttes , et oled töötav naine . </s> <s> Oled tegija-naine . </s> <s> Naine , kes teeb . </s> </p>
<p> <s> Ja töökoht , ametlik töökoht ! </s> <s> Ma poleks uskunudki , et see haltuuravõimaluse palju reaalsemaks teeb . </s> <s> Mingis mõttes loogiline : kui keegi on sind nii heaks pidanud , et erafirmasse tööle võtta , siis järelikult pead sa ju päris hea olema . </s> <s> Ja õnneks vaatab Sander haltuurategemisele läbi sõrmede : ta teab , et kui meil , st kambal kujundajail , see võimalus käest võtta , küsime me ju palka juurde . </s> </p>
<p> <s> Kunagi tegin ma ühele põmmpeale perekonnavapi . </s> <s> Tüüp oli ühe tuntud riigifirma juht , ja kui ma temaga vestlesin , sain aru , et " annab jumal ameti , annab ka mõistuse " on äärmiselt omapärane vanasõna . </s> </p>
<p> <s> Tüüp kutsus mind oma perekonnaga tutvuma . </s> <s> Maja oli megaviisakas , naine kurbviisakas ja lapsed stressviisakad . </s> <s> Muud toad olid nagu olid , aga siin elamises oli midagi , mida ma varem kusagil kohanud polnud : kaks söögituba . </s> <s> Ühes söödi , teises oli n.ö muuseum . </s> <s> Või kuidas veel nimetada ruumi poolemillise elevandiluukarva söögilauakomplektiga , mida näidates peremees rõhutab hinda ja muheleb : " Noh , ega siin küll keegi ei söö , jah " </s> </p>
<p> <s> Ma ei usu , et nad seda lauda armastasid . </s> </p>
<p> <s> See oli ehk perekondlik pikendus ? </s> </p>
<p> <s> See külaskäik mõjus mulle hullemini kui Matrixi film . </s> </p>
<p> <s> Nüüd , täisväärtusliku tööinimesena , avastasin , et mulle meeldib mängida meestega , kes minult haltuurat tahavad . </s> </p>
<p> <s> Näiteks tuli ükspäev minu juurde Donald , Sandri sõber . </s> </p>
<p> <s> " Teed siis mulle selle logo ? " küsis ta , kui oli seletanud , mida ta tahab . </s> </p>
<p> <s> " Loomulikult , " ütlesin ma , aga mu suunurgad rääkisid muiglemise keelt . </s> </p>
<p> <s> Temaga võiks ju päris keppida , arutlesin ma mõttes . </s> <s> Tema aga sai mu pilgust ja muigest valesti aru : ta arvas , et ma teen temaga nalja . </s> </p>
<p> <s> " Teed siis ? " küsis ta . </s> </p>
<p> <s> " Loomulikult , et teen , " ütlesin ja mu pilk oli kaval , nagu tahaks ma kohe naerma hakata . </s> </p>
<p> <s> Donald tõusis , et minna , sest tal oli kiire . </s> <s> Oli selge , et ta ei usu ühtki mu sõna ega lubadust . </s> </p>
<p> <s> Kui ma talle selle logo tegemata jätaksin , arutlesin ma , kas ta arvab , et tal oli minu suhtes õigus ? </s> <s> Või usub ta , et kõik naised ongi vastikud ? </s> </p>
<p> <s> Loomulikult ma tegin talle selle logo . </s> <s> Sest ta , vaeseke , ei teadnud , palju sellised asjad maksavad ja pakkus mulle kahekordset hinda . </s> <s> Lootes ise , et seda pole vähe . </s> </p>
<p> <s> Ma tegin talle väga hea logo , ma olin lausa öösel poole neljani " Tii-sainis " ja tuhnisin raamatuis ja ajakirjades ja tegin seda logo . </s> <s> Tervelt viis väga , väga head varianti . </s> </p>
<p> <s> Donald valis välja selle , mida ma ka arvanud olin , et ta valib , ja oli selle logovariandiga ülimalt rahul . </s> <s> Ta maksis ülimalt rahul olles mulle ülimalt meelepärase summa ülimalt mustalt pihku . </s> </p>
<p> <s> Aga pärast uuris Sandri käest igasugu asju : nimelt ei uskunud ta , et üks kiilakas naine , kes talle riivatult muigas , võis selle logo tegemisega ise hakkama saada . </s> </p></div2>
        <div2 type="alaosa"><head> 3 . </head>
<p> <s> " Pagan , kui nii edasi läheb , tuleb kogu värk ümber struktureerida , " teatas Sander ühel koosolekul . </s> <s> " Varsti oleme vaata et reklaamiagentuur . </s> <s> See küpsise-keiss , see print , mida Sinead tegi , meeldis kliendile väga ja müüginumbrid on laes . </s> <s> Tubli , Sinead ! " </s> </p>
<p> <s> Ma noogutasin viisakalt ja tänulikult . </s> <s> See oli nii lihtne ja puhaste värvidega asi , see poleks saanudki mitte meeldida . </s> <s> Lihtsalt oli selline värske klient , kellel pole ühegi reklaamiagentuuriga kogemusi , ainuke teadmine , et need on jube kallid . </s> <s> Tuli meile küpsisepakendi kujundust tahtma ja siis arvas , et me võiks ka printreklaami teha . </s> <s> No nagu need asjad käivad . </s> </p>
<p> <s> " Aga nüüd on selline lugu , " jätkas Sander , " et nad tahavad oma küpsistele ka raadioreklaami . </s> <s> Keegi peab teksti tegema , okei , ma võin ise midagi mõelda või kedagi väljastpoolt maja leida , aga : kõll ? </s> <s> Muusika ? </s> <s> Mis iganes . </s> <s> Kas keegi teab kedagi , kes selliste asjadega tegeleb ? " </s> </p>
<p> <s> Mul lõi kui noaga : ma ju teadsin . </s> <s> Carl . </s> <s> Minu arust tegeles ta lisaks muule ka millegi taolisega . </s> <s> Või vähemalt keegi tema arvukatest alluvatest tegeles . </s> <s> Või vähemalt teaks Carl , kes tegeleb . </s> </p>
<p> <s> Sander oli oma mõtetega sama kaugel . </s> </p>
<p> <s> " Miks mul oleks nagu meeles , et sinul oli mingi tuttav muusikamaailmas ? " küsis ta minult . </s> <s> Ettevaatlik , taipasin ma . </s> <s> Ta ju ei teadnud , mismoodi ma võin Carli mainimisele reageerida . </s> </p>
<p> <s> " Jah , ma võin talle helistada , " ütlesin ma täiesti rahulikult . </s> </p>
<p> <s> " Olgu , siis läheme edasi , " liikus Sander sujuvalt järgmise koosolekupunkti juurde . </s> </p>
<p> <s> Mina aga ei saanud enam oma mõtteid koosoleku juures hoida : ma mõtlesin Carlile . </s> <s> Minu õnneks polnud ma pikka aega üldse temale mõelnud . </s> <s> Aeg pidavat ju see kõige vahvam haavaravim olema ? </s> <s> Aga ikkagi oli mul nüüd imelik tunne sees . </s> <s> Kartsin natuke . </s> <s> Äkki annaks Sandrile Carli telefoninumbri , las klaarivad ise ? </s> <s> Aga samas , teadsin , ma oleks kindlasti pärast huvi tundnud , et mis Carl rääkis jne. </s> <s> Ja see oleks veel nõmedam olnud . </s> </p>
<p> <s> Carl oli oma mobiiltelefoni numbrit muutnud , see , mida mina mäletasin , polnud kasutusel . </s> </p>
<p> <s> Helistasin tema kodunumbril . </s> <s> Vastas mingi naine . </s> <s> Noor hääl . </s> </p>
<p> <s> " Ei , teda pole kodus . </s> <s> Aga ehk ma võin talle teate jätta ? " </s> </p>
<p> <s> " Jah , loomulikult , " ütlesin ma ning jätsin viisakalt oma ees- ja perekonnanime ning " Tii-saini " telefoninumbri . </s> </p>
<p> <s> Mina ei võtnud kunagi Carli pool lauatelefoni vastu , tuli mulle meelde . </s> <s> Aga mis siis . </s> <s> Ehk oli see koristaja ? </s> <s> Isiklik sekretär ? </s> </p>
<p> <s> Carl helistas mulle poole tunni pärast . </s> <s> Mobiilile . </s> <s> Mina , erinevalt temast , polnud oma numbrit kunagi muutnud . </s> </p>
<p> <s> " Kuule , tüdruk , mis nalju sa teed ? </s> <s> Mis raadioreklaam ? " </s> </p>
<p> <s> Seletasin , nagu asi oli . </s> </p>
<p> <s> " Loomulikult saan ma sind aidata . </s> <s> Kes siis veel ? " </s> <s> Naer oli endine . </s> <s> Vastikult endine . </s> <s> Püüdsin sellest mööda vaadata . </s> <s> Mööda kuulata ? </s> </p>
<p> <s> " Kena . </s> <s> Äkki ma annan sulle siis Sandri numbri , saate täpsemalt rääkida ? " </s> </p>
<p> <s> " Sa ise siis ei tegelegi sellega ? " </s> </p>
<p> <s> " Rohkem nagu Sandri töö , minu asi on pilt ilusaks teha . " </s> </p>
<p> <s> " Oot , " Tii-sain " Kas teie tegite need uued küpsisepaberid ? " </s> </p>
<p> <s> " Mina tegin . " </s> </p>
<p> <s> " Päriselt ? </s> <s> Jube ilusad , tõesti . </s> <s> Kuule , tüdruk , äkki saaks kokku , räägiks maailma asjadest ja ? " </s> </p>
<p> <s> " Sööks homme lõunat ? " küsisin ma . </s> </p>
<p> <s> " Või täna õhtust ? " küsis Carl vastu . </s> <s> Hääles teadagi missugune noot . </s> <s> Vana kõuts selline . </s> </p>
<p> <s> " Ei , ma ei saa , " valetasin . </s> <s> " Mul on õhtu kinni . " </s> </p>
<p> <s> " Noh , aga teeme siis homme lõuna . </s> <s> Ma helistan sulle , eks ? </s> <s> Ja - äkki annab Sander sulle täpsemat infot , et mida ja kuidas ta tahab , äkki saaks selle lõuna ärilõuna nime all pikemaks venitada ? " </s> </p>
<p> <s> Nutikas , nagu alati . </s> </p>
<p> <s> " Ma vaatan seda , " lubasin ja lõpetasin kõne . </s> </p>
<p> <s> Carl , vana värdjas . </s> <s> Naljakas , tema hääl mõjus mulle endiselt . </s> <s> Ja veel naljakam - ma polnud teda vähemalt aasta aega kordagi silmast silma kohanud . </s> <s> Nii väikeses linnas kui Tallinn on see tõesti imeasi , täitsa padunaljakas kohe . </s> </p>
<p> <s> Nii naljakas , et lausa pisar tuleb silma . </s> </p>
<p> <s> Parafraseerides klassikuid : tüdruk naeris kurba naeru , kurba naeru , lõputut </s> </p>
<p> <s> Me kohtusime Carliga järgmisel päeval kell neli . </s> <s> Lõunaaeg see muidugi enam polnud . </s> <s> Võibolla oligi see põhjuseks , miks see söömaaeg sujuvalt üle õhtusöögiks läks . </s> </p>
<p> <s> Carl oli vanemaks jäänud . </s> <s> Kõrva juurde olid väiksed voldid tekkinud , ja naerukurrud olid mikromeetri võrra sügavamad . </s> <s> Ja mis oli juurde tulnud : Saku lihas ! </s> <s> Seda polnud varem olnud , isegi eelaimust , et see tekkida võiks , polnud olnud . </s> <s> Ja nüüd oli see täitsa olemas . </s> </p>
<p> <s> Nägin Carli silmist , et näen hea välja . </s> <s> Loomulikult olin ma pingutanud ; tegelikult pingutanud selle nimel , et poleks näha , kui palju ma pingutanud olen . </s> <s> Tegin näo , nagu ei tekitaks tema nägemine minus mingeid koletundeid või valumälestusi . </s> <s> Naeratasin avalalt ja vaatasin talle otse silma . </s> <s> Ja peagi jutustasime me , nagu poleks me üldse vahepeal lahku läinud , nagu poleks mu elus iialgi olnud seda perioodi , mille tagajärjel ma kurb olin . </s> </p>
<p> <s> Siis helises Carlil telefon . </s> </p>
<p> <s> " Ei , kuule , mul läheb täna kauem , " rääkis ta . </s> <s> " Ja võibolla pean veel tiiru Pärnus käima , nii et ma tõesti ei tea , millal ma jõuan . " </s> </p>
<p> <s> " Naine ootab ? " küsisin süütul häälel , kui ta kõne lõpetas . </s> </p>
<p> <s> " Ootab jah , " ütles Carl lihtsalt . </s> </p>
<p> <s> Siis meenus mulle mingi seltskonnaajakiri , mida olin lugenud umbes pool aastat tagasi : Carl pidi ju mingi modelliga elama ? </s> </p>
<p> <s> " See naine , see oli mingi modell , jah ? " </s> </p>
<p> <s> " Oli . </s> <s> Enam ei ole . </s> <s> Pagan , ta on nii paksuks läinud , keegi ei võtagi teda enam mingiks modelliks . </s> <s> Aga ta teeb jube hästi süüa . </s> <s> Ja elamine läigib . " </s> </p>
<p> <s> Asjad , mida mina teha ei osanud . </s> </p>
<p> <s> Missasin selle teema täiega , mul polnud plaanis oma tuju rikkuda . </s> <s> Tahtsin lihtsalt rahulikult Carliga aega veeta . </s> </p>
<p> <s> Temal oli nähtavasti sama plaan , vaatas mulle naeruse pilguga otsa ja lülitas oma telefoni välja . </s> </p>
<p> <s> Me vahetasime restorani . </s> </p>
<p> <s> Ja siis veel . </s> </p>
<p> <s> Carl isegi ei viitsinud nuriseda , et jala kõndimine ja mis kõik veel . </s> </p>
<p> <s> Lõpuks olime ühes diskoteegis ja tantsisime täiesti ennastunustavalt liibuvaid tantse . </s> </p>
<p> <s> Ja siis olime ühes hotellitoas kõrgel korrusel , kõrgusime üle tuledes linna ja nikkusime nagu nugised . </s> <s> See kepp oli tuttav ja võõras ühekorraga , see oli hea ja hirmutav ühekorraga , see oli kurat teab mis ja jumal kui mõnus ühekorraga . </s> </p>
<p> <s> " Sa nagunii ei usu seda , aga mul on sinuga kõige parem , tõesti , " ütles Carl . </s> <s> " Sa oled mu lemmiknaine . </s> <s> Sul on maailma kõige ilusamad silmad . " </s> </p>
<p> <s> Naeratasin ja sasisin tema sirgeid musti rinnakarvu . </s> <s> Tiba halli oli siia siginenud . </s> </p>
<p> <s> Ma ei salli seotud meestega magamist , aga Carl oli erand . </s> <s> Mõte , et mind eelistatakse tibile , kes on olnud modell ja üldse mitte halb modell , peaaegu imeilus , ja , nagu ma olin kuulnud , ka üldse mitte loll ; see mõte oli see , mida ma tegelikult vajanud olin . </s> <s> Et Carl , Carl , Carl !!! ütleb mulle midagi ilusat , endal kodus modellimõõtu kodukana . </s> </p>
<p> <s> " Sa oled nii hea , " kahisesin ma Carlile kõrva , aga ise mõtlesin : sa ei saa mitte iialgi minust lahti , mitte iialgi , ja see on sulle paras . </s> </p>
<p> <s> Sukeldusin teki alla . </s> </p>
<p> <s> Neid mune oled sa armastanud , ütlesin ma endale ja tõmbasin keelega üle Carli riista ja munade . </s> <s> Siin , teki all , polnud vananemisest jälgegi . </s> </p>
<p> <s> Carl oigas mõnust . </s> </p>
<p> <s> " Oota , ma ei jõua ennast tagasi hoida , kui sa nii teed , " ütles ta . </s> </p>
<p> <s> Nagu ma juba maininud olen : kui ei armasta , võtad paremini suhu . </s> </p>
<p> <s> Hommikuks oli Carl täiesti küps . </s> </p>
<p> <s> Tegelikult mina ka . </s> <s> Aga ma ei lasknud seda välja paista . </s> <s> Leidsin , et minu unistuste elu olekski selline : rääkida Carliga maailma asjadest , tunda end tema kõrval väikse ja rumala , ent õppimisvõimelisena , avastada taas ja taas , et me oleme nii sarnased ; siis vaadata , kuidas mees , kes on peaaegu jumala eest tervele popmuusikute armeele ja annab tööd rohkem kui sajale inimesele , ei oska kondoomi õigesti peale panna ; ja seejärel saada orgasm , ja teine , ja sajas . </s> </p>
<p> <s> Ma ei lasknud Carli ilusatel sõnadel ja veel ilusamatel lubadustel endale kuigi sügavale minna , nimelt . </s> <s> Sest võibolla oligi tal tõsi taga , võibolla me olekski saanud alustada sealt , kus kunagi pooleli jäi , võibolla Rõhk , nagu nägite , oli sõnal " võibolla " . </s> </p>
<p> <s> Ja kui need " võibollad " oleksidki asendunud sõnaga " kindlasti " , oleks neile " kindlastitele " lisandunud veel üks " kindlasti " : kindlasti oleksin ma mõne aja pärast olnud jälle selline , nagu ma olla poleks tahtnud . </s> </p>
<p> <s> Sest Carl on nii tugev tegelane , et tema kõrval pole võimalik ise tugev olla . </s> </p>
<p> <s> Isegi kaunis modell , näe , läks tema kõrval paksuks ! </s> </p>
<p> <s> Ma ei võtnud nädal aega Carli paanilisi kõnesid vastu ja keelasin " Tii-saini " sekretäril ükskõik kelle kõnesid mulle ühendada . </s> </p>
<p> <s> Praegu oli seis 1 : 1 , ja mul polnud mingit tahtmist seda jälle enda kahjuks pöörata . </s> </p>
<p> <s> Olin oma meeter kuuekümne viiese pikkuse ja kiilaka peanupuga Carli paaniliselt helistama pannud . </s> </p>
<p> <s> See oli hea tunne . </s> </p>
<p> <s> See oli väga hea tunne . </s> </p>
<p> <s> Kellelegi " ärategemine " annab ju ikka hea tunde . </s> </p>
<p> <s> Tunne Carlile " ära teha " oli veel parem kui ükskõik kellele teisele " ära teha " . </s> </p>
<p> <s> Õnneks ei rikkunud mu käitumine Sandri ja Carli äriasju . </s> </p></div2>
        <div2 type="alaosa"><head> 4 . </head>
<p> <s> Mul on täiesti siiras kahtlus , et Sander on väikest viisi pervo . </s> <s> Sest vaevalt kuu aja jooksul oli see juba kolmas kord , kus ta kutsus mingeid modelle " Tii-saini " , et nende hulgast pildile mineja välja valida . </s> </p>
<p> <s> Sander oleks ju võinud vähemalt sedagi teada , kas ta tahab blondi või brünetti . </s> <s> Ta tõi vabanduseks , et kui modelli näeb , siis tunneb kõhuga , keda pildile tahab ja keda mitte . </s> </p>
<p> <s> " Kuule , tule ka vaata , " helistas ta mulle sisetelefonil . </s> <s> " Mul on täiesti suured raskused , siin on nii palju ilusaid tüdrukuid , aita mind ! " </s> <s> Jutt oli räägitud sellise häälega , et taipasin : tüdrukud olid sealsamas kõrval . </s> </p>
<p> <s> Rõve meelitaja Sander , mõtlesin ma . </s> </p>
<p> <s> Ma poleks tegelikult viitsinud selle tibivahtimisega tegeleda , olin mitu ööd peaaegu et magamata - tööinimese asi . </s> <s> Aga ma ei julenud ju oma haltuurakliente pikalt ka saata , mine tea , äkki unustavad nad mind ära , kui ma neile mõne asja tegemata jätan , ja siis on jälle mingi hetk täielik puuks . </s> </p>
<p> <s> Tööga on nagu meestegagi , olen ma tähele pannud : kui on - on palju , kui pole - pole üldse . </s> </p>
<p> <s> Ajasin endale kargu alla ja läksin Sandri kabinetti . </s> <s> Seal seisis neli tüdrukut , kõik peaaegu et kompud . </s> <s> Vaatasid mind kui kurja kojamutti . </s> </p>
<p> <s> Tegin frigiidi näo pähe ja seirasin neid igapidi . </s> </p>
<p> <s> " Ma arvan , et see tüdruk on selle pildi jaoks parim , " osutasin ühele poolde selga ulatuvate satäänide juustega tüdrukule . </s> <s> Tegelikult ma ei teadnud , kas ta on selle pildi jaoks parim . </s> <s> Lihtsalt temas oli mingi joon , mis mulle peale läks . </s> </p>
<p> <s> " Minu mõte , " ütles Sander . </s> </p>
<p> <s> Teised tüdrukud olid pisut pettunud nägudega . </s> <s> Võibolla olid nad ka rohkem kui pisut pettunud , aga nad suutsid seda hästi varjata . </s> </p>
<p> <s> Tibi , kelle me välja valisime , läks Sandri laua juurde ja kirjutas oma koordinaadid Sandri märkmikku . </s> </p>
<p> <s> Ilus pepu , mõtlesin ma . </s> </p>
<p> <s> Ja siis juhtus minuga midagi . </s> </p>
<p> <s> Ma olen üle töötanud , mõtlesin ma . </s> </p>
<p> <s> Seisin vaikselt ja see ilusa tagumikuga tüdruk seisis mu ees , pisut kummargil , sest kirjutas . </s> <s> Püüdlikud koolilapse tähed . </s> <s> Näost ta tegelikult ju eriti ilus ei olnudki , lollil mollil kilo liiga tumedat puuderkreemi , aga see pepu , see pepu , see nahkpükstes pisike ümmargune pepu figureeris mu silme ees ja ma ei suutnud mujale vaadata . </s> </p>
<p> <s> Ma olen üks rõve fetišist , ütlesin ma endale . </s> </p>
<p> <s> Ma olen üks perversne varjatud lesbi ! </s> </p>
<p> <s> Ma tahan keppi , mõtlesin ma siis . </s> </p>
<p> <s> Mul on häbi , mõtlesin ma siis , sest teised tüdrukud olid mu hullu pilku tähele pannud . </s> </p>
<p> <s> Nagu tellitult helises mu telefon ja ette viskas numbri , mida ma poleks oodanud . </s> </p>
<p> <s> " Jah ? " ütlesin ma telefoni ja teadsin : ma olin tegelikult seda numbrit ammu oodanud . </s> </p>
<p> <s> Ja veel kuidas ! </s> </p>
<p> <s> Jooksin oma laua taha ja mu tossudel olid tiivad kui väikesel kreeka jumalal . </s> </p>
<p> <s> Boifrendlus , vol. 2 </s> </p>
<p> <s> 1. </s> </p>
<p> <s> Ärkasin keset ööd . </s> <s> Siin ma siis olin . </s> <s> Jälle . </s> <s> Ma polnud iial uskunud , et tulen siia tagasi . </s> <s> Aga tulin . </s> <s> Sest tegelikult , olgem ausad , tuli see koht viimaste kuude jooksul mulle mitu ja mitu korda meelde . </s> </p>
<p> <s> Olin taas Kalmeri juures . </s> <s> Tema suures , soojas ja karvases kaisus . </s> <s> Tema käelaba , mis oli peaaegu kaks korda nii suur kui minu oma , mu kõhul . </s> <s> Väljas sadas vihma . </s> <s> Rahulikku märtsilõpuvihma . </s> <s> Kevad oli enam-vähem käes ja soegi , paistis varasem kui tavaliselt . </s> </p>
<p> <s> Olin Susannale Kalmeri kohta öelnud , et sellised mehed aitavad nõmeda talve üle elada . </s> <s> Nüüd oli talv möödas , ja just teised mehed olid aidanud mul selle üle elada . </s> </p>
<p> <s> Võibolla olin ma öiselt paduromantiline , võibolla lihtsalt loll , võibolla oma hinge ringijooksmisega ära tapnud , igal juhul tundsin , et siin olemine ongi see , mida mul tegelikult tarvis on . </s> </p>
<p> <s> Silitasin Kalmeri juukseid ja tundsin , et olen täiesti võimeline teda öösiti armastama . </s> <s> Aga sellest ju piisab , lohutasin ma end mõttes . </s> <s> Öisest armastusest ju piisab täiesti , ongi ju hea , kui armastus langeb sulle selga öösel , nii et sa suudad maksimaalselt kaifida keppi ja kaissu , aga päeval saad ajada omi asju nagu asjalikkuse etalon , loominguline frigiid . </s> <s> Ei ole ohtu , et keset tarka mesijuttu , mille käigus loodan labast kujundust kalli hinna eest maha müüa , läheks mu mõte kuhugi lendama või et ma peaksin end kontrollima , et ega ma juhuslikult totakalt ei naerata . </s> </p>
<p> <s> Ja kui ma olin jõudnud järeldusele , et öine armastus on maailma parim variant , tundsin ma nii hirmsat kiima , et see viis mu mõistuse . </s> </p>
<p> <s> " Sa oled hämmastav naine , " ütles Kalmer poole tunni pärast . </s> </p></div2>
        <div2 type="alaosa"><head> 2 . </head>
<p> <s> " Hämmastav naine " oli tegelikult väljend , mida olin kuulnud varemgi . </s> <s> Okk , ma olen kuulnud igasuguseid sõnu , aga see väljend oli just see , mis mulle kunagi väga mõjus . </s> <s> Mehelt , kes mulle mõjus . </s> <s> Aasta enne seda , kui ma olin kohutavalt kurb ja otsisin Susanna juurest lohutust ja Susanna andis mulle selga kapihaisulise t-särgi . </s> </p>
<p> <s> See mees oli muidugi Carl . </s> </p>
<p> <s> Carl on siiamaani olnud ainus mees , kes mulle sügavalt hinge on läinud . </s> </p>
<p> <s> See asi algas sedasi kenasti ja viisakalt ja paduromantiliselt nagu filmis . </s> </p>
<p> <s> Ma olin just koolist akadeemilise võtnud ja enesele ootamatult oli mul rohkem vaba aega kui ma ette oleks osanud kujutada . </s> <s> Aitasin ühel tuttaval pliksil , Mariannil , vaateaknaid seada , ja Carl läks sealt mööda . </s> </p>
<p> <s> " Neiu , kas te tuleksite minuga kohvi jooma ? " küsis ta . </s> </p>
<p> <s> " Ma teen tööd , " naeratasin ma . </s> </p>
<p> <s> Ma teadsin seda Carli küll , arvata võib , et kõik , kes midagi eesti muusikast taipasid , teadsid teda . </s> <s> Kunagi ammu mängis ta paaris menubändis kitarri , nüüd haipis ühe-öö-tegelasi üles . </s> </p>
<p> <s> " Kaua sa seda tööd teed ? " uuris Carl . </s> </p>
<p> <s> " Seni , kuni valmis on . " </s> </p>
<p> <s> " Kaua sul umbes minna võib ? " </s> </p>
<p> <s> Hakkasin naerma . </s> </p>
<p> <s> " Sul on jube kohvi-isu või ? " </s> </p>
<p> <s> " Jah . " </s> </p>
<p> <s> " No siis mine kuhugi ja joo , mul läheb siin vähemalt kolm tundi veel . " </s> </p>
<p> <s> " No olgu , ise tead , " ütles Carl ja astus minema . </s> </p>
<p> <s> Ma jõudsin juba pisut pettuda , et nii lühikeseks see moos siis jäigi , kui ta ringi keeras , tagasi tuli ja vaateaknale koputas . </s> </p>
<p> <s> " Aga nii , põhimõtteliselt , sa ikka kohvi jood ? " küsis ta . </s> </p>
<p> <s> " Ämbrite kaupa , kusjuures , " vaatasin ma talle otse silma . </s> <s> Sellise pilguga , et " lähme ja kepime kohe " . </s> </p>
<p> <s> Sest see Carl oli minu arust väga seksi tegelane . </s> </p>
<p> <s> Carl pilgutas mulle silma ja läks minema . </s> </p>
<p> <s> Kaks ja pool tundi hiljem oli meil vaateaken valmis . </s> </p>
<p> <s> Mul oli sellest isegi kahju . </s> </p>
<p> <s> Mariann sai minu kellavaatamisest ja mossis näost täiesti õigesti aru . </s> </p>
<p> <s> " Minul aega on , ma võin aidata sul siin oodata , kui sul on kindel plaan see Carl hoovi tõmmata , " naeris ta . </s> </p>
<p> <s> " Mis hoovi , " tegin ma nägu ja häält , nagu ei saaks aru , millest jutt käib . </s> <s> " Lihtsalt paistab huvitav inimene olevat . </s> <s> Nende intervjuude põhjal , mis ajakirjanduses ilmunud on . </s> <s> Äkki on lahe tegelane ? " </s> </p>
<p> <s> Me ei pidanud kaua ootama , juba kuue minuti pärast nägin tuttavat kuju akna taga . </s> </p>
<p> <s> " Ma panin kohvi tõmbama , lähme ? " küsis ta . </s> </p>
<p> <s> Ma püüdsin end võimalikult aeglaselt liigutada , et mitte talle välja näidata , et teda oodanud olen . </s> </p>
<p> <s> Tagantjärele tundub , et ma nagu teadsin ette , sabakondi ja kopsusombukestega , et juhtub midagi sellist , mida veel juhtunud pole . </s> </p>
<p> <s> Midagi erilist ja head . </s> </p>
<p> <s> Huvitavat ja magusvalusat . </s> </p>
<p> <s> Sel õhtul me jõime tõesti vaid kohvi . </s> <s> Mingid koogid olid ka , muidugi , ja Carl jõi natuke konjakit . </s> </p>
<p> <s> Aga see oli ka kõik . </s> <s> Me istusime ühes kallis baaris ja lihtsalt rääkisime . </s> <s> Maast ja ilmast . </s> <s> Inimestest ja loomadest . </s> <s> Ja pärast viis ta mu koju . </s> <s> Oma ilusa suure musta autoga . </s> <s> See auto meeldis mulle ja ma isegi ei üritanud vastu vaielda , oma jalgsikõndimise fänlust demonstreerida . </s> <s> Kuigi lõhnakuuse lõhn tema autos oli ööksatavalt magus . </s> </p>
<p> <s> Me läksime laiali , ja õhtul peegli ees nägu puhastades vaatasin oma riivatutesse silmadesse ja ütlesin endale : ma tahan teda , ma tahan teda , ma tahan teda !!! </s> <s> Kohe ! </s> </p>
<p> <s> Juba järgmisel lõunal helistas Carl , et võiks kokku saada . </s> </p>
<p> <s> Saimegi . </s> </p>
<p> <s> Ja rääkisime . </s> </p>
<p> <s> Naersime ja rääkisime . </s> </p>
<p> <s> Mul oli temaga hea rääkida . </s> <s> Ta oli tunduvalt mõistlikum ja huvitavam kui enamik mehi , keda ma tean ja kellega kokku olen puutunud . </s> <s> Võibolla ta tegelikult polnudki palju targem kui teised . </s> <s> Võibolla me lihtsalt mõtlesime temaga sarnaselt . </s> <s> Enda vaatenurgad maailma asjadele tunduvad ju arukad ? </s> <s> Aga võibolla ma lihtsalt tahtsin , et Carl oleks tark , ja sellepärast tundsingi nii , et ta on ? </s> </p>
<p> <s> See on päris hea tunne , kui tunned end mehest natuke rumalamana . </s> <s> Et nagu siis on mees seda väärt , et temast hoolida ja temaga keppida . </s> </p>
<p> <s> Me rääkisime täpselt neli päeva järjest iga päev mitu tundi , ja igal hilisõhtul viis ta mind oma ilusa suure musta autoga koju . </s> <s> Ma hoidusin lõhnakuuse pärast sügavamalt hingamast , aga ei tahtnud selle ebameeldivust ka Carlile mainida . </s> <s> Algul , kui on ainult kirg ja meeldimine , ju jätadki palju ütlemata ja siis pärast on jama . </s> </p>
<p> <s> Viiendal õhtul läksime Nõmmele , ühe Carli sõbra juurde , kus oli väike istumine . </s> <s> Tuntud näod ja tegelased , kes omasuguste seas polnud üldse nii juhmid või tähtsust täis , nagu ajakirjandus neid lihtsurelikele kujutab . </s> <s> Mul oli tõeliselt huvitav ja lõbus . </s> </p>
<p> <s> Kell kolm öösel teatas Carl , et ta on liiga palju konjakit joonud , et siit minema sõita . </s> </p>
<p> <s> Mõtlesin : Nõmme on liiga kaugel , et jala koju minna . </s> <s> Aga taksodega ma sõita ei armasta . </s> <s> Tookord oli mul üks üüripind Lasnamäe alguses . </s> </p>
<p> <s> Carl vaatas muigelsui mu mõtlikku nägu . </s> </p>
<p> <s> " Sa minuga siia magama ei taha jääda ? " küsis ta . </s> </p>
<p> <s> " Mõtled seda tõsiselt ? " küsisin ma . </s> </p>
<p> <s> " Loomulikult et tõsiselt , " muigas ta edasi . </s> </p>
<p> <s> Mulle ei meeldinud see muie . </s> <s> Ma ei saanud aru , mida ta mõtles . </s> <s> Kas ta siis tahab , et ma jääks või mitte ? </s> </p>
<p> <s> Mina tahtsin jääda . </s> <s> Muidugi tahtsin . </s> <s> Tahtsin jääda ja tahtsin teda . </s> <s> Olin üleni üks suur tahtmine . </s> <s> Aga ma ei tahtnud seda välja näidata , et ma tahan , üritasin oma hinda kõrgele kruvida . </s> </p>
<p> <s> " Misasja me jamame , ah ? " küsis Carl ja võttis mul ümbert kinni . </s> <s> " Ma käin juba mitu päeva ringi , noks kõva , kui sinu peale mõtlen . </s> <s> Onju sa jääd minuga siia ? " </s> </p>
<p> <s> Ma olin kui sulavõi . </s> </p>
<p> <s> Ja veendusin taas , et üle kolmekümne mehed kepivad paremini kui alla kolmekümne . </s> <s> Sest nad ei viitsi enam pingutada mingi täku-staatuse nimel . </s> <s> Ja neil pole vaja enam skoorida . </s> <s> Nad ei pumpa lihtsalt niisama , pumpamise pärast , nad oskavad n.ö mängida . </s> <s> Nad on rahulikumad kui noored mehed , sest nad teavad , mida teevad . </s> </p>
<p> <s> ( Stopp : lollid mehed ei tea surmatunnini , mida nad teevad ! ) </s> </p>
<p> <s> ( Ms , lollid naised samuti mitte . ) </s> </p>
<p> <s> " Sa oled hämmastav naine , " ütles Carl mulle järgmisel hommikul . </s> </p>
<p> <s> Ma kolisin juba kuu aega hiljem Carli juurde elama . </s> <s> See üüripind Lasnamäe alguses , kus ma tol ajal elasin , oli nagunii ülemakstud , ja pealegi veetsin ma seal ehk tunni ööpäevas . </s> <s> Carlil oli aga Kadriorus suur korter . </s> </p>
<p> <s> Päeval luusisin niisama ringi , tegin mõne haltuuraotsa , istusin internetis , lugesin raamatukogus kunstiraamatuid ja püüdsin end jaopärast Susanna tegemistega kursis hoida . </s> <s> Varakevad oli , ja minu arust lõhnas sel kevadel kõik - maa ja asfalt ja lumi ja puud - nii tugevalt , nagu ei kunagi varem ega hiljem . </s> </p>
<p> <s> Õhtud ja eriti ööd olid põnevad : kui polnud mingeid seltskonnaüritusi või stuudiosistumisi , vedelesime Carliga voodis , põletasime kaminas kasepuid ja rääkisime . </s> </p>
<p> <s> Ja rääkisime . </s> </p>
<p> <s> Ja keppisime . </s> </p>
<p> <s> Ja rääkisime . </s> </p>
<p> <s> Hommikul kell viis hakkasid karjuma linnud , sest päike tõusis ; kell kuus hakkasid haukuma koerad , sest postiljon tõi lehed . </s> <s> Pärast seda algas tavaline linnamüra ja me uinusime . </s> </p>
<p> <s> Ja siis juhtus see , mida minuga polnud mitte kunagi juhtunud . </s> <s> Ja kui nüüd tagantjärele vaadata , siis tahaks ma , et polekski üldse juhtunud . </s> </p>
<p> <s> Nimelt ma armusin ära . </s> </p>
<p> <s> Hullult . </s> </p>
<p> <s> Metsikult . </s> </p>
<p> <s> See kõik oli nii uskumatu , et ma olin peast täiesti sooda . </s> </p>
<p> <s> Pealegi oli see , nagu ma ütlesin , esimene kord . </s> <s> Pea seitse aastat rahulikku ringinikkumist , ja nüüd oli karistus käes : armumine suure a-ga , st Armumine . </s> </p>
<p> <s> Kas armumine on alati selline , mõtlesin ma . </s> </p>
<p> <s> Paaniline . </s> </p>
<p> <s> Kramplik . </s> </p>
<p> <s> Ahnitsev . </s> </p>
<p> <s> Himur . </s> </p>
<p> <s> Kas teistel on ka niimoodi ? </s> <s> Kui ei , siis kuidas neil on ? </s> </p>
<p> <s> Kuidas käib normaalne armumine ? </s> </p>
<p> <s> ( Kuidas üldse normaalsed inimesed elavad ? ) </s> </p>
<p> <s> Mõnikord võttis Carl kitarri ja laulis . </s> <s> Ma kaifisin seda tõeliselt . </s> <s> Varem polnud ma aru saanud , mis selles siis nii erilist on , kui kutt sulle pilli mängib ja laulab . </s> <s> Võibolla olid mulle siiamaani " in praivat " esinenud andetud kutid . </s> <s> Ja päris kindlasti polnud ma ühtegi neist senistest esinejatest armastanud . </s> <s> Ja veel - Carlil oli maitset . </s> <s> Või hoopis aimu , et missugused laulud mulle peale lähevad ? </s> <s> Mis seal vahet ! </s> <s> Igatahes olin ma tema esinemistest , tavaliselt aadamakostüümis , vaimustatud . </s> <s> Ja see oli kõige olulisem . </s> </p>
<p> <s> Vahepeal ma mõtlesin , et ta võiks uuesti ise esinema hakata , et võiks omaenda sooloplaadi välja anda ja nii edasi , sest tal tuli see kõik nii armsalt välja . </s> <s> Tal on tegelikult jube laheda tämbriga hääl ja ma ei saanud aru , miks ta varem lauluga esinenud polnud . </s> <s> Samas poleks ma tema soolondust ka tahtnud - ma ei kujutanud ette , et peaksin tema laule jagama mingite rahuldamata kolmekümneaastastega , kellele tema laulud kindlalt peale oleks läinud . </s> <s> Ja ma ei tahtnud näha Carli ümber neid tobedaid kuueteistaastaste fännide horde , keda ma nii tihti Carliga mõne tema projekti kontserdil nägin : tibid , kes nagu tahaks midagi olla , aga ei oska , taha ega suuda , ning püüavad oma kuulsuse viitteist minutit mõne joobnud hõbekõri riista küljes kätte saada . </s> </p>
<p> <s> Sellepärast ma ei öelnudki Carlile , et ta võiks ise esinema hakata . </s> </p>
<p> <s> Nautisin teda niisama . </s> </p>
<p> <s> Mul oli kõik , millest ma polnud isegi mitte julgenud unistada . </s> <s> Mul oli boifrend , kes minust hoolis , kellel oli raha ja positsioon , kellega koos oli ütlemata hea naerda . </s> <s> Kes oli kõige-kõige-kõige . </s> <s> Mul polnud sel ajal mitte mingeid unistusi , kaifisin olemasolevat täiega . </s> <s> Milleks unistada , kui reaalsus on nii ilus ! </s> </p>
<p> <s> Ma armastasin temas kõike , isegi tema tedretäpilisi õlgu ja võrreldes juustega hirmtumedaid ja kummaliselt sirgeid rinnakarvu . </s> <s> Ma armastasin tema kõhnu põlvi ja paduhalle silmi , ja eriti tema jubesiledaid sõrmeotsi ; ma armastasin temas kõike . </s> </p>
<p> <s> Kõike . </s> </p>
<p> <s> Kõike . </s> </p>
<p> <s> Ma oleksin tema haigevoodil kõik raamatud ette lugenud ja kõik maailma magusaimad apelsinid talle voodisse puistanud , ma oleksin kindlasti kustutanud kõik tähed ja silmagi pilgutamata kõik tema und segavad naabrid ära tapnud . </s> </p>
<p> <s> Aga ta ei olnud kunagi haige . </s> </p>
<p> <s> Ja mina ei osanud oma armastust tervele mehele kuidagi välja näidata . </s> <s> Vähemalt mitte nii , et see haigena ei tunduks . </s> </p></div2>
        <div2 type="alaosa"><head> 3 . </head>
<p> <s> Ma tundsin , et ma pole seda kõike ära teeninud . </s> <s> Et seda kõike on minu jaoks liiga palju . </s> <s> Ma tahtsin olla parem , ma tahtsin olla leebem , naiselikum , õrnem , sellisem , mida ma polnud kunagi oma arust osanud olla . </s> <s> Ma tahtsin , et ma oleksin väärt seda suurt tunnet , seda kõike , mis mind tabanud oli . </s> <s> Ma muutusin mõttetult ettevaatlikuks , tahtsin igal sammul meeldida , ja suures armumises ei pannud tähele , et käitun kui viimane idioot . </s> </p>
<p> <s> Ma olin omadega täiesti sees . </s> </p>
<p> <s> Ma polnud varem kunagi niimoodi tundnud : ma tahtsin Carli oma olla . </s> </p>
<p> <s> Kogu täiega , ihu ja hingega . </s> </p>
<p> <s> Ma sain aru , mida tunnevad naised , kes tahavad mehele saada . </s> </p>
<p> <s> Ma olin koolist ära tulnud ja hea tööotsa kogemata minema lasknud . </s> </p>
<p> <s> Ma istusin kodus ( loe : Carli elamises ) ja ei osanud endaga midagi peale hakata . </s> </p>
<p> <s> Ma olin luuser . </s> </p>
<p> <s> Ma nägin jube välja . </s> </p>
<p> <s> Ma üritasin isegi oma juukseid kasvatada ja kogu mu olematu isiklik raha kulus selle peale , et neid pehmeid nõmedusi kuidagipidi hoidma panna . </s> <s> Nad olid aastatega või pideva kiilakaksajamisega loomulikult natuke tugevamaks muutunud , aga mitte nii , et neid oleks saanud normaalseteks juusteks pidada . </s> </p>
<p> <s> Mul olid enesetapjalikud unistused : ma tahtsin olla kordaarmastav ja hoolitsev naine . </s> <s> Ma tahtsin isegi last . </s> <s> Ma tahtsin kodu ja perekonda , nagu teistel on . </s> </p>
<p> <s> Nende unistuste mõjul olin ma lõpuks kõike seda , mida ma tegelikult ei ole . </s> </p>
<p> <s> Ma polnud lõpuks üldse enam see , mida Carl minus leidnud oli . </s> </p>
<p> <s> Loomulikult viskas Carlil mingi hetk üle . </s> <s> Ta küll ei öelnud mulle midagi konkreetselt , ta ütles üleüldse mulle järjest vähem asju ; aga ma nägin , et tema silmavaade , kui me just ei keppinud , oli muutunud . </s> <s> Ta oli hea inimene ja eks ta ikkagi hoolis veel mingil määral minust , nii et ta ei hakanud mind oma elamisest kohe välja viskama , aga paljud asjad muutusid . </s> </p>
<p> <s> Minu asjad pidid olema peidus . </s> </p>
<p> <s> Ma ei tohtinud segada , kui tööjuttu aeti . </s> </p>
<p> <s> Ma ei tohtinud Carli kodutelefoni vastu võtta . </s> </p>
<p> <s> Mõnikord pidin ma leidma endale tegevust kodust väljaspool . </s> </p>
<p> <s> Ma pidasin seda kõike normaalseks . </s> <s> Ma ei protesteerinud . </s> <s> Ma heitsin endale hoopis ette , et ei oska selle kõige juures õnnelik olla . </s> <s> Arvasin , et see on minu enda süü , et põhjus on mu ärakepitud hinges , et ma ei oska armastatud inimesega koos olemisest rõõmu tunda . </s> </p>
<p> <s> Võibolla oli asi selles , et mu esimene armastus tuli mulle nii hilja kaela . </s> <s> Tuulerõuged pidid kah seda hullemad olema , mida vanem laps neid põeb . </s> </p>
<p> <s> Ma ei teagi tegelikult , kas see oli armastus , mida ma tundsin . </s> <s> Kui see tunne oli armastus , siis ei ole armastus küll seda väärt , et teda sedasi ülistada ! </s> </p>
<p> <s> See oli põdemine ja põlemine ühekorraga , ja minust jäi järele vaid hunnik õnnetut tuhka , mis ei lennanud laiali lihtsalt sellepärast , et keegi ei viitsinud puhuda . </s> </p>
<p> <s> Siis tuligi see periood , mil ma olin kurb . </s> </p>
<p> <s> Carli sõbrad viskasid mulle kaastundlikke pilke , aga see oli ka kõik . </s> <s> Keegi ei saanud mind aidata . </s> <s> Kuidas nad oleksidki seda pidanud tegema ? </s> <s> Ütlema Carlile , et näe , tibi armastab sind , armasta sina teda ka ? </s> <s> Kui nad ka oleks nii öelnud , poleks Carl seda suutnud , sest seda tüdrukut , keda tema armastama oli hakanud , enam ju polnud ! </s> </p>
<p> <s> Ma oleksin oma nutuse armastuse endale pähe pidanud määrima ja kohe uttu tõmbama , mitte veeälevil pilguga ringi nuuksuma . </s> <s> Kellele läheb korda mingi plika armastus ? </s> <s> Mitte kellelegi . </s> <s> Armastusel kui niisugusel pole ei suhetes ega ka elamises üldse mingit tähtsust , sest tegelikult pole armastust olemas . </s> <s> Inimesed kaifivad vaid tunnet , mida mõte võimalikule hoolimisele teatud inimese poolt neis tekitab . </s> </p>
<p> <s> Nad arvavad , et see ongi armastus . </s> </p>
<p> <s> Aga tegelikult on hoopis masohhistlik ettekujutus teise inimese mõtetest . </s> </p>
<p> <s> Ja hiljem siis tuleb ropp nuuks , kui ilmneb , et ettekujutus ei vasta põrmugi tegelikkusele . </s> </p>
<p> <s> Seejärel kolisin ma Carli viisakal ( oi kui solvavalt valusviisakal ) soovitusel tema elamisest välja . </s> <s> Varisesin Susannale tuppa kui peksasaand koer ja tema võttis mu vastu , emalik ja hea , nagu ta on . </s> </p>
<p> <s> Aga armastus , kui see muidugi armastus oli , oli ikka veel alles . </s> <s> Oli igal pool , peas ja jalus , seda oli nii palju , et ma erinevalt klassikalisest naisterahva mõtlemisest ei tulnud mulle pähegi Carlile enda mahajätmise eest kätte maksta . </s> </p>
<p> <s> Ma tahtsin , et Carl oleks õnnelik . </s> </p>
<p> <s> Ma nutsin sellepärast , et mina polnud selline naine , kes oleks teda osanud õnnelikuks teha , kes oleks talle nii ema , armukese kui kambajõmmi eest . </s> <s> Et mina pole see , kes saaks enda kõrval õnnelikku Carli näha . </s> </p>
<p> <s> See oli samasugune nutt , nagu ma nutsin kord kuueaastaselt , kui mulle kingiti nukk , kes mulle ei meeldinud . </s> <s> See oli kohutavalt lolli näoga nukk , ma mõistsin , et see nukk ei hakka mulle kunagi meeldima , et temast saab järjekordne " lihtsalt mänguasi " , mitte aga uus Must-Mõmmi või Muki . </s> <s> Võtsin nuku kaissu ja nutsin pikalt . </s> <s> ( Pikalt , pikalt ! ) </s> <s> Ja mitte sellepärast , et ma oleks endale mõnd teist nukku tahtnud , vaid sellepärast , et mul oli sellest nukust kahju : ta oli saanud endale minu näol tüdruku , kes teda ei vääri , kes teda ei armasta , kes teda ei hakkagi armastama . </s> </p>
<p> <s> Selle nuku elu oli mõtlematu kinkija tõttu täiesti nurjunud . </s> </p>
<p> <s> Ka Carl oli minu näol saanud tüdruku , kes teda õnnelikuks ei oska teha , aga tema elu oli õnneks , erinevalt nukust , tema enda kätes . </s> </p>
<p> <s> Ma nutsin tookord Susanna elutoas , kapihaisuline t-särk seljas , just Carli , mitte enda pärast , ja sihitu armastus kleepus mu kehale ning ma ei osanud temaga midagi peale hakata . </s> </p>
<p> <s> Püüdsin mõelda , et nüüd olen ma jälle vaba , võin teha , mida tahan ; aga see mõte ei toitnud mind . </s> <s> Sest ma ei tahtnudki midagi . </s> <s> Ainus , mida ma tahtsin , oli Carl . </s> <s> Ja ainus , mida Carl ei tahtnud , olin mina sellisel kujul . </s> </p>
<p> <s> Käisin isegi tiiru perearsti juures ja kaebasin , et ilge depress on kallal . </s> <s> Mõtlesin , et ehk saan mõned moodsad rohud , mida tarbida , millest sõltuvusse sattuda ja mille puudumisel nutta . </s> <s> Tahtsin midagi , mis tooks mind välja sellest nõmedast olemisest , tahtsin , et suudaksin jälle valjusti naerda , valjusti nutta , valjusti mõelda - nii , et ma ise kuuleks ja aru saaks , mida ma mõtlen . </s> <s> Et ei oleks enam seda nõmedat udutroppi mu sees ja ümber ! </s> </p>
<p> <s> Arst küsis minu käest igasugu naljakaid küsimusi , ja umbes kolmanda juures sain aru , mis tal mõttes on : ta kahtlustas , et ma tahan end äkki ära tappa . </s> </p>
<p> <s> See , et mul olemisest siiber on , ei tähenda ju veel , et ma peaksin tahtma end ära tappa ? </s> </p>
<p> <s> Või peaksin tahtma ? </s> </p>
<p> <s> See , kui ma ennast ära ei taha tappa , ei tähenda ju veel , et oleksin rahul ja rõõmus ? </s> </p>
<p> <s> Kas siis , kui ei taha end ära tappa , pole abi vajagi ? </s> </p>
<p> <s> Ma ei luninud arsti käest antidepressante . </s> <s> Isegi tema soovitatud vitamiine ei ostnud ma välja . </s> <s> Ma tundsin ja teadsin , et pean ise jalule tõusma , sest keegi ei hakka seda minu eest tegema . </s> </p>
<p> <s> Mõtlesin mõttetu armastuse väikeseks pauerkämbuks oma sisemuses ja hakkasin sellest jõudu ammutama . </s> <s> Ja siis ärkasin ma uuesti ellu . </s> <s> Ajasin end tagasi kiilakaks ja hakkasin jälle inimestega suhtlema . </s> </p>
<p> <s> Aga mu süda oli külm ja armastus oli surnud ja mu silmad oi kui tühjad , ja ma ei kadestanud kedagi , kelle ma sel perioodil voodisse vedasin . </s> </p>
<p> <s> Ma kasutasin nende puhul just selliseid konkse , mis on odavad . </s> <s> Pilgud , naeratused , puudutused , õhkamised , ilusad sõnad voodis . </s> <s> Teatud piirini , muidugi . </s> <s> Sedasi mängides ja mängeldes . </s> <s> Vaadates , kuidas teine reageerib . </s> <s> Ja vastavalt sellele kas rünnates või tagasi tõmbudes . </s> </p>
<p> <s> Et siis keset kõige hullemat kiima ja kiindumust tuld tõmmata . </s> </p>
<p> <s> See oli täiesti unistusteta aeg . </s> <s> Ja millest olekski ma pidanud unistama ? </s> <s> Kui pole unistusi , pole ka pettumusi . </s> </p></div2>
        <div2 type="alaosa"><head> 4 . </head>
<p> <s> " Miks sa mulle ei helistanud ? " küsisin ma Kalmeri käest . </s> </p>
<p> <s> " Ma mõtlesin , et ootan , kuni sa maha rahuned ja ise mulle helistad . " </s> </p>
<p> <s> " Ma mõtlesin selle peale küll , " tunnistasin ma . </s> </p>
<p> <s> " Aga miks sa siis ei helistanud ? " </s> </p>
<p> <s> " Üritasin oma hinda kõrgele kruvida . " </s> </p>
<p> <s> Kalmer naeris ja surus mind oma pehmesse , üle mõistuse armsasse kaissu . </s> </p>
<p> <s> " Tead , ma mõtlesin , et sulle sobiks su hüüdnime lühend - Sin , " ütles ta . </s> </p>
<p> <s> Susanna kutsubki mind ju nii . </s> </p>
<p> <s> " Sest sa oled lihtsalt nii hea , " jätkas Kalmer , " et mul on sind keppides teinekord tunne , et teen pattu : legaalsed asjad ei saa ju ometi nii head olla ! " </s> </p>
<p> <s> Me suudlesime . </s> </p>
<p> <s> Pikalt . </s> </p>
<p> <s> " Kuule , " küsis ta . </s> <s> " Kui sa just hiljuti sinna tööle läksid , mis sa arvad , kas sa suvel paar nädalat puhkust saad ? " </s> </p>
<p> <s> " Mis siis ? " küsisin vastu . </s> <s> " Ma usun , et ikka saan . " </s> </p>
<p> <s> " Suvel jõuab Eestisse üks uus maasturimudel , ja boss pakkus , et annab selle mulle paariks nädalaks kasutada . </s> <s> Et test või nii . </s> <s> Mõtlesin , et võtaks su kaasa ja kärutaks mööda Eestit ringi . </s> <s> Muide , mina näiteks pole elu sees kusagil Lõuna-Eestis või Setumaal käinud . </s> <s> Sa oled ? " </s> </p>
<p> <s> " Ei . " </s> </p>
<p> <s> Ma läheksin sinuga kasvõi maailma lõppu , mõtlesin ma . </s> </p>
<p> <s> Ja uskusin seda siiralt . </s> </p>
<p> <s> Nägin Jandrat täiesti juhuslikult vanalinnas . </s> </p>
<p> <s> " Istume kuhugi , räägime juttu , " pakkus ta . </s> <s> Olin nõus . </s> <s> Astusime lähimasse kohvikusse ja tellisime kumbki endale tassi kohvi . </s> </p>
<p> <s> Jandral olid jalas lumivalged püksid . </s> </p>
<p> <s> " Sul nagu üldse mõistust peas ei ole või ? " küsisin . </s> <s> " Või sulle meeldib nii õudselt pesu pesta ? </s> <s> Aprill ja valged püksid ! " </s> </p>
<p> <s> " Ah , läksin eile välja , selline tubane värk , no ise saad aru - kaua need riided ikka seljas seisavad ! </s> <s> Mis seal siis vahet , mis värvi . </s> <s> Seda enam , et need istuvad mulle hästi . </s> <s> Onju ? " </s> <s> Jandra tõusis ja keerutas end minu ees . </s> </p>
<p> <s> Takseerisin teda . </s> <s> Tõesti istusid hästi . </s> <s> Rõhutasid tema prinki peput . </s> </p>
<p> <s> " Vot , " jätkas Jandra . </s> <s> " Aga hommikul läks nii kiireks , et ma ei jõudnud enam kodust läbi käia . </s> <s> Aga - mis seal vahet , eks. " </s> </p>
<p> <s> Jõime oma kohvisid . </s> </p>
<p> <s> " Susannat ka viimasel ajal näinud oled ? " küsis Jandra . </s> </p>
<p> <s> " Ei ole . " </s> </p>
<p> <s> " Mina ka pole . </s> <s> Mõtlesin , et äkki sina tead temast midagi . " </s> </p>
<p> <s> " Ei . </s> <s> Tal on kogu aeg tegemist , kui ma talle helistan . </s> <s> Või lihtsalt ei taha hetkel suhelda . </s> <s> Kerge kevad-depress , mis muud . </s> <s> Küll see üle läheb . " </s> </p>
<p> <s> " Noojah , sina ju tead , teil on ju see kitsekese tasand või mis see oligi , " naeris Jandra . </s> <s> " Aga sul endal , kuidas sinul läheb ? " </s> </p>
<p> <s> " Hästi . " </s> <s> Naeratasin . </s> <s> Soojalt ja siiralt . </s> </p>
<p> <s> " Kuule , Sinead , sinuga on midagi juhtunud . </s> <s> Armunud oled või ? " </s> </p>
<p> <s> Kas totter sädelus mu silmis on tõesti kõigile näha ? </s> </p>
<p> <s> " Ei usu , et just armunud , hoidku selle eest , aga mul on lihtsalt ühe inimesega väga kaif olla . " </s> </p>
<p> <s> " Ja tema ? " </s> </p>
<p> <s> " Paistab , et temal pole ka midagi koosolemise vastu . " </s> </p>
<p> <s> " Palju õnne ! " </s> <s> Jandra rõõm oli siiras . </s> </p>
<p> <s> " Aitäh , " naeratasin tänulikult . </s> </p>
<p> <s> Minuga oli tõesti midagi juhtunud . </s> </p>
<p> <s> Mul polnud mingit paanilist tahtmist kuhugi pidutsema minna . </s> </p>
<p> <s> Ma tahtsin olla parem , ma tahtsin olla leebem , naiselikum , õrnem , sellisem , mida ma pole kunagi oma arust osanud olla . </s> <s> Ma tahtsin kodu ja perekonda , nagu teistel on . </s> </p>
<p> <s> Imelikud tahtmised . </s> </p>
<p> <s> Äkki ma olen haige ? </s> </p>
<p> <s> Ma olen kogu aeg arvanud , et kui kedagi armastad , unustad enda ja tahad , et armastatul oleks kõige parem . </s> <s> Ja ei ole ise sugugi kindel , kas see kõige parem just sina oled . </s> <s> Sellepärast ma olengi mõelnud , et ma ei tohiks ühegi mehega koos elada , et teda mitte õnnetuks teha . </s> </p>
<p> <s> Kalmer arvab , et see pole õnnetus . </s> <s> Võibolla ongi normaalne , kui ei austa ega armasta kedagi päris lõpuni ? </s> <s> See oleks ehk põhjendus inimeste ihalusele end kellegagi siduda ? </s> </p>
<p> <s> Vedelesin pärast eluhead keppi voodil ja vahtisin lakke . </s> <s> Peaks vannituppa pesema minema , mõtlesin ma . </s> <s> Aga ma ei viitsinud . </s> </p>
<p> <s> Mitte veel . </s> </p>
<p> <s> Olime Kalmeriga paar päeva tagasi rohujuure tasandile , see tähendab - kummita kepini jõudnud ja seega oli kepijärgne pesemine tunduvalt vajalikum kui varem . </s> </p>
<p> <s> Vaatasin magavat Kalmerit , kuidas ta norises ja läbi une kulmu kortsutas . </s> <s> Paha uni ? </s> <s> Silitasin vargsi tema põske . </s> <s> Magades on enamik mehi nagu väikesed poisid . </s> <s> Kalmer eriti . </s> <s> Ma ei ole tema lapsepõlvepilte näinud , aga ma usun , et ta oli lapsena kohutavalt armas . </s> </p>
<p> <s> Mina olin ka päris armas laps . </s> </p>
<p> <s> Kui muidugi mu tembud välja arvata , need nullisid kogu mu armsuse . </s> </p>
<p> <s> Mmm , mõtlesin ma , kui me ette viitsiks võtta , tuleks meil ju päris armsad lapsed . </s> <s> Sellised mõnusad pontsakad nagu Kalmer , kindlasti Kalmeri ilusate paksude juustega , ja minu suurte siniste silmadega . </s> <s> Ja otse loomulikult oleks meie lapsed suured tembutajad , aga see ei vähendaks nende armsust karvavõrdki . </s> </p>
<p> <s> Ja siis me elaksime siin suures korteris kambakesi ja meil oleks tohutult vahva olla . </s> <s> Ja hommikuti istuksime köögilaua taga ja sööksime võileibu ja jooksime kohvi ja mina meenutaksin valusmagusa naeruga seda , kuidas ma ükskord hommikul , ükskord väga-väga ammu , kui ma ei teadnud veel , mida tahan , tulin Susanna juurest ja võõrastest köögiakendest hommikusöögisööjaid vahtisin </s> </p>
<p> <s> Stopp ? </s> </p>
<p> <s> Ei ole stopp . </s> </p>
<p> <s> Ma arvan , et nüüd kõik alles algab . </s> </p>
<p> <s> Lõpp </s> </p>
<p> <s> Täna hommikul kell kaheksa helistas mulle Sander . </s> </p>
<p> <s> Hakkasin unisena mingeid vabandusi välja mõtlema , olin kindel , et ta helistab sellepärast , et ma olen kogemata jälle sisse maganud . </s> </p>
<p> <s> Aga Sander helistas mulle sellepärast , et teatada mulle , et Susanna tegi avarii ja et matused on kolme päeva pärast . </s> </p>
<p> <s> Istusin keset põrandat maha , oma helesinise pehme karvase villase vaiba peale , ja tundsin , et hoolimata t-särgist , millega ma magasin , ja päikesest , mis mulle kuumalt ja aprillilõpuselt peale paistis , ja vaibakarvade villasusest , ja Glamoxi nupu asetusest number 24-l , et hoolimata sellest kõigest on mul jubedalt külm . </s> <s> Kontide sees oli jäätunud üdi ning soontes võdises veri , mille konsistents oli kui Caipirinha kokteilil , ja vist ka koostis , sest kurku tikkus vastik magus maitse . </s> </p>
<p> <s> Mul oli hirm . </s> </p>
<p> <s> Mul oli jube . </s> </p>
<p> <s> Ma tahtsin oksendada . </s> </p>
<p> <s> Ja ma teadsin äkki täpselt , kuidas see olnud oli . </s> <s> Kitsekeste tasand ju . </s> <s> Kuidas Susanna oli oma järjekordselt ännamiselt linna poole sõitmas . </s> <s> Päike oli tõusnud , taevas varahommikuselt selge ja karge , hea tahtmise korral võis näha isegi võsa kergelt rohetamas . </s> <s> Susanna sõitis , nagu tavaliselt , raske jalaga , ja ännas teelejäävatest autodest muudkui mööda ja mööda . </s> <s> Tema möödasõidud olid pigem hullumeelsed möödasööstud . </s> </p>
<p> <s> Ja ühes kohas ajas ta hoolimata oma heast teetundmisest kaks kurvi omavahel segi : see polnud mitte see kollase maja ja suure kasega kurv , mille taga on pikk sirge , vaid see kollase maja ja suure kasega kurv , mille järel tuleb lauge kurv paremale . </s> <s> Selles kurvis polnud just kõige targem möödasõitu sooritada . </s> </p>
<p> <s> Susanna ees sõitis tüüpiline " vanamees Moskvitšiga " . </s> <s> Kiiruseks oli seitsmekümmend viis kilomeetrit tunnis , ilma , et ta autol , bensiini kokkuhoiu mõttes madalaks keeratud tuuridega ja seeläbi peaaegu olematu mootoriga kaheksakümne kolmanda aasta Ford Sierral , mingit aeglase sõidu märgistust oleks . </s> <s> Ükskõik missuguse ilmaga või kui pikal teel ei võtnud mees kunagi joppi seljast ega mütsi peast ja ta vihkas kõiki , kellel oli tema omast uhkem auto ja kes temast mööda sõita tahtsid . </s> <s> Siis tavatses ta pisut kiirust lisada , et möödasõitjat hirmutada : haa , pole ma midagi selline abitu vanamehenäss , kellest sul lihtne mööda on sõita ! </s> </p>
<p> <s> Vanamees sõitis Põltsamaalt Tallinna , sest seal elas ja õppis tema noorim poeg , ning vanamees tahtis talle kartuleid ja muud söögikraami viia . </s> <s> Varahommikuse tunni oli ta sõiduks valinud sellepärast , et varakult Tallinna jõuda . </s> <s> Ta oli veendunud , et noorem poeg on temasse , usin ja korralik , ning armastab varajasi hommikutunde . </s> <s> Ta ei teadnud , ei võinudki teada , et tegelikult oli tema noorim poeg täiesti unustanud , et isa sel hommikul tulema pidi . </s> <s> Poeg polnud isegi kodus , ta magas ühe endast kaheksa aastat vanema vabade elukommetega naisterahva voodis ja oli äsja nakatunud tripperisse , ning ta oli nii purjus , et ka parima tahtmise juures poleks ta suutnud lähima viie tunni jooksul mitte kellegagi adekvaatselt suhelda . </s> </p>
<p> <s> Kolm kilomeetrit Susannast tagapool sõitis vana Volvo . </s> <s> Selle roolis istus noormees , kes oli selle auto endale mitte odavuse , vaid stiilse kandilisuse pärast ostnud . </s> <s> Ta oli käinud Paides ühel oma sõbral abis ja sõitis nüüd Tallinna poole , sest ta elas ja töötas seal . </s> <s> Ta ei teadnud , et naine , kellega ta koos elas ja keda ta armastas , on valmis kirjutanud pika lahkumiskirja ning sel kellaajal oli tema korter naise asjadest juba tühi . </s> <s> Varahommikuse tunni oli noormees sõiduks valinud sellepärast , et õigel ajal tööle jõuda . </s> </p>
<p> <s> Mõni kilomeeter vanamehest eespool sõitis vastassuunas , st Susanna ja vanamehe ning loogiliselt võttes ka Volvoga noormehe poole , viieaastane must Volkswagen Golf , milles istus õnnelik paarike . </s> <s> Selle auto oli kinkinud neile , õigemini küll vaid poisile , poisi onu , kuna paarikesel oli plaan abielluda ja lapsi saada ning poisi suurärimehest onule meeldis see mõte , et kaks korralikku ja hakkajat noort tahavad pesa punuda ja Eesti elu edendada ning iivet tõsta , mitte aga kuhugi välismaale õppimise eesmärgil rumalusi tegema minna . </s> <s> Poisil oli Tartu ülikool peaaegu lõpetatud , vaid diplomitöö oli kaitsta ning seejärel ootas teda suur tulevik onu firmas . </s> <s> Tüdruk õppis Pedas kolmandal kursusel ja kõik märgid näitasid , et kui ta jätkab samas vaimus , võib ta koguni cum laude lõpetada . </s> </p>
<p> <s> Nad olid mõlemad üle keskmise kenad ja üle mõistuse konservatiivsed ning korralikest peredest pärit , nad olid hirmus õnnelikud selle üle , et keset tänapäevast roppu ja rõvedat seksi- ja rahahullu maailma teineteisega kokku olid trehvanud . </s> </p>
<p> <s> Nad olid kaks aastat käinud , aasta sellest seksinud ja kaheksa kuud peaaegu koos elanud . </s> <s> Nad olid endiselt tohutult armunud ja sõitsid nüüd Tallinnast Tartu poole . </s> <s> Varahommikuse aja olid nad valinud just sellepärast , et siis on tee tühi . </s> </p>
<p> <s> Susanna sõitis muidugi varajasel hommikutunnil sellepärast , et oli järjekordselt ännamas . </s> <s> Ta oli pisut väsinud ja hirmus kurb , et ännamine enam tema meeleheidet ravida ei suutnud , nagu varem . </s> <s> Ta oli hakanud sõitma eelmisel õhtupoolikul , oli selle aja jooksul kaks korda paagi bensiini täis ostnud ja kindlalt otsustanud , et võtab vaba päeva , lülitab telefoni välja ja tõmbab end täiesti rahulikult kivisse . </s> <s> Nüüd äkki oli talle meenunud , et üksi kanepit suitsetada on mõnus ja maandav , ja tunduvalt odavam kui autot ja bensiini kulutada . </s> </p>
<p> <s> Ta jõudis eespool sõitvale vanamehele järele täpselt selles kollase maja ja suure kasega kurvis , mille järel tuli lauge kurv paremale , aga Susanna mäletas valesti ja arvas , et selle järel tuleb sirge teelõik . </s> </p>
<p> <s> Kuna vanamees sõitis nii aeglaselt , ei pidanud Susanna vajalikuks möödasõiduks viiendat käiku neljanda vastu vahetada . </s> <s> Tema enda kiirus polnud tegelikult kuigi suur - umbes üheksakümmend viis . </s> <s> Ta oli mõni minut tagasi oma keskmist kiirust tublisti alandanud , sest ta andis oma väsimusest ja sellest johtuda võivast reaktsiooni aeglusest endale täielikult aru . </s> </p>
<p> <s> Vanamees oli näinud tahavaatepeeglist Susanna sinise Mazda lähenemist . </s> <s> Jälle üks ülbe autoomanik , mõtles vanamees , lükkas Sierral sisse neljanda käigu ja lisas vaikselt kiirust . </s> </p>
<p> <s> Susanna sõitis vanamehe auto kõrvale ja imestas , miks ta juba temast mööda pole saanud . </s> <s> Ta lisas gaasi , ent viies käik ei ole just kõige äkilisem . </s> <s> Vähemalt mitte tema autol . </s> </p>
<p> <s> Susanna vaatas paremale ja nägi vanamehe kahjurõõmsat mütsistatud-jopistatud kogu . </s> <s> Värdjas vanamees Moskvitšiga möödasõitu takistamas , taipas ta . </s> </p>
<p> <s> Siis vaatas Susanna otse enda ette ja nägi musta Volkswagen Golfi . </s> </p>
<p> <s> Parasjagu oli poiss rääkinud tüdrukule anekdoodi , mida oli oma onu juures tähtsate meestega kohtudes kuulnud . </s> <s> See oli kergelt ajuvaba anekdoot isast ja pojast . </s> </p>
<p> <s> ( Elavad koos isa ja poeg , mõlemad täielikud idioodid . </s> </p>
<p> <s> Ühel hommikul räägib isa pojale : " Mine poodi ja too kohupiima ja piima . </s> <s> Saad aru : kohupiima ja piima . </s> <s> Kohupiima ja piima . </s> <s> Need on täiesti erinevad asjad . </s> <s> Kohupiim ja piim , eks ole ? " </s> </p>
<p> <s> Poeg noogutab ja läheb uksest välja . </s> </p>
<p> <s> Vist ikka jõudis idioodile kohale , mõtleb isa . </s> </p>
<p> <s> Õhtul tuleb poeg tagasi , kaenlas hokikepp . </s> </p>
<p> <s> " Sa oled ikka täielik idioot , " hüüab isa . </s> <s> " Kus litter on ? " ) </s> </p>
<p> <s> Tüdruk ei leidnud , et see eriti naljakas anekdoot oleks , aga talle meeldis poisi rõõm , millega ta seda lugu rääkis . </s> <s> Poiss ja tüdruk vaatasid teineteisele otsa ja naersid südamest . </s> <s> Kui nad pilgud tagasi teele pöörasid , nägid nad endale vastukihutavat sinist Mazdat . </s> </p>
<p> <s> Poisi ja tüdruku naeruste suudega hämmeldunud näod oli viimane , mida Susanna nägi . </s> </p>
<p> <s> Kui kaks autot nägupidi kokku põrkasid , oli vanamees Moskvitšiga , st Ford Sierraga , neist juba eemale jõudnud . </s> <s> Vaid paar plastikust juppi , keegi ei tea , kummast autost , jõudsid vastu tema pagasnikukaant kopsata , see oli kõik . </s> </p>
<p> <s> Vanamees ei peatunud , see kokkupõrge ei puutunud temasse . </s> <s> Tema polnud ju selles süüdi , et inimesed sõita ei oska . </s> </p>
<p> <s> Kui Volvoga noormees avariipaigale lähemale jõudis , arvas ta esmalt , et mingi tundmatu koostisega koorem on ümber läinud , nii vähe sarnanes hunnik autodele . </s> <s> Siis võttis noormees telefoni ja kutsus kohale politsei . </s> </p>
<p> <s> Ma tean , et see oli nii . </s> </p>
<p> <s> Kuidagi teisiti see ju olla ei saanud . </s> </p>
<p> <s> Kitsekeste tasand . </s> </p>
<p> <s> Istusin ja külmetasin kaua oma põrandal , oma vaibal keset päikeselaiku , ja ma ei nutnud ühtegi pisarat . </s> <s> Istusin ja ei võtnud oma telefoni vastu , kui see helises . </s> <s> Ma isegi ei vaadanud , kes helistas ja ma ei lugenud , mitu korda helistati . </s> </p>
<p> <s> Ma tundsin , et mu elu pole enam elamist väärt . </s> </p>
<p> <s> Kuigi mul oli hea töö . </s> </p>
<p> <s> Mul olid ideaalsed haltuuravõimalused . </s> </p>
<p> <s> Mul oli mõnus stabiilne ning võrdlemisi edukas Kalmer . </s> </p>
<p> <s> Mul oli isegi armastus tema vastu . </s> </p>
<p> <s> Aga ikkagi oli mul tunne , nagu oleksin kaotanud suure tüki iseendast ja mu elamisel pole mingit mõtet . </s> </p>
<p> <s> Ma tahtsin olla surnud . </s> </p>
<p> <s> Tegelikult olingi ma surnud . </s> </p>
<p> <s> Ma olin kaua surnud . </s> </p>
<p> <s> Kui ma ärkasin , avastasin , et kogu mu elu , mida ma olin arvanud end elavat , on olnud vaid unenägu . </s> <s> Avastasin , et ma olen tegelikult kogu oma elu hooldekodus elanud , ma olen lühike ja paks ja mu näos on needimeri , et mul on lapik perse ja mu jalad on vaevalt pool meetrit pikad . </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
