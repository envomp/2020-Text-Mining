<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Enesemääramisõigus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Enesemääramisõigus </head>
<p> <bibl> <author> <s> Indrek Hargla </s> </author> </bibl> </p>
<p> <s> Taksojuhi soovimatus minu kohvreid auto pagasiruumist maha tõsta tulenes ilmselgelt asjaolust , et ma maksin täpselt näidu järele , ei ühtegi penni rohkem ja märkisin , et kaardi järgi oleks järgmine mahasõit meie teed kilomeetri võrra lühendanud . </s> <s> Samuti juhtisin tema tähelepanu sellele , et kiirteel oleks ta pidanud paluma mul kinnitada turvavöö . </s> <s> Ma lisasin , et informeerin sellest tema firmat , kuid tema irvitusest võis järeldada , et ta ei võta mu ähvardust tõsiselt . </s> <s> Võib- olla oli meie sihtkoha teatav omapära selles süüdlane , võib-olla aga ei suhtunud firma juhtkond sellistesse kaebustesse ka täie tõsidusega . </s> <s> Minu kohvrid polnud loomulikult kuigi rasked , olin neid pakkides arvestanud eeskirjadega , täpselt üle kaalunud , kaasa võtnud ainult lubatud esemed . </s> <s> Olin ka arvestanud , et mõnda aega pean ma neid ise kandma , sellepärast kaalusid mõlemad täpselt üksteist kilo ( minu vasaku käe õlaliiges on noorusaja traumast veidi valus ) . </s> <s> Üle kaaludes olin pidanud ühest kohvrist välja tõstma kaks raamatut , sest muidu oleks kilo liiast olnud . </s> </p>
<p> <s> Hoonetekompleksi väljastpoolt ma pikalt ei uurinud , see tundus täpselt selline kui fotol , läksin pääslasse ja helistasin kella . </s> <s> Mind kontrolliti turvakaameratega ja paluti öelda oma nimi . </s> <s> Siis väravad avanesid ning keegi teenistuja võttis mind vastu . </s> </p>
<p> <s> " Te olete täpne , " ütles ta ega vaevunud ootama , mil ma oma pabereid esitlen , vaid juhatas kohe edasi . </s> <s> Mööda koridori ja siis vasakule ruumi , mille uksel seisis silt " Vastuvõtuosakond " . </s> <s> Koridor oli puhas ja hoolitsetud , hommikul olid seda ka vastavalt eeskirjadele õhutatud . </s> </p>
<p> <s> Siis võeti minu kohvrid ära , öeldi , et läbivaatusele ja pärast saan ma asjad tagasi . </s> <s> Ma täpsustasin igaks juhuks üle , et kohvreid eneseid ma suure tõenäosusega enam ei vaja , ning palusin saata ainult asjad . </s> <s> Minu meelest oleksid nad pidanud sellele viisakamalt vastama , mitte nähvama , et teavad ise paremini . </s> <s> Pabereid ei küsinud ikka veel keegi . </s> <s> Siis jäeti mind ootama , ent mitte kauaks . </s> <s> Direktor vabanes üheksa ja poole minuti pärast . </s> </p>
<p> <s> Ma läksin tema kabinetti . </s> <s> Leidsin end avarast ja rangelt sisustatud ruumist . </s> <s> Valged seinad , must napp mööbel , laual arvuti ja terminalid . </s> <s> Direktor oli ilmselt ülekaalus , ütleksin , et ligi viiskümmend kilo , hallis ülikonnas , valge särgi ja musta-siniseruudulise lipsuga . </s> <s> Ta labakäed olid karvadesse kasvanud , samuti oleks pidanud ta vähemalt nädal tagasi juukseid lõikama ja ninakarvade eemaldamisele rohkem tähelepanu pöörama . </s> <s> Ruumis oli konditsioneer , kuigi sellest hoolimata mees higistas . </s> <s> Ma ootasin , kuni ta palub mul istuda , aga ta ainult silmitses mind pikalt — kuidagi väga imeliku pilguga . </s> <s> Ma köhatasin ja vaatasin tooli tema laua ees , selle peale köhatas tema ja ütles lõpuks : </s> </p>
<p> <s> " Jah , muidugi , palun võtke istet . " </s> </p>
<p> <s> Enne kui istusin , asetasin tema ette mapi dokumentidega , passi ja sotsiaalkaardi , kuigi nad oleksid pidanud juba pääslas neid kontrollima ja ära võtma . </s> </p>
<p> <s> " Me vist oleme telefonitsi rääkinud ? " küsis ta aeglaselt ja kissitas silmi . </s> </p>
<p> <s> " Tõepoolest . </s> <s> Ma ise helistasin teile ja reserveerisin koha . </s> <s> See oli kaheksa päeva tagasi , just siis , kui ma Siseministeeriumist viimase templi sain . </s> <s> Hakkasin kohe asju ajama , kartes , et kohad võivad täis olla . " </s> </p>
<p> <s> " Noh , seni pole nad veel kunagi täis saanud , " ohkas direktor . </s> <s> " Inimesi , tõsi küll , tuleb rohkem , neid kes soovivad teostada enesemääramisõigust , aga vajaduse korral võime mõned lisakohad leida . </s> <s> Olemegi leidnud . </s> <s> Seni . " </s> </p>
<p> <s> " Teie asutusele aluspaneva seadusega sätestati , artiklis viis , lõige kaks , et tuleb tagada kõik sama seaduse artiklis kolm ette nähtud õigused , vabadused ja ... " </s> </p>
<p> <s> " Need kõik on tagatud , " noogutas direktor kiiresti . </s> <s> " Ka ekstrakohtadel . </s> <s> Me lihtsalt ilmutame paindlikkust . </s> <s> Seaduse piires , loomulikult . </s> <s> Kui lubate , siis teie paberid . " </s> </p>
<p> <s> " Palun . " </s> <s> Nihutasin mapi talle lähemale . </s> <s> Esimene voldik sisaldas läbivaatuste tulemusi psühhiaatriaasutustest . </s> <s> Kui ta neid lehitses , selgitasin talle lühidalt , millised uuringud ma läbisin ning et süüdivus on täiesti korrektselt tuvastatud . </s> </p>
<p> <s> " Muidu poleks teid Siseministeeriumis ju üleüldse jutulegi võetud , " ühmas direktor . </s> </p>
<p> <s> " Ja psühhiaatriekspertiisi on tõhustatud , " lisasin mina , " mulle räägiti , et mõned haiged inimesed on üritanud seda läbida . " </s> </p>
<p> <s> " Hämmastav , kas pole ? " ütles direktor ja tõstis paberitelt pilgu ja sellega mind teraselt puurides . </s> </p>
<p> <s> " Vabandust ? " </s> </p>
<p> <s> " Hämmastav , et ka haiged tahavad siia sisse murda . " </s> </p>
<p> <s> " Oh , jah , muidugi . " </s> </p>
<p> <s> Siis uuris ta minu teist kaantevahet , mis sisaldas avaldust politseile ; politseitõendit kriminaalasja algatamise võimatuse kohta kuriteokoosseisu puudumise tõttu ; ärakirja arhiivist , et juhtum pole neil kunagi menetluses olnud ja politseiülemkomissari luba menetluse algatamise lubamisest . </s> </p>
<p> <s> " Politsei punnis kõige rohkem vastu , " märkis direktor . </s> <s> " Siis , kui alles alustasime . </s> <s> See käis neile vist au pihta . " </s> </p>
<p> <s> " Minuga olid nad küll väga lahked . " </s> </p>
<p> <s> Jälle jõllitasid mind direktori silmad — mulle tundus , et kuidagi liiga isiklikult ja paljutähendavalt . </s> <s> Lõpuks oli ta ju ainult ametnik , kelle volitused on seadusega paika pandud ja isiklikku suhtumist ei tohiks tal olla . </s> </p>
<p> <s> Kolmas kaust kandis pealkirja " Personaalia . " </s> <s> Siin oli minu enda vabas vormis antud kirjeldus karistuse taotlemisest ja millistest tegudest see tingitud oli ; notariaalselt kinnitatud testament ; elulookirjeldus ; ühiskondlike organisatsioonide ( neid on nõutud viis ja minul olid : nii Uue Lunastaja Kiriku kui katoliku kiriku moraalsed hinnangud , Seksuaalse Ärakasutamise Vastu Võitlemise Rahvusvahelise Komitee märgukiri ; Inimõiguste Instituudi uurimus ja Ametiühingu kollektiivse hukkamõistu ärakiri ) materjalid ; täidetud ankeet ja meditsiinitõend tervisliku seisundi kohta ; lõpuks ka Siseministri otsus riigikantsleri kaasallkirjaga . </s> </p>
<p> <s> Minu enda vabavormilist kirjeldust uuris direktor kõige rohkem , mulle tundus , et ta muutus sealjuures näost kaameks ja pilgutas kiiresti silmi , otsekui oleks talle pisarad silma tükkinud . </s> </p>
<p> <s> " Ja politsei ? " küsis ta siis . </s> <s> " Ja politsei tõesti ütles , et koosseis puudub ? </s> <s> Kuriteo ? " </s> </p>
<p> <s> " Teie küsimus on irrelevantne , kuna politsei vastav tõend on siin olemas . </s> <s> Aga jah — nii nad väitsid , ning arvestades süüdistatavatele tagatud protsessuaalseid õigusi , oleks uurimisorganitel raske tuvastada kakskümmend aastat tagasi toimepandud kuritegu . </s> <s> Seda enam , et väidetav ohver ... " </s> </p>
<p> <s> " Jah , ma oskan lugeda ! " nähvas direktor toonil , mis tema ametikohaga kindlasti kokku ei käinud . </s> <s> Ma ei hakanud tema tundepurset kommenteerima , ehkki põhjust oleks olnud enam kui küll . </s> <s> Umbes neli minutit lehitses ta " Personaalia " kausta . </s> <s> Siis ta ütles : </s> </p>
<p> <s> " Vähemalt võite nüüd kindel olla , et olete õiges kohas . " </s> </p>
<p> <s> " Vastasel korral ... " </s> </p>
<p> <s> " Jah , ma tean , vastasel korral te lihtsalt poleks siin . " </s> </p>
<p> <s> " Ma paneksin ette , et filosofeerimisega võiksid tegeleda inimesed , kellele selle eest makstakse , " sõnasin mina viisakalt . </s> </p>
<p> <s> " Nad on sellega juba tegelenud küll ja küll . </s> <s> Aastasadu . </s> <s> Aga olgu — asugem asja juurde . </s> <s> Kolm aastat ? </s> <s> Tundub see teie arust piisav ? </s> <s> Taotluses olete märkinud , et võimaluse korral kolm ja pool , kuid siseminister on tõmmanud ringi ümber kolme , viidates kriminaalseadustikule . </s> <s> Aga hea käitumise korral võin ma pärast esimest aastat teha taotluse karistuse pikendamise kohta . " </s> </p>
<p> <s> " Ma oleksin teile väga tänulik . " </s> </p>
<p> <s> " Pole tänu väärt — töö on selline . </s> <s> Parlamendikomisjoni inspekteerimist pole te soovinud . </s> <s> Ja siinkohal võin ma küsida , et kas see otsus on lõplik ? " </s> </p>
<p> <s> " Jah , on küll . </s> <s> Ma loobuksin sellest . " </s> </p>
<p> <s> " Hästi . </s> <s> Suurepärane ! </s> <s> Religioossed vajadused ? " </s> </p>
<p> <s> " Võimaluse korral kord kvartalis Uue Lunastaja Kiriku trükiseid postiga . </s> <s> Kulud ma maksan kinni . " </s> </p>
<p> <s> " See võimalus teil on . </s> <s> Seksuaalne orientatsioon ? </s> <s> Te muidugi saate aru , et ma pean seda küsima , mitte et sel moraalsel pinnal mingi tähtsus oleks . " </s> </p>
<p> <s> " Muidugi . </s> <s> Ma arvan , et sellepärast ei tasu muretseda . </s> <s> Võib lugeda , et antud tingimuses orientatsioon puudub . " </s> </p>
<p> <s> " Loomulikult , otse loomulikult . </s> <s> Ega ma muretse ka . " </s> </p>
<p> <s> Mõttes pidin ma direktori käest vabandust paluma , ta oli tõepoolest professionaal ning meie edasine koostöö tõotas kujuneda asjalikumaks , kui võis esialgsete emotsionaalsuste tõttu eeldada . </s> <s> Me leppisime kokku režiimis ( kõige rangem ) ja päevakorras ( äratus , söögiajad , öörahu ) , täpsustasime toitumusharjumused ( mul on allergia hapendatud piimatoodete vastu ) ning siis ta küsis , kas mul on veel mingeid soove . </s> <s> Viitasin seadusele , et mul on võimalus teha viimane telefonikõne , enne kui käivitub range režiim ja ühendus muu maailmaga on lubatud vaid kord kuus . </s> </p>
<p> <s> " Võite otse siitsamast helistada , " lubas ta lahkelt . </s> <s> " Kas soovite privaatsust ? " </s> </p>
<p> <s> " Ei , mul pole midagi varjata . " </s> </p>
<p> <s> Ma helistasin taksofirmasse , esitades oma pretensioonid ja palusin juhi karistamisest avalikes massiteabevahendites teada anda . </s> <s> Erilist vastutulelikkust minu soovidele ei ilmutatud . </s> <s> Direktor kutsus kohale kaks valvurit , kes palusid viisakalt mul endale järgneda . </s> <s> Direktor mainis valvuritele , et härra läheb " eriti rangesse . " </s> <s> Rahuldusega tabasin valvurite pilkudest kerge ehmatusväreluse . </s> <s> Siis pöördus ülekaaluline direktor minu poole : </s> </p>
<p> <s> " Nii et täpselt ühe minuti pärast algab teie karistusaeg . </s> <s> Mul jääb üle vaid soovida teile tere tulemast . </s> <s> Kui teil peaks olema veel mingeid soove või soovite minuga kohtuda ... " </s> </p>
<p> <s> " Oh , loodan , et selleks pole lähiajal mingit tarvidust . " </s> </p>
<p> <s> " Väga hea , tahtsingi lisada , et selleks pole ka ühtegi võimalust . " </s> </p>
<p> <s> Siis juhatati mind läbi administratiivbloki koridoride , mis korralikust tsiviilasutusest palju ei erinenud . </s> <s> Küsisin , et kas minu asjad on juba kambris ning et mul oleks soov mõningaid hügieeniprotseduure läbi viia . </s> <s> Mulle ei vastatud , mis tundus kummaline , ja ma viitasin Enesekaristusseaduse kuuendale artiklile ja nõudsin selle täitmist . </s> <s> Üks valvur teatas seepeale , et oma kambris saan ma kogu kuuenda artikli ja enamgi veel , kui peaks vaja olema . </s> <s> Ma tänasin teda , öeldes , et peale kuuendas artiklis ettenähtud õiguste ja vabaduste pole mul midagi enamat tarvis . </s> </p>
<p> <s> Vanglablokk algas koridori lõpust elektroonikal töötava ja turvakaameratega varustatud raudväravast , mis oli tähistatud vastavate kirjetega , ning selle ees kästi mul käed seljale asetada . </s> <s> Rõõmuga tegingi nii . </s> <s> Värav ei kriuksatanud raudsel häälel ( nagu olin lootnud ) , vaid sulgus sujuvalt ja pehmelt . </s> <s> Põgeneda — märkisin endale — pole siit võimalik ning räägitakse , et tõeline nauding karistusest saabubki alles siis , kui karistatav tunneb oma süü lunastatud olevat ja soovib vabadusse ning see talle keelatud on . </s> <s> Mind juhatati läbi kambrite rea , vabakäigutsooni me ei sisenenud , läbisime veel ühe värava , mis kuulutas " Eriti range " režiimiga määratud ala algust , ja siis seisime hämaras , ma ütleksin isegi , et väga hämaras koridoris , milles oli neli ust . </s> <s> Uksed olid väga madalad , ma pidin kummarduma , et enda omast sisse mahtuda , aga enne jõudsin tähele panna , et see uks kriiksus küll ebameeldivalt . </s> <s> Valvurid minuga rohkem ei suhelnud , lükkasid — selleks ehk ülemääragi jõudu kasutades — mind madala ukse vahelt sisse ja enne , kui protesteerida jõudsin , avastasin end pimedusest . </s> </p>
<p> <s> Jäin sinna seitsmeks päevaks . *** </s> </p>
<p> <s> Kaheksanda päeva hommikul — olen kindel , et ajataju ma siiski ei kaotanud , kuigi pilkases pimeduses ja ainult äratuseks lindilt mahamängitud helide kakofooniat välja arvestades võis see vähem metoodilistel inimestel raskendatud olla — lohistati mind kambrist välja . </s> <s> Valvurid kandsid helesiniseid sanitaarkombinesoone ja hingamisteede kaitsevahendeid , asudes tõenäoliselt kambrit puhastama , sest kõigist kuuendas artiklis sätestatud rikkumistest oli hügieenisõlme puudumine minu hinnangul kõige rängem . </s> <s> Nad ei vaevunud ka mu silmi valguse eest kaitsma . </s> <s> Nii hämar nagu koridor ka polnud , oli sealne valgus mu silmadele siiski väga valus . </s> <s> Ma olin mõttes ette valmistanud kaebekirja ja nõudsin kohe direktorit , sest kahtlemata sündisid eriti range režiimi tsoonis toimetatavad koledused ja ebainimlikkused tema teadmata . </s> <s> Mind lohistati õige jõhkralt mööda põrandat , pööramata tähelepanu minu kaebustele . </s> <s> Ehkki kõnelda oli raske , suutsin siiski nõuda inimväärikuse tagamist : dietoloogide poolt ettevalmistatud ja siseministri määrusega kehtestatud menüüd veekraani ja kuivikute asemel ; vastavalt standarditele ruutmeetreid ja valgustust ; hügieenisõlme loomulikult ; jalutamisvõimalust ja isiklike lubatud esemete kasutamist . </s> <s> Nõudsin arstlikku läbivaatust ja viivitamatult võimaluse osutamist parlamendikomisjoni poole pöörduda . </s> <s> Protesteerisin kõige otsustavamalt , et mulle osaks saanud kohtlemine on inimõigusi eirav ja inimväärikust alandav , on otseselt moraalselt ja füüsiliselt kannatusi ja valu tekitav . </s> </p>
<p> <s> Aga sellele ei pööratud tähelepanu . </s> <s> Mind veeti pesuruumi , kästi lahti riietuda ning uhati vaheldumisi kuuma ja külma veega üle , seejärel anti uued riided ja viidi kambrisse tagasi . </s> <s> Kambrit ei olnud vahepeal puhastatud , see haises endiselt minu väljaheidete järele . </s> <s> Järgmise neljateistkümne päeva jooksul õppisin uusi riideid vähem määrima . *** </s> </p>
<p> <s> Ma kahtlustan , et mind siiski mingite kaameratega jälgiti , sest umbes sel ajal , kui ma hakkasin sellise piinamisega mingil määral kohanema — tõsi , olin väga nõrkenud toiduratsiooni nappuse ja üksluisuse tõttu — viidi mind üle teise kambrisse . </s> <s> Uute oludega harjumine oli keerulisem . </s> <s> Esiteks põles kitsukeses kambris — kuusteist ruutmeetrit hindasin selle suuruseks — pidevalt tuli ning süüa toodi kaks korda ( ma arvan , et ) päevas . </s> <s> Mingit võimalust aega kindlaks teha ei olnud . </s> <s> Samuti oli seal algeline parask . </s> <s> Kui esimeses kambris sai ainult pimeduses roomata , mistõttu minus oli süvenenud klaustrofoobia , siis uues võisin kõndida ja istuda , kuigi mööblit polnud selleski . </s> <s> Ühelegi minu nõudmisele ega protestile ei reageeritud . </s> <s> Usun , et viibisin seal kuu aega , võib-olla kauemgi . </s> <s> Kindlasti nad jälgisid mind ja määrasid ära hetke , mil ma enam ei kippunud valvuritele , keda nägin vaid mõneks sekundiks , kaebama . </s> <s> Kui mind uude kongi viidi , olin siiski paljusõnaline , esitades oma proteste niivõrd elokventselt , kuivõrd minu hingeline ja füüsiline seisund lubas . </s> <s> Nõudsin selle piinamise lõpetamist , direktorit , parlamendikomisjoni , nõudsin inimväärset kohtlemist . </s> <s> Aga seda ei pandud miskiks . </s> <s> Minu järgmine kamber polnud eelmisest oluliselt suurem , vahest ainult mõne ruutmeetri võrra , mille võtsid enda alla raamatud . </s> </p>
<p> <s> Riiulid olid hoolega komplekteeritud , kindla maitse ja suunitlusega . </s> <s> Pärast kahte päeva , mis kulus teatavaks taastumiseks ja uues režiimis elamiseks , alustasin riiulite sisuga tutvumist ning ei avastanud teoste seas ühtegi , mida ma ise olin kinnipidamisasutusse kaasa toonud . </s> <s> Ma oleksin eeldanud , et siin on karistuse eesmärgiga seosed olevad raamatud — filosoofiast , eetikast , kriminalistikast või siis ilukirjandus , mis tegeleb moraalsete väärtustega , arendab , kasvatab ja õpetab inimest . </s> <s> Aga ei olnud midagi sellist . </s> <s> Pealtnäha eklektiline valik omandas ühtse terviku pärast teist kuud selles kongis , mil ma olin jõudnud läbi lugeda ühe kolmandiku teostest . </s> <s> Olin teadlik , et minu tutvumist raamatutega jälgis kaamerasilm ning kaasasündinud intelligentsus ütles , et enne kõigi raamatute läbilugemist ma siit kambrist ei pääse . </s> </p>
<p> <s> Tingimustes , kus süüa saab kaks korda päevas ( reeglina hautatud juurvilja jahuviineritega või kalapulki kartulipüreega ) , võivad mitmesuguste kokaraamatute , näiteks provaansi , hiina , slovaki ja itaalia kokaraamatutega tutvumine olla moraalselt väga alandav . </s> <s> Sama tuleb öelda ka ilukirjanduslike teoste kohta , mille eesmärgiks on elumõnude kirjeldamine ja elu nautimine ning sisuks seikluslik ning haarav süžee . </s> <s> Ka pornograafilist materjali sisaldavad üllitised võivad pikaajalises isolatsioonis viibija suhtes toimida talle mitte kõige meelepärasemas suunas . </s> </p>
<p> <s> Piinamine kultuuriga tõi kaasa ka suhtlemisvaeguse , teravdatud tundmuse üksiolemisest . </s> <s> Ma lugesin ning ei jätnud kasutamata ühtegi võimalust jätkuvalt protesteerida osaks saanud kohtlemise üle . </s> <s> Panin siiski tähele , et vastavalt loetud raamatute hulgale kaeblemised vähenesid ning lõppesid üheaegselt viimase teosega , milleks osutus fotoraamat ühe miljonärist seikleja ümbermaailmareisist . </s> <s> Kokku oli minu arvestuste järgi karistuse algusest möödas neli kuud . </s> </p>
<p> <s> Järgmised kolm kuud veetsin kummitavas kambris , mis muus osas meenutas kõige rohkem tavalist üksikvangistuse kongi . </s> <s> Kongist välja ei lastud mind kunagi , puudusid ka kõik muud võimalused kuidagi meelt lahutada , puudus võimalus jalutada , üldse kuidagi kellegagi suhelda ja süüa toodi mulle nüüd vaid siis , kui magasin , õieti siis , mil ma suutsin magada . </s> <s> Hoolimata enesesisendusest , et kummitus on kindlasti vaid vangivalvurite poolt tehnoloogiliste vahenditega esile kutsutud , ei vähendanud see tema poolt tekitatavaid läbielamusi ja tundmusi . </s> <s> Ta ilmus alati siis , kui ma olin kas magama jäämas või juba uinunud , et mind üles äratada , kas külmusega kompides , võikalt häälitsedes või muul moel hirmuelamusi tekitades . </s> <s> Selline painamine tekitas hirmu une ees ja põhjustas kroonilise üleväsimustunde . </s> <s> Kummitus oli väga innovatiivne . </s> <s> Ning neil üksikutel kordadel , mil ta end näitas , suutis ta mind alati üllatada oma kehakuju , ilmet ja välimust muutes . </s> <s> Ma ei oska öelda , kas see oli inimene või mõni muu olend , ning kui ma hakkasin temaga harjuma — kõige kohutavamate üleelamiste kiuste — ta kadus või haihtus oleks vist õigem öelda . </s> <s> Ühtlasi sel ajal sai mulle ka selgeks , et vaevalt ta vanglajuhtkonna poolt kontrollitav oli . </s> </p>
<p> <s> Minu järgmine tsükkel möödus jõhkra ning robustse seksuaalse ärakasutamise ohvrina üksikkongis , mida umbes kuue kuu jooksul olin sunnitud teatavate perioodide tagant kaaslasega jagama . </s> <s> Minu piinaja oli selgelt vaimuhaige , ent seda tugevam oli tema jõud ja sihipärasem kirg . </s> <s> Ta oli täiesti akontaktne ning ainult ühele huvile keskendunud , nii et tema külastused — otse loomulikult toimusid need vanglapersonali mahitamisel — ei toonud leevendust ka minu suhtlemisprobleemidele , vaid põhjustasid , rohkem isegi , kui miski muu mulle seni osaks saanust , ainult vaimset ja kehalist piina , alandust ja kannatust . </s> <s> Tema tulekute vahele jäi mõnikord üks päev , mõnikord kaks või siis nädal või isegi paar , ent alati tõi ta endaga kaasa portatiivse muusikaseadeldise , millest vägivalla taustaks kõlas elegantne barokkmuusika , mis näis tema võigast iha üha suurendavat . </s> <s> Sisustus kambris praktiliselt puudus , elementaarne sanitaarsõlm oli samuti mõeldud enamjaolt minu piinaja vajaduste rahuldamiseks ning ainus , mis mul seal teha oli , oli oodata . </s> </p>
<p> <s> Kuus kuud on väga pikk aeg . </s> </p>
<p> <s> On väga , väga pikk aeg , mille jooksul jõuab isegi harjuda selliste väärkohtlemistega . </s> </p>
<p> <s> Ilmselt mind ( meid ) jälgiti ka selles kambris , nii et esimene kord , mil ma suutsin lõpuks maha suruda ebameeldivustunde ja enamgi veel — isegi tunda teatavat naudingut — jäi ka viimaseks . </s> <s> Minutipealt lohistati mind tagasi kambrisse , milles olin ligi aasta tagasi oma karistuse kandmist alustanud , see tähendab pilkasesse pimedusse oma väljaheidete keskele , kus sai ainult roomata , kompida vee ning kuivanud ja haisva leiva järele , kus sai ainult nutta , haliseda , karjuda , anuda taga seda , mis minult oli võetud ja halada selle üle , mis ees seisis . </s> </p>
<p> <s> Sest ilmselt oli läbi saanud minu karistuse esimene aasta ja tsükkel algas otsast peale . *** </s> </p>
<p> <s> Üllatus , mille põhjustas minu viimane kohtumine vangla direktoriga , oli seda suurem , et ma polnud seda enam mitu nädalat nõudnud . </s> <s> Kottpimedusest hämarasse koridori lohistamine , kombinesoonides valvurite nägemine ja teadmine , õigemini ähmane mälupilt , et mind peaks nüüd ees ootama lakkamatu valgusega lakooniline kamber , suutis minu hääbumas teadvust siiski veidi turgutada . </s> <s> Pesuruumi asemel talutati mind aga hoopis ruumi , kus samasuguses helesinises kombinesoonis ja kaitstud hingamisteede maskiga ootas mind ülekaaluline direktor . </s> </p>
<p> <s> Ta ei lausunud algul sõnagi , ainult jälgis mind põlglikult , kui ma toolil istuda püüdsin . </s> <s> Ma loomulikult ei uskunud enam , et minu kallal toime pandud alandamine on teoks saanud tema teadmata . </s> <s> Suutsin avada lõpuks suu ja kähisedes kogeleda : " Ma nõuan ... " </s> </p>
<p> <s> Siis ta lõi mind näkku ja pühkis kätt ilmselt selleks otstarbeks ruumi toodud desinfitseeriva käterätiga . </s> </p>
<p> <s> " Te ikka nõuate midagi ? " küsis ta siis jälkust täis toonil . </s> <s> " Ikka veel nõuate seadusest kinnipidamist , arstlikku läbivaatust , oma usuajakirju , hügieeni , inimõigusi , parlamendikomisjoni ? </s> <s> Ikka veel nõuate ? " </s> </p>
<p> <s> Ma noogutasin , sest kõnelda oli raske . </s> </p>
<p> <s> " Mis siis ikka , " kehitas ta järsult õlgu . </s> <s> " Järelikult pole esimene aasta andnud nii intensiivseid tulemusi , kui ma ootasin . </s> <s> Olete teie alles lurjus , ah ? </s> <s> Aga pole midagi . </s> <s> Vähemalt kaks aastat on ju meil veel ees , eks ole ? " </s> </p>
<p> <s> " Mul on kolmanda artikliga tagatud õigused ja te olete mulle valetanud ! " </s> <s> See oli kõige pikem lause , mida ma mitme kuu jooksul oli kuuldavale toonud . </s> </p>
<p> <s> " Muidugi ma valetasin teile , " hüüatas direktor . </s> <s> " Miks ei peaks teiesugusele üldse mitte valetatama ? </s> <s> Kes peaks teile õigust rääkima ? </s> <s> Kas need poliitikud , kes teevad teiesugustele seadusi , enne valijatele tõendid karistusest ja lunastusest ette näidates ? </s> <s> Või need meediafiguurid , ärimehed või " arvamusliidrid " , kes enne avalikku esinemist kuulutavad , et muidugi pole keegi meist patune , aga nendel on selle kohta tõend , et omad patud ja eksimused on nad ise ja vabatahtlikult lunastanud , et siis jälle asuda maailma vägistama ? </s> <s> Need või ? </s> <s> Kas nemad peaksid teile tõtt rääkima ? </s> <s> Millest te üldse tõtt teada tahate ? " </s> </p>
<p> <s> " Mul on kõik õigused ja vabadused , mis on põhiseadusega ... " </s> </p>
<p> <s> " Siin otsustan mina , millised õigused teil on . </s> <s> Ja nemad — minu sõbrad ja kaaskannatajad , " haugatas ta ja viipas käega ukse suunas , kus seisid kõik vangivalvurid , kes mind aasta jooksul ahistanud olid . </s> </p>
<p> <s> " Siiski on mul õigused , mis ei sõltu teie tahtest . </s> <s> Ja mul on õigus karistusele , kui ma ise seda nõuan . </s> <s> Õiglasele ja seadusega ettenähtud karistusele . " </s> </p>
<p> <s> " Oh , te suudate veel ikka nii palju lobiseda ja targutada , " ohkas direktor tülpinult . </s> <s> " Ikka veel ! </s> <s> Vastake parem — kas te kahetsete , et siia tulite ? " </s> </p>
<p> <s> " Jah . " </s> </p>
<p> <s> " Väga hea . </s> <s> Järelikult te kannatate juba . </s> <s> Veel parem . </s> <s> Kas te mõtlesite , et karistus ongi miski leping inimese ja riigi vahel ? </s> <s> Kindlasti mõtlesite . </s> <s> Siis teadke , et mina karistan teid ja vahenditega , millised ma ise õigeks arvan ja teil pole ühtki garantiid , et need leebemaks muutuksid . </s> <s> Oh ei , muidugi mitte , võin pigem kinnitada , et esimene aasta oli ainult algus ja tõeline piin alles algab . </s> <s> Piin , millega te harjute . " </s> </p>
<p> <s> " Kindlasti mitte . " </s> </p>
<p> <s> " Mida te seal halisete ? </s> <s> Kindlasti mitte ? </s> <s> Aga harjute küll , kas tahate seda või mitte . </s> <s> Tasapisi ilmutate te juba leppimise märke , ent lõplik harjumine peab tulema läbi pikkade , väga pikkade piinade . </s> <s> Sest see ongi ainus ja tõeline karistus . </s> <s> Esimese aasta järel on teil õigus — ja see on minu poolt kehtestatud õigus — üht-teist meie menetluste kohta teada saada . </s> <s> See suurendab piinu , uskuge mind . </s> <s> Nii et teadke — te viibite siin senikaua , kuni hakkate harjuma , hakkate kohanema oma isiku mõnitamise , alandamise ja piinamisega . </s> <s> Kui teie kaebed lakkavad ja miski teile enam piina ei valmista , alles siis lasen ma teid vabaks . </s> <s> Siis , kui olete harjunud oma isiku lõputu ja jäägitu alandamisega . </s> <s> Siis , mitte varem . " </s> </p>
<p> <s> Ta pöördus minekule . </s> </p>
<p> <s> " Te ei ole inimene , " sosistasin mina . </s> </p>
<p> <s> " Aga vaat selle üle ei otsusta küll teie , " viskas ta üle õla , jäi siiski uksel peatuma , heites mulle veel viimase pilgu . </s> <s> " Samas võib teil mõnes mõttes õigus olla , kuigi sel pole mitte mingisugust tähtsust . </s> <s> Enam ja minu jaoks . </s> <s> Muuseas , miks ma teie arvates üldse olen selle vangla direktor , miks pürgisin sellele kohale ? " </s> </p>
<p> <s> " Sest te olete kurjategija ! " </s> </p>
<p> <s> " See on alati suhteline mõiste . </s> <s> Sest tegelikult ka mina kannan siin oma karistust . </s> <s> Karistust , mille määrasin endale ise ja kannan lõpuni , lootuseta leida iial lunastust , andeksandmist ja andestust . </s> <s> Minu süü on igavene , hoolimata kahetsusest . </s> <s> Ainult siin ja selles ametis saan ma ennast karistada kuriteo eest enese vastu , selle eest , et ma pidasin end kunagi humanistiks , filantroobiks ja sellisena ka tegutsesin , et ma uskusin , lootsin ja armastasin , et ma pidasin inimest inimeseks . " </s> </p>
<p> <s> Siis ta läks , jättes mind oma kaaskannatajate meelevalda . </s> </p></div1>
    </body>
  </text>
</TEI>
</teiCorpus>
</teiCorpus>
