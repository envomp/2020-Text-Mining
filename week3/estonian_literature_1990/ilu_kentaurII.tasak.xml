<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> NÕIUTUD KAMEE </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> NÕIUTUD KAMEE </head>
<p> <gap rend="luuletus"/> </p><div2 type="alaosa"><head> Kohtumine õhusillal </head>
<p> <s> Nädal enne ramadaani toimus Teheranis üleilmne õlistrateegide nõupidamine , millest peale naftauurimiskeskuste ja kontsernide esindajate võtsid osa ÜRO eksperdid , ning riikide energeetikaministrid . </s> </p>
<p> <s> Kõik maailma massiteabevahendid refereerisid mõningase paanikaga konverentsi põhiküsimust : “ Muudatused globaalpoliitikas maailmanafta ammendumise situatsioonis . ” </s> </p>
<p> <s> Konverentsi põhiettekandjad olid ÜRO maavarade ja energiaressursside peaekspert Nordgren . </s> <s> Ning õligigant , Naftauurimiskeskuse direktor Bigart . </s> </p>
<p> <s> Tund enne lendu Teherani toimub Bigarti ja tema luureteenistuse ülema Gesha Gouldi vahel šifreeritud telefonikõne . </s> <s> Allpool nende kõnelus dešifreeritud kujul : </s> </p>
<p> <s> GOULD : Šeff ! </s> <s> Mul on kindlad andmed , et teile tehakse Teherani-reisil “ kotti ” . </s> <s> ( Inimrööv allilmaslängis . ) </s> </p>
<p> <s> BIGART : Kas üksnes mulle või ka Pelagopulosele ? </s> </p>
<p> <s> GOULD : Üksnes teile . </s> </p>
<p> <s> BIGART : Tegite mu südame kergeks . </s> </p>
<p> <s> GOULD : Paganapihta , šeff – on teil kuulikindel kukal ? ! </s> </p>
<p> <s> BIGART : See selgub reisil . </s> </p>
<p> <s> GOULD ( kirub omaette ) : Ametivande järgi lasub mul vastutus teie elu eest – panen teile maa-õhk turvarühma ligi ! </s> </p>
<p> <s> BIGART : Olen liigutatud , Gould . </s> <s> Laske rühm vabaks . </s> <s> ( Paus . ) </s> <s> On teil andmeid , kes kotimehed võiksid olla ? </s> </p>
<p> <s> COULD : Õlimaffia , lõhnast tunda . </s> <s> Tellijat ei tea . </s> </p>
<p> <s> BIGART : Terita haistmist , Gould , ja teata mulle temast kohe . </s> </p>
<p> <s> GOULD : Kuulen , šeff ! </s> </p>
<p> <s> Bigart oli teinud korralduse nende Teherani-lennuks valmis panna personaallainer . . . </s> </p>
<p> <s> . . . ent veerand tundi enne starti avastas lendu ettevalmistav hooldusbrigaad laineri teliku juures rikke . </s> <s> See sundis Teherani lendama reisiliinilennukil . </s> </p>
<p> <s> Kui nad olid juba tõusnud kolmesaja reisijaga õhulaeva pardale ning istusid kitsastes toolides , turvarihmad peal , küsis Bigart hooletult : </s> </p>
<p> <s> “ Mis sa arvad tollest telikurikkest , Galeb ? ” </s> </p>
<p> <s> “ Arvan , et igal asjal on oma isiklik õigus rikki minna – olgu see närv või lennuk . ” </s> </p>
<p> <s> “ Küsisin põhjuse kohta , Väikemees , ” lausus Bigart . “ Pea , ära pinguta – vastan : amortisaator rikuti , et meid liinilennukisse suruda . ” </s> </p>
<p> <s> “ Pergel ! </s> <s> Tuleb Gouldilt saaterühm tellida ! ” kirus Pelagopulos . </s> </p>
<p> <s> “ Ega sa ometi . . . ” Bigarti kulm kerkis . </s> </p>
<p> <s> “ Justnimelt ! ” lausus teine . “ Mul on õrn , ja Kamylle tahab teda tervelt tagasi . </s> <s> Iga kord vaatab peo peal , kas ei ole mõnd mõra või mõlki . </s> <s> Mõistad nüüd ! ” </s> </p>
<p> <s> Bigart noogutas , laskis pea rinnale . . . </s> </p>
<p> <s> . . . ning ta võimast lihaskompleksi , otsekui laavapurse mäge , vapustas naeruhoog . </s> </p>
<p> <s> Pelagopulos silmitses teda siira lapseliku imetlusega nagu koolipoiss elavat saurust . </s> </p>
<p> <s> Päikesetõusul ületas õhulaev Dašte Kaviri kõrbe , lendas piki veekogumiskanaleid ja Abadani naftajuhet sihi poole . </s> </p>
<p> <s> Mehrabadi lennujaama eel paistis laialipillatud mustvalge Teheran , mida kattis Elbursi mäeahelik oma hiiglasliku sünge varjuga . </s> </p>
<p> <s> Bigart ja Pelagopulos , pidades pealtnäha huvitult silmas ümbrust ja kaasreisijaid . . . </s> </p>
<p> <s> . . . hoidsid kätt relval , valmis tseremoonitsemata tulistama . </s> <s> Ent kas polnud käsku või ei sobinud hetk – rünnakut ei tulnud . </s> </p>
<p> <s> Lennuväljale vastusõitnud limusiinid viisid delegaadid turvaeskordi saatel Riikliku Naftakontserni administratiivhoone ette ( arhitektuuriimeks tituleeritud ehitise kuulsus kahanes võrdeliselt kuivavate naftasoontega ) , kust nad tõusid üles konverentsisaali . </s> </p>
<p> <s> Nende nimed kanti registreerimisraamatusse ; nukkvaiksed boyd juhatasid nad delegaadilooži , ning seal ettevaatlikult istet võtnud , torises Galeb : </s> </p>
<p> <s> “ Põrgu– . . . </s> <s> See tähelepanematus hakkab mulle juba närvidele käima ! ” </s> </p>
<p> <s> “ Ole rahulik , neid ei huvita keegi muu peale meie . ” </s> </p>
<p> <s> “ Miks oled sa selles nii kindel ? ” </s> </p>
<p> <s> “ Šaakal käib ränduri järel , kes teab kaevupaika , ” vastas Nikyas talle araabia mõistulausega . </s> </p>
<p> <s> Üleilmne õlistrateegide nõupidamine , mida iseloomustas üha süvenev nõutus , kestis neli päeva . </s> <s> Ilma suuremate lahkhelideta , peaaegu ühehäälselt võeti vastu meetmed , mille eesmärk oli aeglustada maailmanafta ammendumist . </s> <s> ( Kogu õlivööndi ulatuses piirati kvoote , suleti suur hulk kriitilisel piiril olevaid naftavälju , konserveeriti mitu miljonit vähetootlikku puurauku ning pukseeriti sadamatesse sadu puurimisaluseid . ) </s> </p>
<p> <s> Konverentsi vaheaegadel . . . </s> </p>
<p> <s> . . . kandus nõupidamine saalist üle kuluaaridesse . </s> <s> Moodustusid erinevate profiilidega grupid : naftaluurajad ja teadurid , ministrid ja eksperdid . </s> <s> Ning lihtsalt papi mappipanijad – õlikuningad , kes vaikisid ehmakalt , nagu oleksid nad suu viimast naftat täis võtnud . </s> </p>
<p> <s> Järsku . . . </s> </p>
<p> <s> . . . kõlas lask ! </s> <s> Ning mööda puhkehalli sammast , aeglaselt kui sulav lumemees , vajus põrandale pikka kasvu hallipäine härras . </s> </p>
<p> <s> “ Algas õlikuningate lahkumine , ” lausus Bigart liikumatul näol . </s> </p>
<p> <s> “ Charles Chacho , ” teadis teine . “ Viimaseid naftapioneere . </s> <s> Möödunud aastal kadus tal Boliivias õlipõhi alt – nüüdsama Ekspertnõukogu otsusega konserveeriti Charlesil kõik Lähis-Ida puuraugud . ” </s> </p>
<p> <s> ( Sel ajastulõpu õlikonverentsil Teheranis , kus põrmustatakse inimsaatusi , et rajada teed inimkonnale , nagu see oli olnud enne ning pidi tulema pärast seda . . . </s> </p>
<p> <s> . . . on esmakordselt Iraanis viibivale Pelagopulosele peale teiste šokeerivate avastuste – Elbursi kolossi , Golestani palee ning islami antieetilise tõe : parem piiratud vabadus kui piiramatuse vabadus – niisama vapustav avastus , mille ta teeb Bigarti juures : tolle absoluutne keeltevaldamine . </s> <s> Ta ei ole polügott ei ülemal ega alamal , vaid väljaspool selle mõiste ulatust . </s> <s> Ta on universaalne , sõna otseses mõttes Universum , vallates keeli igasuguse loogikata , loomulikult , nagu taevas valdab tähesüsteeme . </s> <s> Selgub , et Nikyas Bigart ei räägi vabalt üksnes ilmamaa põhikeeli – sellega oli Pelagopulos jõudnud harjuda koos tema nimetu muundega . . . </s> </p>
<p> <s> . . . vaid suhtleb , sellest endale aru andmata , vabalt tänavanurkadel ja väljakutel turglevate belutšide , tadžikkide , kurdidega nende turgi ja semi keeltes . </s> </p>
<p> <s> Mashadi muuseumis räägib ta pärgamentkollase krõbiseva antikvaarist raugaga poolunustatud vanairaani sogdi ja horesmi keeles . </s> </p>
<p> <s> “ Big. . . art , ” kogeleb Pelagopulos , “ pead mulle näitama , kuidas sa teed neid keeletrikke ! ” </s> </p>
<p> <s> “ Tavaliselt , ” lausub teine õlgu kehitades . </s> </p>
<p> <s> Galeb Pelagopulos , ehkki tema ei leia seda eales , hakkab sestast otsima . . . </s> </p>
<p> <s> VÕIMATUSEVÕIMALUSE MÕÕDET maailmas . ) </s> </p>
<p> <s> Naftaajastu lõpunägemus silmis . . . </s> </p>
<p> <s> . . . näis õlidelegaatide lahkumine Teheranist paanilise pagemisena . </s> <s> Nende limusiinid kihutasid lennujaama poole , nagu oleks neid jälitanud vanakuradi kaarik . </s> <s> Nägudel põrguhirmust ja palavusest mullitav higi , prügisid nad lennukitrapist üles ning viskusid just nagu ärapääsnud oma istmetele – need olid nummerdatud , neil olid turvarihmad . </s> </p>
<p> <s> Bigartil ja Pelagopulosel nii kergesti ei läinud : trapi juures ründasid mehi reporterid , sihkides neid oma objektiividega nagu Punase Raamatu haruldasi eksponaate . </s> </p>
<p> <s> “ Pagan võtaks , kui nad oma kaamerate päästikule vajutasid , oli mul tunne , et kohe-kohe kõlavad lasud ! ” ütles Galeb rätikuga laupa kuivatades . </s> </p>
<p> <s> “ Sa mõtled kaamerateks maskeeritud kiirgrelvi – terane ! ” kiitis teda Bigart . “ Ole mureta , kõmuküttide seas neid ei olnud . </s> <s> Reisijate hulgas samuti mitte – jälgisin kontrollboksis igaühte eraldi . ” Bigarti suunurka ilmus muigekuradike . “ Nii et võid oma reliikviad ainsagi lommita Kamyllele viia . . . </s> <s> Stopp ! </s> <s> Nüüd pole ma selles enam kindel . . . ” </s> </p>
<p> <s> Bigart osutas silmadega läbi laineriakna trapile , mille ees oli äsja pidurilauluga peatunud kiirabiauto . </s> </p>
<p> <s> Samas kostis mikrikrõpsatus ning informaator teatas : </s> </p>
<p> <s> “ Lugupeetud reisijad ! </s> <s> Lennukompanii ja piloteeriv koosseis vabandavad teie ees mõningase diskomfordi pärast , mida peame teile valmistama . </s> <s> Rahvusvahelise Punase Risti ja kompanii leppe kohaselt oleme kohustatud peale võtma looduskatastroofis või tööõnnetuses kannatanud isikud , kes soovivad sihtkohta lennata meie avioliinidel . </s> </p>
<p> <s> Umbes viieminutilise viivituse jooksul asuvad lennuki pardale üheksa gaasiplahvatuses kannatada saanud võõrtöölist . </s> </p>
<p> <s> Olgem nende vastu kenad ja hoolitsevad ! ” </s> </p>
<p> <s> Kiirabi lükanduksed avanesid . . . </s> </p>
<p> <s> . . . ning arsti ja sanitaride toetusel astusid autost välja plahvatuses tugevasti kannatada saanud töölised . </s> <s> Nende pead , poolkehad ning käed olid paksult mähises , millest – otsekui kaardid tundmatute mandritega – kumasid läbi tumedad vereplekid . </s> </p>
<p> <s> “ Nemad , ” lausus Bigart ainult . </s> </p>
<p> <s> “ Kust sa tead – pead mähistes ? ! ” </s> </p>
<p> <s> “ Jalgadest , ” lausus Bigart , “ seal pole mähiseid . ” </s> </p>
<p> <s> “ Võib-olla olid neil jalad plahvatuse ajal . . . ” </s> </p>
<p> <s> “ . . . seifis . ” </s> </p>
<p> <s> Mõlemad muigasid teineteisele vastutulelikult . </s> </p>
<p> <s> Punase ristiga barettides ning mustades kombinesoonides saatja-arst , sanitarid ning stjuardessid paigutasid valu käes oiatavad kannatadasaanud lennuki vabadele istmetele ja kinnitasid turvarihmadega . </s> </p>
<p> <s> Lennuk veeres stardirajale ning tõusis õhku täpilt viieminutilise hilinemisega . </s> </p>
<p> <s> “ Ma pean nende tohtrit ja sanitare silmas – sa oled juhuslikult arst ja aitad hoolitseda haavatute eest ! ” andis Bigart vaikselt käskluse . </s> </p>
<p> <s> “ Pagan võtaks , ma pole elus ühtki sidet teinud . . . ” </s> </p>
<p> <s> “ Jätka seda : vaata , et nad sidemeid maha ei võtaks ! </s> <s> Ja kui vaja , ära lase neid distantsile – anna lähituld ! ” </s> </p>
<p> <s> “ Saatja-arst ” – tugeva kehaehitusega treenitud semm – oli tõmmuks grimeeritud ning ta must täishabe oli pigem rekvisiitori kui habemeajaja hooldada . </s> <s> Tohtri põlvedel puhkas mahukas Punase Risti embleemiga kohver ; sanitaridel olid rüpes kopsakad esmaabipaunad . </s> </p>
<p> <s> Terve liikuv arsenal ! tegi Bigart sisimas nähtust kokkuvõtte . “ Viis püstolautomaati arstikohvris . </s> <s> Sanitaripaunades kummaski kaks . . . ” </s> </p>
<p> <s> Arst vahetas sanitaridega mõne sõna . </s> <s> Viimased tõusid , läbisid paar istmereavahet , mis lahutasid neid haavatutest . . . </s> </p>
<p> <s> Ettevaatust , Väikemees ! läks välgukiirusel teele Bigarti hoiatav mõte . . . </s> </p>
<p> <s> . . . ent see jäi hiljaks . </s> <s> Galeb sai sanitarilt tagantkäehoobi pähe ja ta seoti viivu jooksul . “ Haavatute ” sidemed pudenesid maha kui maisipaber ning nende kätte ilmusid automaatrelvad . </s> <s> Kaaperdajad jagunesid kiirelt piki lennukisalongi , suunates relvasuud reisijatele . </s> </p>
<p> <s> Kõik läks libinal – nagu pidigi minema . </s> <s> Superprofid ! liikus Bigarti mõte aeglaselt – polnud enam kuhugi rutata . </s> <s> Ja siiski . . . ! </s> </p>
<p> <s> “ Tohtri ” relv polnud suunatud Bigartile , vaid stjuuardile ja kahele stjuardessile , kes pillasid kandikud haavatutele mõeldud joogiveega maha ning kiljatasid kenasti . </s> </p>
<p> <s> Lennuk läks vasakpöördesse , see tähendas suunamuutmist . </s> <s> Reisijad relvasuude all istusid liikumatult nagu vaateaknanukud , näod kahvatud , laud langetatud . </s> </p>
<p> <s> Niisiis Gould eksis . </s> <s> Või tuli Tellijalt parandus ? ! arutas Bigart ainsa hetkega läbi tekkinud situatsiooni : miks võeti Pelagopulos ja mitte teda . </s> <s> Solvav , pagan võtaks ! </s> </p>
<p> <s> ( Ta reisikotis oli tugeva kontsentratsiooniga unegaasiballoon ; gaas oli lõhnata , levis ja toimis ülikiirelt . </s> <s> Kuus minutit ( Rionosuke mõõturi järgi ) võis ta olla hingamata – seda aega jätkus , et soovida kõigile “ head und ” , tõmmata pähe hapnikumask , aidata surra “ haavatutel ” ja maandada lennuk . ) </s> </p>
<p> <s> Bigarti käsi juba liikus tigutasa tasku poole , et distantsavaja abil vallandada gaas . . . </s> </p>
<p> <s> . . . kui “ arsti ” kätte ilmus mikrofon ning too pöördus korrektses keeles reisiseltskonna poole : </s> </p>
<p> <s> “ Lugupeetud reisijad , pean teie ees vabandama enda ja oma kaaslaste originaalse käitumise pärast ! </s> </p>
<p> <s> Palun kõiki paigal püsida ! </s> </p>
<p> <s> Telefone , signalisaatoreid , fotoaparaate mitte kasutada ! </s> </p>
<p> <s> Kõik oma soovid avaldada hügieenipakendile ! </s> </p>
<p> <s> Me maandame lennuki ettevalmistatud rajal kõrbes , võtame teie seast ühe passažiiri – ülejäänuile soovime head reisi jätku ! ” </s> </p>
<p> <s> ( Nikyas ei mõistnud , mis temaga toimus . . . </s> <s> Kuulates rääkija kergelt r-tähte rõhutavat häält , mis võis tuleneda ka ruupormikrofoni defektist . . . </s> </p>
<p> <s> . . . kadus tal korraga ajataju . </s> <s> Ta mõte , meeled ja veri tormasid nagu ajas tagasi : bandiidi hääl muutus sedaaegu peenemaks , ning tehes läbi mitmeid häälemurdeid , muutus äkki äratuntavaks , kergelt r-i põristavaks poisihääleks . ) </s> </p>
<p> <s> “ ARMAN !!! ” </s> </p>
<p> <s> “ NIKYAS !!! ” </s> </p>
<p> <s> Nad tundsid teineteise ära eksimatult ning korraga nagu erinimelised magnetipoolused , tõmbusid teineteisele ligi – ega lasknud lahti ! </s> <s> Nende karmid näod olid märjad ning õlad kiskusid nagu vappekülmas . </s> <s> Nad rääkisid teineteisele midagi seosetut , jaburat , üksnes neile mõistetavat . </s> </p>
<p> <s> Reisijad ei tihanud neid vaadata – see oli suurem ja süngem kui nende hiljutine saatus . </s> </p>
<p> <s> “ Haavatud ” istusid , relvad põlvedel , pead käte vahel . . . </s> </p>
<p> <s> … olles nüüd tõeliselt haavatud . </s> </p>
<p> <s> Savikõrb , nimetu ilmalapp “ olematul maal ” . . . </s> <s> Päike on põletanud punaka pinnase kõvaks nagu tellise ning kuum tuul hamsin poleerinud selle siledaks kui punase jäävälja . . . </s> </p>
<p> <s> . . . miks mitte lennuvälja . </s> <s> Sest just nimelt siit leiab kaamelikarjaga joogikohta rändav karjus Abdul al-Sadra hiiglasliku lennuki , mille kõik kolmsada reisijat ja meeskond … sügavalt magavad . </s> <s> ( Distantsavaja oli siiski tööle lülitunud ning väljahoovanud unegaas oma töö teinud . ) </s> </p>
<p> <s> “ Kui see poleks miraaž , ” pomiseb lennuki juurest taganev Abdul , “ oleksin talle kaamelikarja ette rakendanud ja külasse vedanud . </s> <s> Külavanem Mushin maksab leitud asjade eest hästi ! ” </s> </p>
<p> <s> Parima reputatsiooniga viietärnine alpihotell kõrbepiiri kõrgmägedes . . . </s> </p>
<p> <s> . . . tegelikult “ hingede rändamist ” ( inimrööve ) koordineeriv allilmakeskus . </s> </p>
<p> <s> Hotell paikneb kaljusaarel keset jääliustikku , mis sätendava kristalljõena aeglaselt , kuid peatamatult allapoole kandub . </s> </p>
<p> <s> Kolmanda korruse ringrõdul istuvad mugavates lamamistoolides kõrvuti kaks kuju : üks keskmist tugevat kasvu , teine suur , atleetliku kehaehitusega – puhkajad paraku . </s> <s> Liustikujaheduse eest kaitsevad neid valged laamavillast aeraariumimantlid , rapiiridena silmi torkivate päiksekiirte eest sünkmustad päikeseprillid . </s> </p>
<p> <s> Nende vahel serveerimislaual iriseerivad joogiklaasid – mineraalvesi mägiallikast . </s> </p>
<p> <s> NIKYAS ( raugelt ) : Mõnusa pesa oled plettind siia kaljunukile . </s> </p>
<p> <s> ARMAN : Hotell ei kuulu mulle – üürin seda oma poistega šefilt . </s> <s> Tolle peakorter asub Palermos . </s> </p>
<p> <s> NIKYAS : Kas tema tahtis saada oma lastele mänguseltsiliseks mu Väikemeest ? </s> </p>
<p> <s> ARMAN : Šefil pole lapsi . </s> <s> Pelagopulose tellijaks oli riiklik instants , kes on meie eest rangelt salastatud . </s> </p>
<p> <s> NIKYAS : Esmalt oli tellimus minu peale – miks eelistati Pelagopulost ? </s> </p>
<p> <s> ARMAN ( siiralt kitsikuses ) : Sinu peale . . . </s> <s> Ma ei teadnud . </s> <s> Isiku nimi , fotod , kohad lennukis – kogu materjal edastati mulle Pelagopulose kohta . . . </s> </p>
<p> <s> NIKYAS ( noogutades ) : See oli eksiviit mu luureteenistusele . </s> </p>
<p> <s> ARMAN ( ootamatu uhkusega ) : Sa teadsid , et võetakse SIND – ja ikkagi lendasid Teherani ! </s> </p>
<p> <s> NIKYAS ( muiatanud ) : Millest SA vaimustud – m i n a lendasin Teherani ! </s> <s> ( Lasknud pea taha , vaatab otse päikesse . ) </s> <s> Arman . mõtled sa vahel medrese-koolile ? </s> </p>
<p> <s> ARMAN ( üleelavalt neelatades ) : Ja-jajah . . . </s> </p>
<p> <s> NIKYAS ( valulise süümega ) : Anna andeks , Arman , et ma sind toona mõnitasin ja julmalt piinasin . . . </s> <s> Juba meie esimesel kohtumisel – seal medrese ees väljakul , kui ma sind kividele uppi lõin . . . </s> <s> Ja hiljem , kui tahtsin sind basseinis ära uputada . </s> <s> Ning tol viimasel korral , mäletad , kui olime köögitoimkonnas ja . . . </s> </p>
<p> <s> Võtnud päikeseprillid eest ära , vaatab teine rääkijale otsa , midagi mõistmata , vapustatult . </s> <s> Armani nägu selgib pikkamisi , ta nagu näib midagi mõistvat . . . </s> </p>
<p> <s> ARMAN ( noogutab varmalt ) : . . . meid saadeti medrese keldrisse puuvilja järele . </s> </p>
<p> <s> NIKYAS ( oiatades ) : Hirmus – kiskusin sul keele suust ja oleksin selle ära lõiganud . . . </s> </p>
<p> <s> ARMAN ( lahedalt ) : . . . nagu liistaku arbuusi küljest ! </s> <s> ( Muhatanud . ) </s> <s> Aga ma sain aru ja põgenesin kõrbesse – mul oli tollal üksainus keel ! </s> </p>
<p> <s> NIKYAS : Sa naerad , Arman . . . </s> <s> ( Äkilises teadmajanus . ) </s> <s> Oskad sa öelda , miks ma tookord kõike seda tegin ? ! </s> </p>
<p> <s> ARMAN ( hõlbult ) : Muidugi ! </s> <s> Ma olin tollal üks igavene Uimik , Nurgahallitus , Seinaääresitt . . . </s> <s> Olin tarretund iseendasse – ja sina tahtsid mind välja tõmmata , peksu ja piinamisega äratada . . . </s> <s> Et . . . et ma need ämmelgavõrgud silmadelt maha rehmaks , reied basseinis pasast puhtaks peseks . . . </s> <s> Oma keele nii – mahalõigatuna – käima saaks ! </s> <s> ( Arman haardub teise kätte . ) </s> <s> Tänan sind , Nikyas , sa said sellega hakkama – vaata mind nüüd !!! </s> </p>
<p> <s> TAGASI ÕLILINNAS . </s> <s> Bigart istus oma Parema Käe ning ideede teostaja Pelagopulose kõrval luksuslimusiinis ( Galeb ei armastanud luksust – küll aga tema naine Kamylle , kelle tuhvli alla ta kahemeetrine mees lahedalt mahtus , üksnes mobiiltelefoni antenn jäi välja ) . </s> </p>
<p> <s> Rooli keerateski rääkis Galeb oma Kamyllest . </s> <s> Ükskõik mis aastaajal , kus kohas , mis miljöös – kui nad ei rääkinud õlist , rääkis Galeb Kamyllest . </s> </p>
<p> <s> “ Ta kandib end sängis kui täringukivi … Kui ta keerab ette “ kuuese tahu ” –ooo ! ” Galeb pööritas silmi ja oigas kui haigetsaanu . </s> </p>
<p> <s> Nikyas ta kõrval istus tummalt , rohelises silmas kirgas säde , mis oli seal alati , kui ta mõtles ÕLIST . </s> </p>
<p> <s> Hetkel see riivas Galebit : ta ragistas käiku vahetada ja sähvas : </s> </p>
<p> <s> “ Muidugi sa tead , kuidas Kamylle “ kuuese tahu ” pealt . . . ” </s> </p>
<p> <s> “ Ma ei mängi täringuid , ” kostis kõrvalt . </s> </p>
<p> <s> “ Puhud ! ” heitis Galeb . “ Vahel ta läheb muga närvi , näpib oma kameed – ja kiidab SIND ! ” </s> </p>
<p> <s> Nikyas pani käe kõneleja õlale : </s> </p>
<p> <s> “ Väikemees , ma ei mängi täringuid ! ” </s> </p>
<p> <s> “ Aa-aih ! ” karjatas Galeb . “ Sa murdsid mu õlaluu ! ” </s> </p>
<p> <s> “ Kord võib see juhtuda , ” – teine lasi ta lahti – , “ kui sa keelega vales suunas sõuad . ” </s> </p>
<p> <s> “ Ma ei valeta , ” lausus Galeb , vahtides jäigalt ette sõiduteele . “ Kamyllega juhtub seda . </s> <s> Alati , kui ta on sind päeval näinud . . . on ta öösel närvis ja ma ei jõua teda rahuldada : näperdab kaelas oma lelu ja niutsub , et sina . . . et sinusugune võis too olla . ” </s> </p>
<p> <s> “ Kes “ ta ” ? ” Nikyase hääl kõlas ükskõikselt . </s> </p>
<p> <s> “ Kamyllet vägistati . . . </s> <s> Või midagi taolist . ” Galeb vahetas rabedalt käiku . “ Ta õppis püha Theresa Neitsite Lütseumis puuetega laste kasvatust ja hingehoidu . . . </s> <s> Kooli statuudi järgi pidid tüdrukud elama lütseumi juures . </s> <s> Kord öösel tungis nende ühiselamusse . . . “ saatan ise ” , nagu olevat öelnud plikade kasvataja . ” </s> </p>
<p> <s> “ Ja nemad . . . ” kostis kõrvalt . </s> </p>
<p> <s> “ Neile meeldis saatanaga paarituda ! ” </s> </p>
<p> <s> Mõlemad pahvatasid naerma . </s> </p>
<p> <s> “ Aitab Kamyllest ! ” </s> </p>
<p> <s> “ Muidugi . . . </s> <s> Räägime õlist ! ” </s> </p>
<p> <s> Mõlemad pahvatasid naerma </s> </p>
<p> <s> Nad olid kolmekümneaastased </s> </p>
<p> <s> Neil oli kerge , kõrge olla , kuna mõlemal oli armastus . </s> <s> Kui esimene armastus tõotas maailmale uut elu . . . </s> </p>
<p> <s> . . . siis teine armastus tagas maailmale energia , et see elu ei hääbuks . </s> </p>
<p> <s> Sõidutee – uuslinnaosa peamagistraal – nende auto nikkelrinna ees oli peaaegu tühi : Galeb välksas suurel kiirusel mööda vaid mõnest sõiduautost , naftatsisternist ja politseitsiklist , kes nende sõiduki numbrimärki lugupidavalt tervitas . </s> <s> Korraga . . . </s> </p>
<p> <s> . . . tundis Galeb oma käsivarrel kaaslase kätt : too oli äkki nõrk nagu lapsel , üksnes pulss lõi tugevalt . </s> </p>
<p> <s> “ Võta kiirus maha . . . ” kostis kõrvalt nõrk hääl , rohkem palve kui käsk . </s> </p>
<p> <s> Pelagopulos vähendas kiirust . </s> </p>
<p> <s> “ Mis juhtus – kere lahti või ? ” </s> </p>
<p> <s> Nikyas noogutas , sirutas võngatleva käe tuuleklaasi poole ja sõnas tasa : </s> </p>
<p> <s> “ Sõida tolle jalgratturi järel ! ” </s> </p>
<p> <s> ( Poiss , veelgi nõks nooremaks muutund , sõtkus roostes rattaromul , valel teepoolel ; särgipõuest paistis tal üsna lotsis lillekimp . ) </s> </p>
<p> <s> “ Mingit jalgratturit , ” – juht nihetas õlgu – , “ ma ei näe ! ” </s> </p>
<p> <s> “ S-seal - ees . . . ” </s> </p>
<p> <s> “ Ütlesin : m a e i n ä e ! ” </s> </p>
<p> <s> “ Sul on , ” lausus Nikyas tõsiselt , “ midagi silmadega : mine doktor Samariase juurde . . . ” </s> </p>
<p> <s> “ Mine ise ! ” kähvas Galeb . “ Ees pole kedagi . . . </s> <s> Pealegi näitad sa valele teepoolele – ta võib trahvi saada ” ( Galeb itsitas . ) </s> </p>
<p> <s> Mis sellest , mõtles Nikyas , tema vanuses sõitsin ka mina valel teepoolel . </s> </p>
<p> <s> Auto jõudis üsna jalgratturile kanda . . . </s> </p>
<p> <s> . . . ent poiss , tegemata sellest numbrit , sõtkus ühtlases tempos stoiliselt edasi . </s> <s> Midagi tema juures oli häirivat . </s> <s> Nikyas ei mõistnud seda pikal teelõigul – ning siis äkki oimas . . . </s> <s> ( Päike oli üle poolpäeva , paistis vasemalt , nurga alt , ning auto vari veeres tükk maad eespool . </s> <s> Jalgrattur ei heitnud varju . ) </s> </p>
<p> <s> Bigart polnud seda teed vahest aastaid sõitnud – see oli Emersoni ehitatud uuslinnaosa , seetõttu ei tundnud ta siinseid objekte . </s> <s> Jalgrattur põikas järsku kõrvale , otse nende auto pampri ette . . . </s> </p>
<p> <s> . . . ent Galebi kinganina piduripedaali ei puudutanud . </s> </p>
<p> <s> “ Sa sõitsid tast üle ” karjus Nikyas . </s> </p>
<p> <s> “ Paras talle – tuierdagu veel valel teepoolel ! ” nähvas Galeb . </s> <s> Ja itsitas . </s> </p>
<p> <s> “ Väikemees , tee seda veelkord – ja Kamyllest saab kameega lesk ! ” surus Nikyas läbi hammaste . . . </s> </p>
<p> <s> . . . ning väljus tuulega kihutavast autost . </s> </p>
<p> <s> See oli madaltihe hoonetekogum , mis võttis enda alla suure maa-ala . </s> </p>
<p> <s> Kolm kütusetanklat : üks kergesõidukeile , teine , kautšuksillutisega , roomikveokitele ning juurdelennualaga kopteritankla </s> </p>
<p> <s> Autoservice , pesula , kopteri-remondiangaar </s> </p>
<p> <s> Moodne hotell , market , kriketiväljak </s> </p>
<p> <s> KÕRGEMA KLASSI TEENINDUSKOMPLEKS , ehitusmaterjalideks teras , klaas , betoon . </s> <s> Ainus haljusesaareke . . . </s> </p>
<p> <s> . . . üksik haraline akaatsia , mille oksad lehvisid tuules nagu leegiks ta rohelises tules . </s> <s> Nikyas tõi oma pilgu akaatsialt alla ; talle tundus , et oli seda üksikut puud varem kusagil näinud - vahest oli see déj ? vu ? </s> </p>
<p> <s> Ning alles siis silmas ta puu nõjal jalgratast : polnud kahtlust , todasama rattaromu , pooled kodarad väljas , esikumm isoleerpaelaga toetatud ; üleni roostes , nagu oleks sõiduriist kaua merepõhjas lebanud . </s> </p>
<p> <s> Pean küsima , kunas on Jumpsikal sünnipäev ja talle uue jalgratta kinkima ! otsustas Nikyas . </s> <s> Ning kohe selle järel . . . </s> </p>
<p> <s> . . . nägi ta poissi ennast . </s> <s> Too põlvitas teravate valukonaratega betoonil , haralisest akaatsiast mõni jalg eemal , ei Meka ei Jeruusalemma poole – see paistis olevat üksnes poisile teadaolev palvesuund . </s> <s> Seejärel . . . </s> </p>
<p> <s> . . . pani poiss betoonile kimbu kergelt närbunud valgeid roose , istus rattale ja sõitis ära . </s> </p>
<p> <s> Pelagopulos , tankinud auto , jättis sõiduki teeninduskompleksi parklasse ning suundus marketi juveeliosakonda . . . </s> </p>
<p> <s> . . . </s> <s> Kamyllele kingitust ostma . </s> <s> Kingitus taskus ( töötlemata kalliskivist kentaurikamee , mis Kamylle botaanilise loomuga küllap hästi pidi sobima ) , võttis Pelagopulos baari külmikust kaasa kaks purki mahla ning siirdus sõiduki juurde , lootes , et kaaslane teda juba seal ootab . </s> <s> Nähes eemal tühja autot , läks Galeb joonelt sõpra otsima . </s> </p>
<p> <s> Ta avastab Nikyase põlvitavana üksiku betoonpervega ümbritsetud akaatsia all . </s> </p>
<p> <s> “ Hoi , Nikyas , kas kaotasid midagi ? ” </s> </p>
<p> <s> “ Leidsin . ” </s> </p>
<p> <s> “ Kanäe , lillekimbu … sõidame edasi ! ” </s> </p>
<p> <s> Galeb ammutab läbi kõrre mahlapurgist jäist jooki , juhib autot ja üritab hoogsa vestlusega äratada tumma tardumusse vajunud kaaslast : </s> </p>
<p> <s> “ Selge silmarõõm , kui näed sihukest säädsat kompleksi : seitse marki kütust , mänguväljak , hotell , baar , ööpäevaringne show . . . </s> <s> Siia tuleb Kamyllega põigata ! ” </s> </p>
<p> <s> “ Kui me , õnnelikud , surnud oleme . ” </s> </p>
<p> <s> “ Jube jutt . . . </s> <s> Mis suga sünnib , Nikyas , miks “ surnud ” ? ” </s> </p>
<p> <s> “ See on surnuaed . ” </s> </p>
<p> <s> “ Riste polnud näha . </s> <s> Matuseid ka mitte . </s> <s> Leinajaid . . . ” Galeb heidab kiire pilgu sõbra näkku ning vaikib järsku . </s> </p>
<p> <s> “ Schliemann . . . ” </s> </p>
<p> <s> “ . . . </s> <s> Heinrich , tuhat kaheksasada kakskümmend kaks kuni . . . </s> <s> Sa vana viktoriinivigurivänt ! ” lausub Galeb naerma puhkedes . . . </s> </p>
<p> <s> “ … S a r a h . . . ” </s> </p>
<p> <s> “ Vat mis – naised ! ” </s> </p>
<p> <s> “ . . . on siia maetud . ” </s> </p>
<p> <s> “ Olgu muld talle kerge ! ” </s> </p>
<p> <s> Pea vastu esiklaasi toetanud , räägib Bigart äraolevalt , otsekui unustatud sõnu meelde tuletades . </s> </p>
<p> <s> “ Tundsin ta kalmupaiga ära … v-valgete … ” </s> </p>
<p> <s> “ Valgete rooside järgi ! ” Galeb niisutab järsku kuivaks kiskund huuli mahlaga . “ Miks valgete , Nikyas ? ” küsib ta ettevaatlikult . </s> </p>
<p> <s> “ VALGE LINN . . . ” sampsib teine , “ tõotasin talle . . . ” </s> </p>
<p> <s> ( Bigarti õlalihased pingul särgi all hakkavad imelikult elama nagu künkad maaväringu ajal. ) </s> </p>
<p> <s> “ Pead oma tõotuse täitma ! ” lausub Pelagopulos midagi mõistmata noogutades . </s> </p>
<p> <s> “ Väikemees , sa oled suur ! ” Bigart surub tugevasti kaaslase kätt . “ Tõotus on täitmiseks . </s> <s> Lihtne . ” Räägib otsustanult : “ Jätan mõneks ajaks sind üksi . </s> <s> Ära m idagi küsi . </s> <s> Teen lähipäevil kõik korraldused . ” </s> </p>
<p> <s> Bigart kiirustab . </s> <s> Võtab raadiotelefoni . </s> <s> Rääkides ilmub ta suunurka lühike julm kurd . . . </s> </p>
<p> <s> BIGART : Sir Emerson . . . </s> </p>
<p> <s> EMERSON : Kuulan sind , poiss . </s> </p>
<p> <s> BIGART : Bensiinijaamad ja teeninduskompleks koloniaalaja kalmistul kuuluvad sulle ? </s> </p>
<p> <s> EMERSON : Põrund poiss ! . . . </s> <s> Ma ei tea kõiki oma panku – sa küsid bensiinijaamu ! </s> <s> ( Karjub . ) </s> <s> Mul on tähtis nõupidamine ! </s> <s> ( Äkki lahkemalt . ) </s> <s> Üks hea uudis sulle , poiss … </s> </p>
<p> <s> BIGART : Tänan . </s> <s> Ära unusta , sul on tähtis nõupidamine ( Lahutab kõne . ) </s> </p>
<p> <s> “ Mida ta vastas ? ” küsib Pelagopulos . </s> </p>
<p> <s> “ Ta ei tea . ” </s> </p>
<p> <s> “ Kah Tavaline Jumal ! ” </s> </p>
<p> <s> “ Kardan kohutavalt … ” </s> </p>
<p> <s> “ Sina ? ! ” </s> </p>
<p> <s> “ . . . et kogu see rüvetis kuulub mulle . ” </s> </p>
<p> <s> Õnneks ei saada õnn meid alati – rüvetatud kalmistule rajatud tankla ja teeninduskompleks ei kuulunud Bigartile . </s> </p>
<p> <s> Ta sai sellest teada oma Ehitusplaneerimiskeskuse direktorilt ning alustas kohemaid läbirääkimisi omanikuga , võimsa kütusekartelliga . . . </s> </p>
<p> <s> . . . kes kategooriliselt keeldus vastvalminud kompleksi müümast . </s> <s> Nende peakorterist saabus Bigartile järgmine vastus : </s> </p>
<p> <s> “ Tehnokompleksi ning selle all olevat kalmistut </s> </p>
<p> <s> ei müü . </s> <s> Kadunukeste hingedele ei pretendeeri – </s> </p>
<p> <s> lohutustehingu korras loovutame need teile tasuta . </s> </p>
<p> <s> Direktsioon . ” </s> </p>
<p> <s> Sedaliiki naljadele . . . </s> </p>
<p> <s> . . . vastas Bigart oma naljaga . </s> </p>
<p> <s> Ühel tulipalaval keskpäevasel tunnil , mil kogu Teeninduskompleksi välipersonal oli tõmbunud päikeselaava eest kliimaseadmega siseruumidesse . . . </s> </p>
<p> <s> . . . maandus aviokütusetankla juures tavaline transportkopter . </s> <s> Nagu harilikult väljusid sealt kiirustamiskompleksiga pardamehhaanikud : ühed vedasid jooksuga voolikuid ligi , teised sehkeldasid akudega , kolmandad valvasid kütuselugeja juures . </s> </p>
<p> <s> Tankla turvamehed – automaadid lobedalt õlal , joogipurgid käes – vaatasid korra hoonest välja ning tõmbusid tagasi kuumavarjendisse . </s> </p>
<p> <s> Otsekohe muutus kopteri juures kõik : </s> </p>
<p> <s> lastiluugid avanesid </s> </p>
<p> <s> Üksteise järel hüppasid välja mustade päiksesirmidega , eraldusmärkideta välivormis automaaturid </s> </p>
<p> <s> Võitlejad – neid oli sadakond – jagunesid Tehnokompleksi ümber haardrivvi ning mõne minutiga oli kompleks hõivatud . </s> <s> Teeninduspersonal , paarkümmend meest-naist , kanditi kopterisse ning see lahkus teadmata suunas . </s> </p>
<p> <s> ( Mobiilüksuse komandör harjutas seeaeg kriketiväljakul . </s> <s> Relva kurikana kasutades püüdis ta umbpalliga tabada väravat – kohe selgus , et lööjal oli kätt ! </s> </p>
<p> <s> “ Arman , ” pöördus üks salgakomandöridest kriketiharjutaja poole , “ kuhu tõrksad matta ? ” </s> </p>
<p> <s> “ Mitte siia surnuaeda ! ” kõlas vastus . ) </s> </p>
<p> <s> Invasioonile järgnenud vaikusepausi põrmustasid miinide ridaplahvatused . </s> </p>
<p> <s> Järjekorras tulid buldooserid </s> </p>
<p> <s> Betoonifreesid </s> </p>
<p> <s> Vaakumkoristajad . </s> </p>
<p> <s> Nädalaga oli Tehnokompleksi territoorium betoonist puhtaks kooritud . </s> <s> Nähtavale tuli kõrbeliiva kattev õhuke mullakiht ; see tasandati , kultiveeriti , sinna külvati muruseeme . </s> <s> Taevasse ilmusid “ mootoriga pilved ” ( nii nimetas kõrberahvas aviovihmuteid ) , kuiv muld tõmbas ahnelt endasse elustavat vett </s> . . . . </p>
<p> <s> . . . ja koloniaalaja kalmistu lõi uuesti erksalt haljendama . </s> </p>
<p> <s> Bigarti väljakuulutatud memoriaalansambli konkursi võitjaks – pärast seda , kui ta oli kõrvale tõstnud mitmete kuulsate skulptorite projektid – tuleb kehv kirikurestauraator Yakob sealtsamast Õlilinnast . </s> </p>
<p> <s> ( Helisalvestus Bigarti büroos , kus ta Yakobile memoriaali kohta teostusjuhendeid jagas . ) </s> </p>
<p> <s> BIGART : See obelisk ansambli keskel mulle meeldib . . . </s> <s> Aga miks nii madal – nagu Potsdami turul ? ! </s> </p>
<p> <s> YAKOB : Nelikümmend meetrit , sir . </s> </p>
<p> <s> BIGART : Kaheksakümmend , Yakob . </s> <s> Materjaliks must marmor . </s> <s> Ning et sel oleks Giustiniani tütarlapse hauasteeli hõngu ! </s> </p>
<p> <s> YAKOB : Sir on kunagi antiigiviktoriinist osa võtnud . </s> </p>
<p> <s> BIGART : Samba juurde , Yakob ! </s> <s> ( Võtab ette järgmise kavandi . ) </s> <s> Kamee obeliski kõigil neljal küljel – vapustav ! </s> <s> ( Lükanud kavandi suurendaja alla , jahmub . ) </s> <s> Kas see on pühendreljeef : kits , teelehtedest pärg peas ? ! </s> </p>
<p> <s> YAKOB : Justament , sir . </s> <s> See on koloniaalajastu kalmistu – neil olid kitsekarjad ja teeistandused . </s> </p>
<p> <s> BIGART : Muud , Yakob . . . </s> <s> ( Palangus . ) </s> <s> Midagi hoopis muud ! </s> </p>
<p> <s> Bigart tõmbab skulptori pühendreljeefi kavandi risti-rästi läbi . . . </s> </p>
<p> <s> . . . ning skitseerib flamasteriga selle peale oma variandi . </s> </p>
<p> <s> YAKOB ( kangestunult ) : Mis see on ? </s> </p>
<p> <s> BIGART ( kompromissitult ) : Hiirhallid kortsus põlvsukad ! </s> </p>
<p> <s> YAKOB ( kangekaelselt ) : Uurisin põhjalikult tausta . </s> <s> Nad kasvatasid kitsi ja teepõõsaid . </s> <s> Mitte kellelgi ei olnud sukavabrikut ! </s> </p>
<p> <s> BIGART ( käsi näo ees , valuldi ) : Yakob , ma kuulutasin teid paljude maailmanimedega skulptorite hulgast konkursivõitjaks . . . </s> <s> MIKS ? </s> </p>
<p> <s> YAKOB ( kehitab õlgu ) : Eks öelge , sir . </s> </p>
<p> <s> BIGART : Sellepärast ( laseb käe silmadelt langeda ) , et te minuga ei vaidleks . </s> <s> Hallid põlvsukad , Yakob ! </s> </p>
<p> <s> YAKOB ( solvatud kunstniku kibedusega ) : Siis vähemalt sirged ! </s> </p>
<p> <s> BIGART : Võimatu : allavajunud põlvsukad ei või olla sirged ! </s> <s> ( Tõuseb juttu lõpetavalt . ) </s> <s> Minge , Yakob . </s> <s> Ja pidage meeles : teile makstakse kortsude eest ! </s> </p>
<p> <s> YAKOB ( pominal ) : Katsun neid teha siis vähemalt rohkem , söör . </s> <s> ( Väljub , kartongid kaenlas . ) </s> </p>
<p> <s> Koloniaalkalmistu memoriaalkompleksi rajamiseks koos ateljeetööga annab tellija meistrile poolteist aastat : teise poolaasta kevadel , kui õitseb füsaalis – kirikaiakirss– ( selle kollakasvalged kobarõied olid Sarah' lemmikud ) , peab memoriaal olema tingimusteta valmis . </s> </p></div2><div2 type="alaosa"><head> Valge Linn . Ekspeditsioon </head>
<p> <s> Juba enne arheoloogiaekspeditsiooni ettevalmistusperioodi . . . </s> </p>
<p> <s> … andis Nikyas Bigart oma õliriigi valitsejaspektri koos kõigi kohustuste ja vastutusega üle Galeb Pelagopulosele . </s> </p>
<p> <s> Üleandmine oli aeganõudev ja keeruline protseduur ning nõudis vastava juriidilise nõukogu kokkukutsumist . </s> <s> Lõpuks sai see läbi . </s> <s> Usalduspooled andsid enam kui kolmesajast punktist koosnevale üleandmisaktile oma allkirjad ; selle viimane punkt määras Bigarti füüsilise surma korral kõik Õliriigi pärimisõigused Pelagopulosele . </s> </p>
<p> <s> “ Riskantne , ” kommenteeris kolleegiumi nõustaja Bigartit enne allkirja andmist , “ kriminalistikas nimetatakse sellist sammu “ roima tahtmatuks provotseerimiseks ” . </s> <s> Panete oma pea eest seitsesada miljardit . </s> <s> Hoiatan teid veelkord : ainult Usaldusisiku ülihea tundmine ning kõikumatu usaldus õigustavad teiepoolset allkirja . ” </s> </p>
<p> <s> “ Tunnen ja usaldan ennast . </s> <s> Sellest aitab , ” lõikas Bigart vastata . </s> </p>
<p> <s> Pärast allkirjade andmist siirdusid nad administratiivhoone seadusrangest atmosfäärist . . . </s> </p>
<p> <s> . . . “ Papas Mamase Rüppe ” ( nii nimetati väikest skväärirestorani mere ääres , kuhu Pelagopulos ta viis ) . </s> </p>
<p> <s> “ Võõra nimega kohake , ” lausus Nikyas Galebiga klaase kokku lüües . “ Miks sa just selle valisid ? ” </s> </p>
<p> <s> “ Kreeka kõrts , kärts muusika , särts viin ! </s> <s> Ning peamine … ” </s> </p>
<p> <s> “ . . . tuul toob merelt õli hõngu ” , lausus Nikyas naljata . </s> </p>
<p> <s> Nad vaatasid teineteist pikalt , lugupidavalt . </s> </p>
<p> <s> Ta alustab Õlilinnast ; täpsemalt medrese-koolist , mille õuetolmust loodab leida kunagise koolipoisi palja jala jälgi , ja vanast kuulsast raamatukogust … </s> </p>
<p> <s> . . . ent järgimööda . </s> </p>
<p> <s> “ Mulla Suleimani juurde , ” teatab mustas koorikmütsis ja valges rühkunud pikksärgis paljasjalgne hiiglane . </s> </p>
<p> <s> “ Mulla juurde ei saa – ta on raske haige ! ” tõrjub teda õpetaja kongi ukselt tagasi teine hiiglane , lävevalvur . </s> </p>
<p> <s> Sissetungija surub ta valju võttega sõnalausumata vastu seina ning tõmbab vaba käega uksevaiba kõrvale . </s> </p>
<p> <s> Õhk ruumis on puhas , lõhnab suitsutusrohtude järele . </s> <s> Kõrgel seinamüüris asuvast aknast langeb kivipõrandale ere päiksekiirte vihk , valgustades välja veekannu , askeetliku aseme ning tõbialuse kurtunud näo . </s> </p>
<p> <s> “ Salam , mulla ! </s> <s> Saatku Allah sulle tervist , su naisele rõõmu ja su perele paremaid päevi ! ” kõnetab siseneja lamajat kombekohaselt . </s> </p>
<p> <s> Toibunud lävevalvur astub ligi , asib sissetungijast kinni . </s> </p>
<p> <s> “ Umar , välju . . . </s> <s> Jäta meid ! ” käsib mulla hapral häälel , mis on vaevu valjem kongi voogava valguse helist . </s> </p>
<p> <s> Külaline toetub põlvedega lamaja asemevildi veerele . </s> </p>
<p> <s> Mulla vaatab teda tühjal pimedapilgul , sirutab välja kuivetunud käe ning loeb näpuotstega ta nägu : </s> </p>
<p> <s> “ Kentaur . ” </s> </p>
<p> <s> Külalisest käib läbi kerge võpatus . </s> </p>
<p> <s> “ Miks kent . . . ? ” </s> </p>
<p> <s> “ Enne sa hoidsid seina ligi – nüüd tuled läbi seina . ” </s> </p>
<p> <s> “ Mälupett ! </s> <s> Ma pole kunagi seina ligi hoidnud , ” lausub külaline . “ Mulla ajab mind segi teise poisiga . </s> <s> Ta nimi oli Arman ; ma tegin talle liiga ja kahetsen seda . ” </s> </p>
<p> <s> “ Sa oled muutunud – kui see pole halb , siis on see hea ! ” ütleb mulla , olles kuulatanud külalise häält . “ Mis tõi sind medresesse ? ” </s> </p>
<p> <s> “ Mälestused õpetajast , kelle nimi oli Suleiman . ” </s> </p>
<p> <s> “ Sellenimelisi on palju . </s> <s> Jätka ! ” </s> </p>
<p> <s> “ Mulla õpetas : “ Kui pimedaks jääd , siis näed ! ” Ja : “ Suuri vastuseid otsi vaikusest ! ” ” </s> </p>
<p> <s> “ Räägime vaikusest , suud sõnused . </s> <s> Jätka ! ” </s> </p>
<p> <s> “ Tulin , et kuulda mullalt midagi . . . ” </s> </p>
<p> <s> “ . . . </s> <s> VALGEST LINNAST , ” lausub mulla ( ta aukuvajunud suult lendub kullaka koiliblikana nõrk naeratus ) . </s> </p>
<p> <s> “ Mulla ei eksinud , ” lausub külaline . </s> </p>
<p> <s> “ Kerge on mitte eksida – ma ei tea temast midagi . </s> <s> Ehkki olen rahvalt kuulnud ja ürikutest lugenud , et ta asub kõrbesüdames , kunagiste suurte karavaniteede ristmikul . </s> <s> Kaks aastatuhat tagasi oli see üks jõukamaid ja hundsamaid kõrbelinnu . . . ” </s> </p>
<p> <s> “ Miks VALGE ? ” poetab külaline hingamata . </s> </p>
<p> <s> “ Maailm on mustvalge , üksnes inimsilm värvib kõike ; hüään näeb maailma õigesti – mustvalgena … VALGE LINN oli ehitatud soolakuupidest , mida murti soolajärvede põhjast ning veeti liivakelkudel linna ehituspaika . </s> <s> Töös oli kümme tuhat kaamelit ja sada tuhat orja . ” Mulla kogus häält . “ Ürikud räägivad , et VALGE LINN säras kõrbepäikeses kui teemantmägi ja plinkis liivamerel ekslevatele kõrbelaevadele kui teed juhatav majakas . ” </s> </p>
<p> <s> “ See annab mulle kindlust , et mulla usub VALGESSE LINNA ! ” </s> </p>
<p> <s> “ Ma usun Allahit . ” Mulla puudutab õhukeste läbikumavate pihkudega laupa ja südant . “ Miks usud sina VALGESSE LINNA ? </s> </p>
<p> <s> Külalise vastus viibib . </s> <s> Kui see lõpuks tuleb , siis tuliselt : </s> </p>
<p> <s> “ Ma usun sellesse – kellegi teise usu kaudu . </s> <s> Tõotasin talle , et leian VALGE LINNA ! ” </s> </p>
<p> <s> “ Tõotasid naisele . ” </s> </p>
<p> <s> “ Tõotusel pole sugu . ” </s> </p>
<p> <s> “ Mehe tõus algab , kui ta naisele tõotab . </s> <s> Ja langus , kui ta asub seda täitma . ” Mulla sulgeb – ja avab järsku silmad . “ Kui VALGET LINNA pole olemas ? ” </s> </p>
<p> <s> “ Tuleb visalt otsida olematut , et leida Olemasolevat ! ” </s> </p>
<p> <s> “ Kas see on su oma tarkus ? ” </s> </p>
<p> <s> “ Ei . </s> <s> Mulla ütles kakskümmend aastat tagasi seda . </s> <s> Kuid ma ei tea , kust alustada otsinguid . ” </s> </p>
<p> <s> “ Kui Olematut – siis kõikjalt . ” </s> </p>
<p> <s> “ Mullale tänu : see aitab mind . ” </s> </p>
<p> <s> “ Allah juhtigu sind su teedel ja juhatagu sind VALGESSE LINNA ! ” </s> </p>
<p> <s> Surev vanur tõstab käed … </s> </p>
<p> <s> . . . ning langetab need õhult külalise tumedale raseeritud pealaele . </s> </p>
<p> <s> Päeva ülejäänud tunnid kaeverdas Bigart medrese-raamatukogus , kus oli araabia maailma vanim ning arvukam iidsete tekstide kogu . </s> <s> ( Teda abistasid hallpäised õpetlased-arabistid ja kümmekond medrese-kooli vanemat õpilast “ edasijõudnute ” hulgast , kelle jaoks Nikyas oli kaasa võtnud valget hašišit . </s> <s> ( Edasijõudnud ei pidanud vastu ning hakkasid sealsamas soppides ja riiulite vahel “ blondiiniga ” lõbutsema … ) </s> </p>
<p> <s> Nad alustasid allikatest , mis käsitlesid iidseid riike ja kõrbelinnu paari aastatuhande läbilõikes . </s> </p>
<p> <s> Tõstnud ringi ja lapanud läbi . . . </s> </p>
<p> <s> . . . sadu papüüruseid , foliante , manuskripte , lugenud kiirmeetodil läbi riiulite kaupa arheograafiaürikuid ning lautinud läbi viimase kui ühe albumi kõrbeliivadest väljakaevatud linnade jooniste ja koltunud miniatuuridega . . . </s> </p>
<p> <s> . . . ei kohanud Nikyas ega ükski teine teda raamatukoguotsinguil abistanud “ arheoloog ” mitte vähimatki vihjet VALGELE LINNALE . </s> </p>
<p> <s> “ Kaevamistööd ” medrese raamatukogus kestsid kuni viimase palveajani ; läbitolmunud ja higitopased arhivaarid kuivatasid palgeid halatihõlma ja laiutasid käsi : </s> </p>
<p> <s> “ Kahju , et ei leidnud seda , mida me pole kaotanud ! ” </s> </p>
<p> <s> Medreseõpilastest abilised , paljad pealaed higist läikimas kui kupliõunad , olid kaifis ega märganud miskit , muuhulgas ka seda , et nad midagi ei leidnud . </s> </p>
<p> <s> Teinud enda lohutuseks mõnikümmend ülesvõtet iidsetest rännuplaanidest , karavaniteedest ning väljakaevamispaikadest , oli Nikyas juba raamatukogust lahkumas , kui ta nägi ruumis hõljuvas tolmus , kõrge raamaturiiuli ette lükatud redeli ülemisel astmel . . . </s> </p>
<p> <s> . . . üksikut kõhelikku kogu . </s> <s> Poiss istus seal kui kiirgliblikas kaktusesambal ning paistis olevat sügavas kaifis : ta sõõrmetes sädelesid nagu peened soolaterad valged pulbrikübemed . </s> </p>
<p> <s> “ Mõnulesid “ Lumivalgukesega ” , Jumpsikas – nüüd ninaalune härmas ! ” lausus Nikyas muiates . . . </s> </p>
<p> <s> . . . mäletades , et medrese-kooli päevil vallatles temagi hašišiga , tõmmates seda läbi nina sisse . </s> </p>
<p> <s> Poisi ilme oli tobeõnnis kui onaneerijal ning Nikyas hoidis trepist kaugemale . . . </s> </p>
<p> <s> . . . et too mõnukas ülalt tema peale ei masturbeeriks . </s> </p>
<p> <s> “ Vaata mul krutskivenda : tolm hõljub tast läbi . </s> <s> Otsekui õhust ! ” </s> </p>
<p> <s> Ta mõistis järsku , et teine simuleerib ; et poiss mängib temaga mingit mängu , ning valge pulber pole tal tegelikult ninnatõmbamiseks , vaid silma puistamiseks . </s> <s> Nikyas langetas laud . </s> <s> Kui ta need taas tõstis … </s> </p>
<p> <s> . . . oli Liblikas ülalt trepiastmelt lendunud . </s> </p>
<p> <s> “ Õhtupalvusele läks ! ” lausus Nikyas , riskimata olla irooniline , </s> </p>
<p> <s> Ta tõi silmavaate trepi ülemiselt astmelt , kus poiss viiv tagasi oli istunud , libinal alla – kuid tundis , et midagi jäi üles , ning tõstis taas pilgu : tol trepiastmel lebas . . . </s> </p>
<p> <s> . . . koltunud , vaevu koospüsiv ürik , sarnane tuhandete teiste repetanud käsikirjadega , mis päeva jooksul olid nende pihkudest läbi käinud . </s> <s> Nikyas tõi üriku alla ( palvusele kiirustades polnud poiss folianti jõudnud riiulisse tagasi panna ) , ja asetanud selle põrandale , laskus põlvedele ning hakkas ettevaatlikult pöörama halle tolmhapraid lehekülgi . </s> </p>
<p> <s> Tegemist oli arvatavasti kaugel islamieelsel ajal kirjapandud RÄNNUPÄEVIKUGA , mis võis kuuluda mõnele sõjapealikule , karavanijuhile või aardeotsijale . </s> <s> Keele graafiline joonis oli keeruline ning Nikyasele täiesti tundmatu . . . </s> </p>
<p> <s> . . . kuid seda vaid esimesel pilgul . </s> <s> Teksti süvenedes , tähekujundeid lahti mõtestades jõudis ta äratundmisele : need pärinesid aramea kirja nabatea kujust ning keeletähenduselt sarnanesid araabia magribi murdega . </s> <s> Nikyas kummardus keelemuistise kohale . . . </s> </p>
<p> <s> Üriku lõpus oli kokkumurtud lisa – kuulsa araabia ränduri ja kartograafi Ibn Hurdadbihi käega õhukesele kitsenahale kantud Maailmakõrbe kaart . </s> <s> Nikyas pindas kaardi vaoshoitult lahti – ning niipaljukeseks tema vaoshoitust jätkuski ! </s> <s> Tuhmunud kaarditähiseid järgides , läbi kõrbete , mägede ja oaaside lookles iidseid riike ja muinaslinnu ühendav . . . </s> </p>
<p> <s> . . . lõputu kaubatee . </s> <s> Ning seal , kahe karavanitee ristmikul , keset kallasteta liivamerd seisis . . . </s> </p>
<p> <s> “ . . . </s> <s> VALGE LINN ! ” lausus Nikyas lummatult . </s> </p>
<p> <s> Rännupäeviku viimastel lehekülgedel oli aastatuhandeid tagasi sihile jõudnud karavanijuhi lühike linnakirjeldus : </s> </p>
<p> <s> “ Tahtir Tamm ? r , kaupmees ja karavanijuht . </s> <s> Näen , mida kirjutan , kirjutan mida näen : </s> </p>
<p> <s> VALGE LINN ! </s> </p>
<p> <s> Näen teda tõusmas kesk habetkrussivat kuuma kõrbet </s> </p>
<p> <s> mu juhtkaameli ees kollases kauguses kuldsete liivade </s> </p>
<p> <s> lauguses </s> </p>
<p> <s> VALGE LINN ! </s> </p>
<p> <s> Ta kiirgab ja sädeleb kui kõrgete mägede hari Ta </s> </p>
<p> <s> pimestab pilku kui kaunitar kes valgendab </s> </p>
<p> <s> oma ihu mandli- ja jasmiinisalviga et vallandada </s> </p>
<p> <s> Valitseja kihu </s> </p>
<p> <s> VALGE LINN ! </s> </p>
<p> <s> Ta seisab keset kõrbet kui lahtine aardevakk </s> </p>
<p> <s> kus kumavad hundsaimad aarded : hõõgvalgest jaspisest tornid härmvalgest teemandist kroonid luikvalgest vandlist troonid </s> </p>
<p> <s> VALGE LINN ! </s> </p>
<p> <s> Ta juurde viivad teed on kui valgetest pärlitest keed On silmavalgest valgemad müürid ta ümber Söed tema koldes on valged On valge ta ees kõige tumedam mees Punavad huuled on valged </s> </p>
<p> <s> VALGE LINN ! </s> </p>
<p> <s> Kõik siin on valgemast valgem kui Kuu tähtede tuhas Valge on granaadimahl Pruunid palged on valged Must süda on valge on puhas </s> </p>
<p> <s> Bigart laskis VALGE LINNA kirjeldusega koltunud lehe vaikse tuulega langeda . </s> <s> Ta ei imestanud linnakirjelduse vormi üle – araablased kõnetasid kaameleidki luulesõnul . </s> <s> Ent oli uskumatu , et valge võis olla nii valge ; ta ei usaldanud väidetavalt “ puhtaid olekuid ” – nood võisid ju olemas olla . . . </s> </p>
<p> <s> … kuid polnud seni end maailmas ilmutanud . </s> </p>
<p> <s> Tegijatüübilt oli Bigart laviiniline – pärssimatu hooga , suures mastaabis , mida võimaldavad isiksusevägi ja rahavõim ( ekspeditsioonikuludeks läheb kakskümmend miljonit ) . . . </s> </p>
<p> <s> . . . paneb ta õlilibedalt käima – sedapuhku arheoloogiaekspeditsiooni masinavärgi . </s> </p>
<p> <s> Peale arheoloogide ning teeninduspersonali saab ekspeditsiooniga liitumise loa ka üks koopateadlane , petroglüüfide uurija . </s> <s> Nähes ette kõrberännakute suurt füüsilist koormust ning eluohtlikkust , ei võeta ekspeditsiooni liikmeskonda ühtegi naist ega alaealist . </s> </p>
<p> <s> Pärast seda kui kõrberiikidega on kooskõlastatud juriidilise õiguse ja muinsuskaitse küsimused ( arheoloogiaekspeditsioon “ VALGE LINN ” läbib mitmeid tasandiku- , ranniku- ja mägikõrbeid ) , võib valmistuda teeleminekuks . </s> </p>
<p> <s> Ekspeditsiooni teadusjuhiks valivad Bigarti eksperdid mitmete kandidaatide hulgast . . . </s> </p>
<p> <s> . . . doktor Alioth Ar ? binsky , suurte kogemustega kõrbearheoloogi , paljude kõmuliste muististe avastaja ja väljakaevaja . </s> </p>
<p> <s> Ekspeditsiooni liikmed läbivad teadusliku instruktaaži , kus neile muuhulgas loetakse ette kellegi kaupmehe või karavaniröövli Tahtir Tamm ? ri ( vahest janupalavikus loodud ) luuletus “ VALGE LINN ” . </s> </p>
<p> <s> Harjumaks nööpesulatava kõrbekuumusega , läbivad eurooplastest ekspeditsiooniliikmed adaptsioonikambri , mille järel neist mitmed tuleb tagasi saata Euroopa varjukate vahtrate alla . </s> </p>
<p> <s> Bigart oherdab sel ajal kopteriga kõrbetaevast ; sidevahendis kostab kellegi räme rünnakas hääl , mille peale piloot aeg-ajalt muigab . </s> </p>
<p> <s> EMERSON ( karjub ) : Poiss , pea ! </s> <s> Oled nüüd päris hull või ! </s> <s> Kuulsin , et lähed kõrbesse arheoloogiaekspeditsioonile . . . </s> <s> On see õige ? </s> </p>
<p> <s> BIGART : Nagu kuulsid . </s> </p>
<p> <s> EMERSON ( karjub ) : Põrund ! </s> <s> Potte välja kaevama – kui on vaja õli puurida ! </s> </p>
<p> <s> BIGART : Potte õliga – jääd rahule , Vana Purskaja . </s> </p>
<p> <s> EMERSON : Sss-selge , kui mehel on must peas – peab tal olema VALGE LINN . . . </s> <s> ( Oigab teesklemata . ) </s> <s> Oi-eeeh , vaene põrund poiss ! </s> <s> Tapad onu Erebuse veel enne surma ära ! </s> </p>
<p> <s> BIGART ( pärast pausi ) : Ütle mulle teele nüüd midagi rõõmustavat . </s> </p>
<p> <s> EMERSON ( laokil ) : K-kohe . . . </s> <s> Eamon on saabumas ! </s> <s> Ta on kihlatud . </s> <s> ( Luristab ninaga . ) </s> <s> Ta ütles , et võtad neilt poole õnne , kui nad sind ei näe . . . </s> </p>
<p> <s> BIGART : Pool – seda on palju ! </s> <s> ( Tõstab kopteri järsult kõrgemale . </s> <s> Hüüab . ) </s> <s> Tervita Eamoni ! </s> <s> Ütle , et ükskord ma selle õnne neile tasun ! </s> </p>
<p> <s> EMERSON ( karjub ) : Mine siis , poiss , potile ! </s> <s> Mine oma savipotile ! </s> <s> Mine sajale savipotile korraga ! </s> <s> Prrrrrrrrrr !!! </s> </p>
<p> <s> Tõmmanud kõrvaklapid peast , naerab Bigart . </s> <s> Maandab kopteri Marabi Maopühamu juures . </s> <s> Siseneb Maopreestri templisse . </s> <s> Võtab lage katvate liaanide varjust . . . </s> </p>
<p> <s> . . . </s> <s> KERAKORVI , vaatab vastu valgust selle sisemusse . </s> <s> Kõnetab Kerakorvignoome . </s> </p>
<p> <s> BIGART : Teiega on kõik korras . </s> <s> Kui oleks , et kogu õnne – poole õnne äravõtmist te ei märkagi ! </s> <s> ( Tõmmanud peoga kiviplatelt maha sinna vahepeal kihitunud savipõrmu . ) </s> <s> Siiski – peab ruttama ! </s> </p>
<p> <s> Ühel varahommikul asus arheoloogiaekspeditsioon “ VALGE LINN ” tugevas tolmutuisus teele . </s> <s> Mitte maatsi ega veetsi , nagu taolised ekspeditsioonid olid ajast aega teele läinud . . . </s> </p>
<p> <s> . . . vaid õhutsi . </s> <s> Doktor Ar ? binsky , ekspeditsiooni teadusjuht , kes pahaaimamata oli kopteris Bigarti taha istet võtnud , arvas , et tegemist on plaanipärase arheoloogilise luurega , mille andmete põhjal koostati kaevamiste prognooskaart . </s> </p>
<p> <s> “ Luurelennu jaoks poleks vaja olnud kogu rahvast jalule tõsta . . . </s> <s> Aitaks aerofotogrupist , ” lausus Ar ? binsky , nähes oma inimesi köötsus raskete seljakottide all teise suuremasse kopterisse sisenemas . </s> </p>
<p> <s> “ Kaktuseoga kanda , Alioth , ekspeditsioon asub teele ! ” ütles Bigart ning proovis starterit ( ta ise piloteeris juhtkopterit ) . </s> </p>
<p> <s> Ar ? binsky veel lootis , et Bigart naljatab , kuid nähes teise tõsist ilmet , lausus häiritult : </s> </p>
<p> <s> “ Arheoloogiaekspeditsioon õhus ! . . . </s> <s> Kus pagan on seal kaktused ? ! ” </s> </p>
<p> <s> “ Ärge heitke meelt , Alioth , võtsin teie jaoks ogasid ühes ! ” naeris Bigart , </s> </p>
<p> <s> “ Mis te mõtlete ! ” ei jäänud Alioth rahule . “ Ma ei ole pilvearheoloog ! ” </s> </p>
<p> <s> “ Kus vaja , maandame kopterid . ” </s> </p>
<p> <s> “ Igal pool pole see võimalik ! ” </s> </p>
<p> <s> “ Maandame seal , kus on võimalik . ” </s> </p>
<p> <s> “ Kuidas kõrbes liigume ? ! ” </s> </p>
<p> <s> “ Transportkopteris on kaks roomikveokit . ” </s> </p>
<p> <s> Ar ? binsky naeris kibedalt . </s> </p>
<p> <s> “ Kopterid , roomikveokid . . . </s> <s> Arheoloogia kahesaja aasta jooksul on ainus kõrbes vastu pidanud tehnika olnud kaamel ! ” </s> </p>
<p> <s> “ Ei teadnud , Alioth , et olete nii põhimõttekindel , ” – Bigart andis starterit ning karjus üle mootorihuilge – , “ muidu oleksin tellinud küüruga kopterid . ” </s> </p>
<p> <s> ( Nagu laternaga korübandid lõid tolmuvihuris pöörlema kopterite vilkurid . ) </s> </p>
<p> <s> “ Liivatormi vähemalt võiksime üle oodata ! ” karjus teine . </s> </p>
<p> <s> “ Mõni torm – peotäis liiva , Alioth ! ” </s> </p>
<p> <s> “ Big … ” – tõusnud tolm pani doktori läkastama – , “ . . . art ! ” </s> </p>
<p> <s> Viiest kopterist koosnev õhukaravan . . . </s> </p>
<p> <s> . . . lendas paraadlikus peilrivis üle “ olematu maailma ” liivalõputuse . </s> </p>
<p> <s> Kõik kopterid olid konveieruued , eelnevalt “ sisse lennatud ” ; rasketele kõrbetingimustele kohandatud erikonstruktsiooniga : täiustatud jahutussüsteem , helioakud , umbkummid jm. </s> </p>
<p> <s> Aerofoto- ja seiresüsteemiga juhtkopter , mida algusest peale piloteeris Bigart , kus asus kipper Alessandro ja mehhaanik Zuben , mahutas endasse koos Aliothiga kakskümmend ekspeditsiooniliiget , nende hulgas pisut ülekaalulise arsti Kouni ja sõnaahtra , silmini troopikakaabusse kadunud koopauurija Josephine . </s> </p>
<p> <s> Juhtkopteri järel paremal lõgises kopterlabor , kus asus kõige uuem arheoloogiaaparatuur ning tõhus tehnika kameraaltöödeks . </s> </p>
<p> <s> Selle järel lendas transportkopter , kus paiknes proviant , telgid , isiklik vara jm. </s> </p>
<p> <s> Eelviimasena , otsekui kannulpüsiv kõu , mürises raske transportkopter , mille hiigelmaus seisid kinnitatud roomikveokid , kihikoorija ja koppekskavaator . </s> </p>
<p> <s> Kõige viimasena , õhukaravanist ohutus kauguses , rühkis teine raskekopter , mille mahukates tankides virvles närviliselt plahvatusohtlik aviokütus ning vastasparda paakides igavesti rahulik lasuurne joogivesi . </s> </p>
<p> <s> Bigarti ees asuvalt monitoriekraanilt libisesid üle andmed õhukaravanist : lennujärjestus , kõrgus , kütusevaru ; kahksinine taevakupli lõputus ja varjude võidujooks kõrbeliival . </s> </p>
<p> <s> Ning järsku . . . </s> </p>
<p> <s> . . . nägi Nikyas monitoriekraani kõige kaugemas tagasihoidlikumas nukas , millele ei pretendeerinud ei skunk ega kondor , kõhna vistardes poisipalet , millelt paistsid vastu mure ja vastutus . </s> <s> Kuid see , et nende meeleolud langesid kokku , ei üllatanud enam Nikyast . </s> <s> Mis ajast ? </s> </p>
<p> <s> Kopterikaravani lend kulges medreseraamatukogust leitud kaardi järgi . </s> <s> Iidne rändliivade alla mattunud karavanitee paistis kopteri kursilugeja ekraanil rohelise pulseeriva joonena . </s> </p>
<p> <s> “ Lendame otsekursil ! ” teatas Bigart . </s> </p>
<p> <s> “ Nagu kõik lihtsameelsed , ” nähvas teine . </s> </p>
<p> <s> “ Kui soovite silmuseid visata , Alioth , võin teid luitele maha panna . ” </s> </p>
<p> <s> “ Tänan , ” lausus Alioth viisakalt , “ ma eelistan seltskonda : ootan kannatlikult , mil me kõik seal oleme . ” </s> </p>
<p> <s> “ Te ikka veel ei usu õhuarheoloogiasse … ” rääkis Bigart muiates . “ Sirvige materjali . ” </s> </p>
<p> <s> Ar ? binsky võttis ette andmetöötlusest tulnud aerofotod – ja luikas üle mootorimürina : </s> </p>
<p> <s> “ Vaadake siia ! </s> </p>
<p> <s> Ärevil arheoloog libistas Bigarti ette rea seeriavõtteid . </s> </p>
<p> <s> “ Mida ma siin näen . . . ” – Bigart jättis kopteri automaatpiloodi hooleks – , “ peale liiva ja rohu . ” </s> </p>
<p> <s> “ Vaadake kontuuri ! ” </s> </p>
<p> <s> “ Asümmeetriline nelinurk . ” </s> </p>
<p> <s> “ Just – ehkki see on ellips . </s> <s> Asumipaigas kasvavad kõrbetaimed tihedamalt . . . ” </s> </p>
<p> <s> “ Miks ? ” </s> </p>
<p> <s> “ Huumus . </s> <s> Looma- ja inimkontide fosfor ! ” </s> </p>
<p> <s> Bigart haaras juhised ning andis mikrisse käskluse : </s> </p>
<p> <s> “ Kõigile : pöörame tagasi ! ” </s> </p>
<p> <s> Juhtkopter asus pöördele . . . </s> </p>
<p> <s> . . . ning maandus oletatava asumipaiga piiril , kuumusest kiirgavas liivakõrbes . </s> </p>
<p> <s> Kõrbe kollasele lõuendile ilmus poolpäevaks kuum pilt “ Arheoloogide telklaager ” . </s> <s> Ekspeditsiooni majandusjuht Austin , kes laagri püstitamist juhtis ja majutamist korraldas , pöördus möödarühkiva Bigarti poole : </s> </p>
<p> <s> “ Kas oleksite nõus , kui teie telki asuks . . . ” Intendant laksas endale vastu laupa . “ Joseph … nimi ei jää meelde . </s> <s> Nagu meeski ! ” </s> </p>
<p> <s> Bigart viipas nõustuvalt ja rühkis edasi asumipaika , kuhu laaditi maha kaevetehnikat . </s> </p>
<p> <s> Selsamal ööl LAAGRIS . </s> <s> Kui kaugemal kõrbes käivitub diiselgeneraator ning telkides sütivad voolu päralejõudmisest teatava naksatusega elektripirnid . . . </s> </p>
<p> <s> . . . astub ekspeditsiooni generaaljuhi telkmajja Joseph . </s> <s> Ta on laagritöödest rampväsinud ; vangub telgitrossidest kinni hoides asemevildile , nöörib saapad lahti ja roomab viimase jaksuga magamiskotti ( see on mahukas nagu osa maailmaruumist ning sisselülitatud küttest soe kui hahapesa ) . </s> </p>
<p> <s> Selliseid magamiskotte pole olemas . . . liigahtab mõte suikvel Josephi peas . </s> <s> Ning ta teadvus kustub järsult kui meteoriit merre . </s> </p>
<p> <s> Puhk hiljem siseneb telkmajja peremees . . . </s> </p>
<p> <s> Bigarti peal pole väsimusemärkigi ; kaksteist tundi kõvasti tööd rüganud , on mehe higitopased riided ihu külge paakunud nagu pantser . </s> <s> Ta kiilub end kitsasse dušinurka ning keerab kraanid lahti . . . </s> <s> ( Väljakaevamiste avaakordi puhul on ta kõigile lubanud mõne liitri pesuvett ning järgneva päeva puhkust . ) </s> <s> End pesnud , raseerinud ; seljanõo karedast tüüst puhtaks tõmmanud , kuivatab Bigart end laetule all . . . </s> </p>
<p> <s> . . . hüpnotiseerides oma lihastemänguga telki siuelnud sarvikrästikut . </s> <s> Sähvates aeg-ajalt oma haralise keelega , vahib kaitseasendi võtnud eefa teda ilmse mõnuga . </s> </p>
<p> <s> Küll sest ! mõtleb Bigart maole lähenedes . </s> <s> Tajumatu vihvatus … </s> </p>
<p> <s> … ja inimese käsi tabab mürkmadu sarvede tagant kuklast . </s> </p>
<p> <s> Võimatu , sellist inimest pole olemas ! mõtleb madu , lüües oma jämeda kere keerdu ümber mehe käsivarre . </s> </p>
<p> <s> Bigart lisab pressi , eefa taltub . </s> </p>
<p> <s> Mõistlik . </s> <s> Mõtle oma lastele , mõtleb Bigart . </s> <s> Avanud telgisuu , heidab Bigart mao eemale kõrbesse . . . </s> </p>
<p> <s> . . . teadmata hetkel ega eales , et eefa , Echis coloratuse hammustus on surmav . </s> </p>
<p> <s> Tõmmanud telgiluku ridinal kinni , astub Bigart asemevildile , asib magamiskotist kinni , et seda raputada , sealjuures pomisedes : </s> </p>
<p> <s> “ Mõni madu võib magamiskotis olla . ” </s> </p>
<p> <s> “ Räägite kui Maotaltsutaja ! ” kostab magamiskotist ärganu pilges hääl . “ Joseph ! ” </s> </p>
<p> <s> “ Bigart . ” Mees nihetab õlgu . “ Kas te ei arvanud , et magamiskott võib kuuluda . . . </s> <s> Kena , Joseph . </s> <s> Võtan teid üheks ööks üüriliseks . </s> <s> Homme olgu teil endal magamiskott . ” </s> </p>
<p> <s> “ Tänan külalislahkuse eest ! </s> </p>
<p> <s> “ Palun . </s> <s> Võtke oma poolele , Joseph . </s> <s> Kui hakkate norskama , viskan välja . ” </s> </p>
<p> <s> Paljas hiiglane libiseb magamiskotti vilkalt ning helitult kui varaan . </s> </p>
<p> <s> Tema kõrval on äkki arktiline vaikus . </s> </p>
<p> <s> Siis tunnetab Bigart enda vastas . . . </s> </p>
<p> <s> Hommikul ärkasid nad hilja . </s> <s> Alustasid taas tutvumistseremooniast : </s> </p>
<p> <s> “ Nikyas . ” </s> </p>
<p> <s> “ Josephine . ” </s> </p>
<p> <s> ( Naise hääl oli rauge . </s> <s> Ta keha oli paisund ning mehul kui üleküpsenud vili . </s> <s> Nagu too madu , munaspoegija eefa , tõi ta ilmale kaksteist poega , kelle hulgas olid mõned tütred . </s> <s> Ning kui ta Bigarti saatusest läbi libisedes omasaatust lahkus . . . </s> </p>
<p> <s> . . . jäi ta järele liivale õrn libisjälg – maod on paindsad , kaunid , kirglikud ! </s> <s> Kõik naised tahavad olla maod , kuid vaid mõnel see õnnestub . </s> <s> Mille abil ? </s> <s> Mürk see üksnes pole ! ) </s> </p>
<p> <s> “ Siin on ohtlik … sa lahkud laagrist esimese postikopteriga . ” </s> </p>
<p> <s> “ Ma ei karda . ” </s> </p>
<p> <s> “ Olin veendunud , et ekspeditsioonis pole ühtegi naist . </s> <s> Kust sa välja ilmusid ? ” </s> </p>
<p> <s> “ Kui ma ütleks , sa ei mõistaks . </s> <s> Olen asomaatiline olend … kehatu . ” </s> </p>
<p> <s> “ See ei veena ammugi . ” Nikyas tõmbas Josephine'i õrnalt enda vastu , tolle piht oli paindlik , siugjas ; keha lüheldane , tugev . </s> </p>
<p> <s> “ Nikyas ! ” Värisev naine heitus temast ära kõige intiimsemal viivul . “ Kui sa mu minema saadad , ütlen , et sa vägistasid mind ! ” Katkestanud mees tõmbus agoonias köötsu nagu vigastatud meesipelgas . . . </s> </p>
<p> <s> . . . ning naeris end aeglaselt sirgu ajades : </s> </p>
<p> <s> “ Mis siis juhtub ? ” </s> </p>
<p> <s> “ Sul läheb käest , ” – naise keel sähvatas huulte vahelt – , “ VALGE LINN ! ” </s> </p>
<p> <s> Teine jahtus korraga , jäikus ja jäi seisval pilgul telgilakke vaatama . </s> </p>
<p> <s> “ Mida sa tead . . . </s> <s> VALGEST LINNAST . ” </s> </p>
<p> <s> Josephine'i keelel kees mürk : </s> </p>
<p> <s> “ Sa tahad VALGET LINNA kinkida naisele , kes surnuna ei suuda seda vastu võtta – elavana ei vääriks ta seda ! ” </s> </p>
<p> <s> “ Allah annab sulle andeks . . . ” Bigart tõusis äkitselt , tõmbas kaatsad peale . </s> <s> Telgisuul seisatanud , lõpetas : “ . . . sa igamehe Seemnepõld ! ” </s> </p>
<p> <s> “ Sina , Kentaur , olid esimene , ” lausus naine kuulmatult . . . </s> </p>
<p> <s> . . . kui Bigart oli väljunud . </s> </p>
<p> <s> Väljakaevamised oletatava VALGE LINNA asupaigas algasid suure hooga . . . </s> </p>
<p> <s> . . . ja lõppesid suure fiaskoga . </s> </p>
<p> <s> Esimese kultuurkihini jõuti – tänu säädsale aparatuurile ja jõudsale kaevetehnikale – kahe kuu möödudes . </s> <s> Ar ? binsky dateeris selle hilisemate aegade kõrbeasumuks , milliseid rajati sõjateedele jäävatesse oaasidesse . </s> </p>
<p> <s> “ Harilik etapilinnak , kus väeüksused pärast rasket kõrbemarssi hinge tõmbasid , templiprostituutidel end lohutada lasid ja edasi marssisid , ” seletas Alioth . “ Dendrokronoloogiline analüüs näitas , et muistis kuulub klassikalisse ajajärku ning teda on tabanud kõigi tollaste fordilinnade saatus : saada vastase poolt tühjaks röövitud ja maha põletatud . ” </s> </p>
<p> <s> Bigart süngestus . </s> </p>
<p> <s> “ Arvate , et edasikaevamisel pole mõtet … ” </s> </p>
<p> <s> “ Seda ma ei arva , ” ütles Alioth . “ Tuleb minna edasi – ehk ilmutab teine kiht midagi ! ” </s> </p>
<p> <s> Josephine oli kusagile välja läinud , ja Nikyas istus töölaua taha , et jätkata mediteerimist ühe probleemsema idee kohal . </s> <s> ( Ta polnud senini peast pannud mõtet kiirläbinduspuurist ning ei väsinud otsimast selle lahendit . </s> <s> Ehkki kõik väitsid kui ühest suust , et lahendit pole olemas . ) </s> <s> Nüüd , pärast ebaõnne väljakaevamistel , oli ta peaaegu et valmis seda uskuma : </s> </p>
<p> <s> “ Ehk pole seda olemas – või on olemataolemas nagu VALGE LINN ? ! ” </s> </p>
<p> <s> Umbmõttest äratas teda korraga . . . </s> </p>
<p> <s> . . . nõrk suhin nagu tõmbaks keegi lähenedes peoga üle telgiriide . </s> </p>
<p> <s> “ Sinu komme , ” ta pööras pikkamisi pilgu suhina suunas , “ Josephine ! ” </s> </p>
<p> <s> Madu oli seal . </s> <s> Piht paindlik , siugjas ; keha lüheldane , tugev . </s> <s> Madu liigahtas ning hakkas külgvongates talle lähenema . </s> </p>
<p> <s> “ Ainult eefa valdab külgsiuglemist , ” meenus talle . . . </s> </p>
<p> <s> . . . kui ta oma käe usaldavalt maole vastu sirutas : tolle puudutus oli jahe , milleski inimlik . </s> </p>
<p> <s> “ Nikyas ! ” </s> </p>
<p> <s> “ Madu ! ” hüüatas ta hoiatavalt . </s> </p>
<p> <s> Josephine seisis ta ees ning sirutas tema poole oma huuli : too puudutus oli jahe , milleski maolik . </s> <s> Suudelnud , lausus Josephine : </s> </p>
<p> <s> “ Kui tahad , võid mind alati nii hüüda . ” </s> </p>
<p> <s> Selle öö saatsid nad mööda mingis erilises hellas hulluses … </s> </p>
<p> <s> Naine põimis iga tema ihuliiget ning peksles metsikult vastu ta niudeid nagu nimetus ohverdusrituaalis . </s> </p>
<p> <s> Varahommikul kostis telgi lähedal jube karjatus ; seejärel võitlushäälitsused ja labidamatsud . </s> </p>
<p> <s> Bigart pööras end magamiskotist välja . </s> <s> Oli ainsa sööstuga telgi ees … </s> </p>
<p> <s> . . . ning tõmbas labida mehhaaniku käest ( mees oli aohakatuses tõusnud , et käivitada diiselgeneraatorit ) . </s> </p>
<p> <s> “ Kiskusite mul käed otsast ! ” ägas mehhaanik ja vankus eemale . </s> </p>
<p> <s> Kastest tumendaval liival lebas liikumatu , õrnalt juba kangestunud eefa . </s> </p>
<p> <s> Bigart tõstis ta üles ning viis pesa juurde , mille varahommikuses varjukas lohus . . . </s> </p>
<p> <s> . . . oli kaksteist kahkjat maomuna . </s> </p>
<p> <s> “ Pole enam pelgu – päike ja kuum liiv hauvad teid välja ! ” andis Nikyas maopoegadele elulootust ning pöördus reipalt tagasi . </s> </p>
<p> <s> Telkmajas oli vaikus . </s> </p>
<p> <s> “ Josephine , aeg tõusta ! ” </s> </p>
<p> <s> Nikyas seisatas telgiesikus , langetas aegamisi pilgu ning nägi üpris imestamata , et esikupõranda õheval tolmukorral . . . </s> </p>
<p> <s> . . . olid üksnes tema jäljed . </s> </p>
<p> <s> Telki astunud , teadis ta juba , et magamiskott oli tühi . </s> <s> Telgisamba nagis helgatas talle vastu kaelaehe ; kui ta seda võtma läks , jooksis nöör sõlmest lahti ning kamee kukkus kildudeks . </s> </p>
<p> <s> Oli nüüd see too heli , mida ennustas armunõid Turuväravas ? </s> </p>
<p> <s> Ka väljakaevamiste teine kultuurikiht , Aliothi dateeringu järgi vanaida ajajärk . . . </s> </p>
<p> <s> . . . ei ilmuta otsitavast linnast mingit jälge . </s> <s> Nähtavale tuleb üksnes meetripaksune kiht hästisäilinud kolpi . </s> </p>
<p> <s> “ Siiski midagi valget ! ” lausub Alioth Bigartile . </s> </p>
<p> <s> “ Edasi ! ” kihvab viimane . </s> </p>
<p> <s> “ Kaevamistega ? ” </s> </p>
<p> <s> “ Ekspeditsiooniga ! ” </s> </p>
<p> <s> Laager võetakse maha mõne tunniga . </s> <s> Kopterid lastitakse , tangitakse , viiakse läbi proovikäivitus . . . </s> </p>
<p> <s> Bigart , jätnud kaevamispaiga kohaliku arheoloogiamuuseumi hooldusse , annab käskluse stardiks . </s> </p>
<p> <s> Ekspeditsioon “ VALGE LINN ” tõuseb õhku . . . </s> </p>
<p> <s> . . . ning võtab suuna järgmise prognooskaardile kantud muistelinna asukohta . </s> </p>
<p> <s> Ja siin hakkavad täide minema kogemustega kõrbearheoloogi Ar ? binsky kahtlused : </s> </p>
<p> <s> Lauskõrbes , kõrgete luidete kohal jookseb kinni transportkopteri tiivikulaager . </s> <s> Meisterklassi pilootidel õnnestub lennumasin maandada ergi hiigelluite nõlvale . </s> <s> Kopter liugleb koos liivalaviiniga alla , süttib ja mõne minuti pärast plahvatab . </s> </p>
<p> <s> Hukkuvad kaks meeskonnaliiget , sisse põlevad mõlemad roomikveokid . </s> </p>
<p> <s> Neljast kopterist koosnev õhukaravan jätkab lendu . </s> </p>
<p> <s> Vahetankimiseks kaljukõrbesse maandudes . . . </s> </p>
<p> <s> . . . murdub ühel kopteritest telik ; masin läheb kaldu , tiivikulabad riivavad jäänukmäge ning lendavad vidistava linnuparvena laiali . </s> </p>
<p> <s> Kolmest kopterist koosnev õhukaravan jätkab lendu . . . </s> </p>
<p> <s> . . . ning maandub järgmise kaardil tähistatud kinnismuistise lähedal . </s> <s> Väljakaevamised kestavad poolteist kuud ; üksteise järel lähevad rivist välja liivapuhurid , vaakumeemaldajad ning lõpuks ka energiasõlm - koletus kõrbekuumuses sulavad sisse diiselgeneraatori kolvid . </s> <s> Elektromagnetid , süvaloodid jm prognoosimistehnika muutub korraga kasutuks ballastiks . </s> </p>
<p> <s> Inimesi sureb kuumarabandusse ja skorpionihammustuste kätte . </s> </p>
<p> <s> Et mitte lõhkuda objekti vertikaalsete sisselõigetega . . . </s> </p>
<p> <s> . . . liigub Ar ? binsky sügavamale kogu kaevataval alal . </s> <s> Ka Bigart on töös . </s> <s> Päevatõusust päevatõusuni . </s> <s> Hirmus on vaadata ta mustakspõlenud , ülepingest lõhkemas lihasepalle , ja kole on kuulata pilkases ööpimeduses ta kirkalööke . </s> </p>
<p> <s> Ar ? binsky ja arst on ainsad , kes teda julgevad kõnetada . </s> <s> Kord lõunavaheajal , kui kõik on taandunud varju , et hinge tõmmata , vaatavad nad kaevisel üksi rabavat Bigartit . . . </s> </p>
<p> <s> “ Teda pole ! ” lausub Alioth veendunult . </s> </p>
<p> <s> “ Mõtled VALGET LINNA ? ” küsib arst . </s> </p>
<p> <s> “ Mõtlen Bigartit . . . </s> <s> On keegi teine … ” </s> </p>
<p> <s> “ Inimene on igal hetkel keegi teine , ” arvab arst . </s> </p>
<p> <s> “ Hakkab õudne , kui mõtlen , et peaksin tundma – toda Teist ! ” lausub Alioth õlgu väristades . </s> </p>
<p> <s> “ Milleks tungida inimesse , kelle sügavus teeb meid olematuks ? ! ” </s> </p>
<p> <s> “ Arheoloogilisest huvist , ” lausub Alioth hapralt muiates . </s> </p>
<p> <s> Kolme kuu pärast jõuavad nad kogu kaevise ulatuses esimese kultuurkihini – aga ei leia seda eest . </s> </p>
<p> <s> “ Maaväring , ” lausub keegi väljakaevajatest . </s> </p>
<p> <s> Alioth eitab . </s> </p>
<p> <s> “ Antropoloogiline hävi . </s> <s> Muistis on välja kaevatud . ” </s> </p>
<p> <s> Ühtses rivis lahkuvad väljakaevajad kaevandist . </s> <s> Bigarti poole ei vaadata – enamus hirmust . </s> <s> Alioth nördimusest , milles liigahtab kaastunne . </s> </p>
<p> <s> Arst , kes astub Aliothiga kõrvu , heidab mureliku tagasipilgu Bigarti poole : too seisab üksi lõhutud linnapõhjal ning lahkujate järel tõusnud tolmuvedikud mähivad teda kui määrdunud haavasidemed . </s> </p>
<p> <s> “ Kuidas temaga on ? ” </s> </p>
<p> <s> “ Sidemes . </s> <s> Korras ! ” vastab arst Aliothile . </s> </p>
<p> <s> Ar ? binskyle aitas . </s> <s> Ta kutsus oma inimesed kokku ning pärast lühikest nõupidamist sealsamas tühjaksröövitud linna kaevisel ütles Bigartile teenistuse üles : </s> </p>
<p> <s> “ Mina ja mu inimesed ei taha panna pead meile mõistmata eesmärgi nimel . </s> </p>
<p> <s> “ “ VALGE LINN ” , ” sampsis Bigart vastuseks ( nädalpäevad magamata ja pesemata , nägi ta välja hirmus ning ülev kui põrmustatud jumal ) . </s> </p>
<p> <s> “ Te usute ikka veel , et see on olemas ? ” </s> </p>
<p> <s> Tõendamaks seda , langetas Bigart järsult pea . </s> </p>
<p> <s> Rohkem midagi lausumata ulatas Ar ? binsky tüseda mapi “ VALGE LINN ” Bigartile . . . </s> </p>
<p> <s> . . . ent too ei võtnud seda vastu . </s> <s> Pikkamisi pea tõstnud , vaatas ta tungivalt arheoloogile näkku ning lausus : </s> </p>
<p> <s> “ Andke mulle veel üks võimalus , Alioth ! ” </s> </p>
<p> <s> Ar ? binsky heitis pika pilgu oma kurnatud inimestele , kellest kolmandiku oli juba kaotanud . </s> <s> Ta küsis silmade keeles igaühelt tema arvamust – oli see keeldumine või nõusolek ? </s> </p>
<p> <s> Kõrb suhises sel ajal juba salapäraselt nende ümber – algas “ kõrbelaul ” , liivatormi uvertüür . </s> </p>
<p> <s> ( Hüpikud , sisalikud ja viiksjänesed kadusid vilkalt oma urgudesse ning tuulevaikuses igavlenud tuulesiilid pistsid pöörases rõõmus allatuult veerema . ) </s> </p>
<p> <s> “ Orkaanihoiatus ! ” hüüdis jooksuga lähenev radist , radiogramm näpu vahel . </s> </p>
<p> <s> “ Kopterid stardiks ! ” Bigart leidis end viivuga . </s> </p>
<p> <s> “ Hullumeelne ! ” karjus Ar ? binsky üle tuulehuike . . . </s> </p>
<p> <s> . . . ning klammerdus koos mõnekümne mehega Bigartisse . </s> <s> Too paiskas nad ühte müselevasse kompa . </s> </p>
<p> <s> Me tõuseme – või oleme veerand tunni pärast elusalt maetud ! mõtles Bigart lahedalt , loopides tõrkuvaid mehi kui pampe kopteriuksest sisse . </s> </p>
<p> <s> Rasked lennumasinad pöörasid ninad vastutuult ning tõusid läbi hämarduva ilma ja vihurdava liiva . . . </s> </p>
<p> <s> . . . üles nähtamatu päikese ning pilvitu taeva poole . </s> </p>
<p> <s> “ VALGE LINN !!! ” leidis juhisele rõhuv Bigart endas jälle kord kinnitust – ning naeris neid kõiki välja . </s> </p>
<p> <s> Naerab veel , see hull ! mõtles Alioth hammaste laginal . </s> </p>
<p> <s> Kui huumorita aru end ammendab , siis hullude naer päästab maailma ! mõtles arst omaette . </s> </p>
<p> <s> Orkaan kogus väge ja massi ; võimas tuulepress ning rasked liivaviherikud sangutasid koptereid kui mängukanne . </s> </p>
<p> <s> Bigart tõmbas gaasihoova lõpuni , tallas pöördepedaale tempokalt kui džiigitantsija . . </s> </p>
<p> <s> . . . ning vappuv lennumasin pressis end vaevaliselt läbi tormihorisondi . </s> </p>
<p> <s> “ Hävitan su ükskord , tapan ! ” surus Bigart läbi hammaste . “ Oled mulle neetut palju hinge hirnund ! . . . </s> <s> Eee-ei , ma ei tapa sind – pistan sul silmad peast ja panen oma Veskeid pöörama ! ” </s> </p>
<p> <s> “ Õud-ne ! ” Ar ? binsky kuulis seda needmist oma kõrvaklappides . </s> <s> Lülitanud sisse mikri , karjus ta lõpuks vapustatult : “ Kelle kuradi pärast ? ! ” </s> </p>
<p> <s> “ Orkaani !!! ” röökis Bigart talle vastu . </s> </p>
<p> <s> Mäslevast tormihorisondist murrab esimesena läbi Bigarti kopter </s> </p>
<p> <s> Teine ja kolmas lennumasin jäävad teadmata kadunuks </s> </p>
<p> <s> Sooritanud hädamaandumise väikeses kõrbelinnas Nashiras , mis asus Aljidmahi tasandikukõrbe Beidi oaasis . . . </s> </p>
<p> <s> … kompisid nad üksteist kaua ja usaldamatult , püüdes selgusele jõuda , kes neist on elus , kes surnud . </s> </p>
<p> <s> Linnavanem ja teravalt mustvalged linnaelanikud võtsid neid vastu mõistmise ja kaastundega nagu kõrbes ajast aega kombeks ( harva hättasattunuid mõistavad kõige paremini need , kes on pidevalt hädas ) . </s> </p>
<p> <s> Silmili maas , tänasid araablased nende pääsemise eest Allahit , tehes kummardusi kopterile , skandeerisid kooris : </s> </p>
<p> <s> “ Matar ! </s> <s> Matar ! ” </s> </p>
<p> <s> “ “ Õnnelik Vihm ” , ” lausus Nikyas . “ Täht , mis toob endaga kaasa sadu . ” </s> </p>
<p> <s> “ Nad peavad leppima meie pisaratega ! ” nähvas Alioth . </s> </p>
<p> <s> Linnavanem Aldafirah , saateks tuhatkond linnaelanikku ( nende laiade hõlstide lehvituul jahutas pääsnute õhetavaid palgeid ) , juhtis ellujäänud arheoloogid . . . </s> </p>
<p> <s> . . . toortellistest laotud kohmaka hoone juurde , mille sissepääsul ilutses elegantne silt : </s> </p>
<p> <s> ALCHIBA </s> </p>
<p> <s> ( Telk ) </s> </p>
<p> <s> “ Hotell – lõpuks ometi ! ” õhkasid arheoloogid kogu hingest . </s> </p>
<p> <s> Nagu enamik kõrbelinnu , koosnes Nashira tillukeste aknasilmadega savimajadest . </s> <s> Hoonestus oli madaltihe ning meenutas meemäkrade urukolooniat . </s> <s> Linnakeskuse poole liikudes avanes aga pilgule hulganisti kauneid ehitisi : väikesi seraile , mis meenutasid nikerdatud mängutoose ; mošeesid ning minarette , mis prohveti sõrmedena sihtisid taevasse , kust tulid maha nii õnnistus kui ka kadu , nii vihm kui ka põud . </s> </p>
<p> <s> ( Kõigi islami linnade juures võis hoomata mingit aloogilist loogikat , mille arhitektooniliseks eeskujuks oli koraan – nii väide kui ka vastuväide purunesid tolle vastu . ) </s> </p>
<p> <s> Bigart astus mööda linna ainust sillutatud peatänavat . </s> <s> Morn ja mõtlik , oli ta juba pannud jala “ hotelli ” trepiastmele . . . </s> </p>
<p> <s> . . . kui ta kõrv püüdis kinni kiirustava surma . </s> <s> Ennetusreaktsioon jäi sajandiksekundiks toppama : kuul riivas ta raseeritud , keeglikuulina läikivat pealage ning laksatas trepiastmesse . </s> </p>
<p> <s> “ Ma ei kanna lahku ka siis , kui mul on juuksed , ” näis ütlevat Bigarti pilges muie . . . </s> </p>
<p> <s> . . . kui ta järgmise kuuli eest juba suure edemusega ära läks . </s> <s> Kuulid ta ümber siutsusid nagu linnud , ning talle oli selge , et laskur pidi asuma kusagil kõrgel . </s> </p>
<p> <s> Pead olema taevas , mõtles Bigart meloodilisele surmale vastu astudes , maa peal sa mu käest ei pääse ! </s> </p>
<p> <s> Liikudes keset tänavat – majaseinte ligi hoides võisid kuulid leida valeadressaadi – , ligines ta lähimale minaretile . </s> <s> Kuulide “ vilesoolo ” lakkas . . . </s> </p>
<p> <s> . . . kui ta jõudis puldanist päiksepurje alla , mille olid tõmmanud tänava kohale kangakaupmehed . </s> <s> Siit tegi Bigart pika sööstu ; kirevad kangavärvid võtsid ta silmis katkematu valgusspektri kuju . </s> <s> Ning ükski tänavakaupmees ei võinud öelda , kes temast möödus – džinn või värviline tuul . </s> </p>
<p> <s> Minaretijalamile jõudnud , mõistis Bigart , et oli hiljaks jäänud . </s> </p>
<p> <s> “ Mu sööst pole parim . . . </s> <s> Tulin aeglaselt ! ” aasis ta ennast . </s> </p>
<p> <s> Uks kõrbemajakasse oli pärani ; puuvillakorvist ja kiudköiest tehtud algeline tõstuk – all . </s> </p>
<p> <s> “ Tuvikütt on läinud , ” ütles talle taju , “ sulgi noppima “ . </s> </p>
<p> <s> Siiski võttis ta nõuks tõusta mööda torni kitsast keerdtreppi üles . </s> </p>
<p> <s> Esimesel korruseplatvormil , millelt uks viis välja ringrõdule , ta midagi ei avastanud . </s> <s> Seevastu minareti tipus , kust kogu oaasilinn paistis nagu peopesal , leidis ta kena asjakese . </s> <s> Bigart vaatas seda viivu eemalt – relva ilu oli teda alati köitnud : seal ta seisis , ühelainsal väljatõmmatud tugijalal nagu viiul poognal … </s> </p>
<p> <s> … elegantne GALIL snaipripüss , väärispuust pära ja inkrusteeritud metallosadega . </s> </p>
<p> <s> “ Nagu Amati . . . pole siis ime , et tal on nii meloodilised kuulid ! ” naeratas Nikyas relvale ning võttis selle trahh-trahh ! kätte . “ Üksiktellimus . </s> <s> Kaliiber 8,0 . </s> <s> Lõhkekuuliga padrunid M 120. </s> <s> Teleskoopsihik . </s> <s> Laskekaugus kolm tuhat meetrit … Pidin see just mina olema , kes sind kompromiteeris ! ” </s> </p>
<p> <s> Kahjutundega murdis ta relva käte vahel pooleks ning jättis tükid tugijalale ripendama . </s> </p>
<p> <s> Tagasiteel “ Alchibasse ” juurdles ta mõne viivu snaipripüssi päritolu üle . </s> </p>
<p> <s> “ Kõrbelinnakese relvasepad sellist juba valmis ei tao . </s> <s> Peavad olema Meistrid mujalt ! ” </s> </p>
<p> <s> Siis unustas ta korraga intsidendi . </s> </p>
<p> <s> ( Bigartil ei olnud vaenlasi . </s> <s> Kui need tekkisid , siis väga lühikeseks ajaks . </s> <s> Ning selle peale ei tulnud ta iialgi , et laulvate kuulide taga ei pea alati olema vaenlased . ) </s> </p>
<p> <s> “ ALCHIBA ” . </s> </p>
<p> <s> Pärast seda , kui Bigart on kohale jõudnud ning paks raseerimata “ telgiomanik ” talle kätte juhatanud tema toa – valgekslubjatud , üllatavalt puhta kambri – , tutvustab “ Telgiomanik ” enne toast lahkumist end. </s> </p>
<p> <s> TELGIOMANIK : Nabih . </s> <s> Tütre nimi on Asmidiske . </s> </p>
<p> <s> BIGART : Nikyas . </s> <s> ( Viskub seliti sängi . ) </s> <s> Kas tütar sünnib varsti ? </s> </p>
<p> <s> NABIH ( muheleb ) : Kuusteist saab , kui juba sündis . </s> <s> Nüüd poega tahaks . </s> </p>
<p> <s> BIGART : Hüva , Nabih . . . üks hetk ! </s> </p>
<p> <s> NABIH ( kummardab uksel ) : Jah , sidi . </s> </p>
<p> <s> BIGART : Saada mulle Ar ? binsky . </s> <s> Kohe . </s> </p>
<p> <s> Ar ? binsky , pestud , raseeritud ; taastunud elutundest rahul ja enesekindel , siseneb . . . umbes veerand tunni pärast . </s> </p>
<p> <s> AR ? </s> <s> BINSKY : Kutsusite mind . </s> </p>
<p> <s> BIGART ( pilk liikumatult laes ) : Väike igavik tagasi . </s> </p>
<p> <s> AR ? </s> <s> BINSKY ( kuivalt ) : Aeg möödub kiirelt . </s> </p>
<p> <s> BIGART ( sirutab käe ) : “ Rännuplaan ja VALGE LINN ” – kus need on ? </s> </p>
<p> <s> AR ? </s> <s> BINSKY ( võpatab kergelt ) : Jäid kopterlaborisse . </s> <s> Prognooskaartide ja muu materjali hulka . </s> <s> ( Taganeb , seda tajumata , ukse poole . ) </s> </p>
<p> <s> BIGART ( liustikurahuga ) : “ Rännuplaan ja VALGE LINN ” , Alioth . </s> </p>
<p> <s> ARABINSKY ( rünnakalt ) : Miks te ei küsi inimeste järele ? </s> </p>
<p> <s> BIGART ( uneldes ) : Asmidiske on sündinud . </s> <s> Veel sünnivad Omar , Ahmet , Salma . . . </s> </p>
<p> <s> AR ? </s> <s> BINSKY ( ärritatult ) : Mis siis – sündigu ! </s> </p>
<p> <s> BIGART ( liigutamata ) : VALGE LINN ei sünni enam kunagi ! </s> </p>
<p> <s> AR ? </s> <s> BINSKY : Miks mitte – araablased luuletavad ju ikka ! </s> </p>
<p> <s> BIGART ( äraolevalt ) : Ar ? b … insky , te võiksite ka kord elus araablane olla ! </s> <s> ( Naasnud . ) </s> <s> Aga te olete alati “ doktor ” . </s> </p>
<p> <s> AR ? </s> <s> BINSKY : Enam mitte teie teenistuses ! </s> <s> ( Väljub puudutatult . ) </s> </p>
<p> <s> Ar ? binsky ei solvunud . </s> <s> Arheoloog hakkas seda aimama , mida arst juba teadis , et Bigart ei seisnud kõikidest inimsuhtluse ekstsessidest mitte ülemal ega alamal , vaid väljaspool neid . . . </s> </p>
<p> <s> . . . sel kõrgemal ebaisikulisel astmel , kus võideldi surmani , kuid ei laskutud tülini . </s> <s> Aliothile valmistas too tundmatu inimlikkuse aste imetlust , ent ka hirmu . </s> </p>
<p> <s> Minnes seljakottide ning suveniiridega ( nagu kokkulepitult ostsid arheoloogid oma naistele kingituseks kentaurikamee , sest ka kaugele südakõrbesse oli tunginud juba see ehtemood ! ) maandeplatsile , saatis neid kogu Nashira mustvalge elanikkond . </s> </p>
<p> <s> Kui arheoloogid olid kopteris , kipper juhistel . . . </s> </p>
<p> <s> . . . jäi alla valuvale väljakule üksnes päiksevardas mustaksräidind Bigart . </s> <s> Teda oodati ülal , ent ta ei kiirustanud , vastupidi , hakkas aeglaselt , tollhaaval eemalduma . </s> </p>
<p> <s> “ Meele-ära-ne . . . ” pudenes sõna Allothi suul pihuks . “ Bigart , ” hüüdis ta seejärel ägedalt , “ ega te ometi mõtle seda tõsiselt ? ! . . . </s> <s> Teil pole vähimatki lootust . . . </s> <s> Mitte ühtegi võimalust ! ” </s> </p>
<p> <s> “ Kaamelid . ” </s> </p>
<p> <s> “ Lõpuks te võtate kuulda ! ” Arheoloogi hääles kostis võidurõõm . </s> </p>
<p> <s> “ Head teed , Ar ? binsky ! . . . </s> <s> Oma palga leiate Dakari pangast . ” </s> </p>
<p> <s> Bigart andis kiprile käskivalt märku . </s> </p>
<p> <s> Kopter käivitus ; tiivikud lõid pöörlema kui mõõgad korübantide käes , paisates üles paksu tolmupilve . </s> </p>
<p> <s> “ Aga vihm . . . vihm ? ! ” karjusid põuast kurnatud araablased , klammerdudes tirtsuparvena igast küljest kopteri külge . </s> <s> Lennumasin tõstis nad õhku . . . </s> </p>
<p> <s> . . . kuid meeleheitel karjused ja põldurid ei lasknud temast lahti . </s> </p>
<p> <s> Märjaks saamata nad alla ei tule ! mõtles Bigart . </s> <s> Sooned laubal lõhkemas , möirgas ta üle mootorimürina : “ Luban : te saate oma vihma ! ” </s> </p>
<p> <s> ( Üksteise järel nagu langevarjurid õhuparaadil lasid araablased end kopteri küljest lahti , ning laiad hõlstid tuult täis , hõljusid sujuvalt maa poole . ) </s> </p>
<p> <s> “ Annad kergelt lubadusi , noor isand , ” kostis selja taga vaikne hääl , mis ei heitnud vähimatki kõlavarju . </s> </p>
<p> <s> Seda häält olen ma kuulnud ! </s> <s> Mõtles Nikyas . </s> </p>
<p> <s> ( Ta eksis . </s> </p>
<p> <s> Tema ees seisis võhivõõras tavalist kasvu mees , tavalised riided üll . </s> <s> Pea ümber mähitud tuareegirätt oli lastud vabaks õlgadele , nii et ta nägu oli kõrbeelaniku kohta liigagi avatud . </s> <s> Seda kattis pruun peente vagumutega nahk , mis meenutas krakelüüri kreeka pühamute piltidel . </s> <s> See tutvustas sõnadetagi võõrast kui kõrberändurit – karjust või küütijat . </s> <s> Too , mis teda noist eristas , oli tätoveering vasakul näopoolel ja paremal käeseljal . </s> </p>
<p> <s> “ Pole sulle midagi lubanud , ” tahtis Nikyas vastata . . . </s> </p>
<p> <s> . . . ent juba olid varmad jalad võõra kuuldeulatusest eemale viinud . </s> </p>
<p> <s> Ta käis läbi mitmed karavanseraid , küsitles tänavakaupmehi ning lihtsalt vastutulijaid : kust võib Nashiras osta kaameleid ? </s> </p>
<p> <s> “ Kaameleid ? </s> <s> Igast kohast . </s> <s> Peale Nashira , ” vastati talle ühtmoodi . </s> <s> Terve nädala jooksul . </s> </p>
<p> <s> Igal õhtul jõudis ta tagasi “ Alchibasse ” , kus teda teenindas telgiperemehe tütar Asmidiske , virbpeenike kaunitar , kes lõhnas kui . . . “ Parem-mitte-nuusutada ” . </s> </p>
<p> <s> “ Kui kaua sa pole end pesnud ? ” küsis Bigart temalt toitu vastu võttes . </s> </p>
<p> <s> “ Kaks aastat , ” nuuksatas tütarlaps , “ pole siin tulnud piiskagi vihma ! ” </s> </p>
<p> <s> “ Hoolitsen , et sul oleks silmavett . ” </s> </p>
<p> <s> “ A-annad k-kergelt lu-lubadusi ! ” nuttis Asmidiske ta nõjal . </s> </p>
<p> <s> Kambrisse sisenes tütarlapse isa Nabih . </s> <s> Kummardas ning teatas : </s> </p>
<p> <s> “ Kui sidi lubab vihma , lubab rahvas tuua kaameleid . ” </s> </p>
<p> <s> “ Ütle neile , et nad saavad oma tahtmise – toogu kaamelid ! ” </s> </p>
<p> <s> Nabih kummardas . </s> <s> Ent kambrist ei lahkunud , vaid veeretas peas oma pruune silmi ning tammus jalalt jalale . </s> <s> Silmad viimaks külalisel ja ta teenijal seisatanud , lausus : </s> </p>
<p> <s> “ Sidi teab meie kombeid : kui võõras on araablase vara pisut kasutanud , peab araablane selle kinkima võõrale . ” </s> </p>
<p> <s> Asmidiske järsku enam ei nutnud . </s> </p>
<p> <s> Sel ööl hakkab tulema õrna võrsutavat vihma . </s> <s> Õhuke sajukardin ripub aknal , kiduratel põõsastel ja kolletund kõrberohul . </s> </p>
<p> <s> ( Sadu mõjub viljastavalt ka Asmidiskele : kümne kuu pärast toob ta ilmale seitsmikud , kes kõik jäävad elama . ) </s> </p>
<p> <s> Nikyas seisab akna all , loendab kaameleid , keda tuuakse ühe- , kahe- … karjakaupa järjest juurde . </s> </p>
<p> <s> Kui sadu ei lakka , saab must kaamelikasvataja ja – jumalaga , õli ! mõtleb Bigart . </s> <s> Ning pöördub kambri poole , kust kuuleb õrna kilahtust : </s> </p>
<p> <s> See on Asmidike ( “ Särav ” ) , kes üleni säravana passib peegli ees kaela … </s> </p>
<p> <s> … kahvakat kameed . </s> </p>
<p> <s> Vihm märjutab kõrbes luiteharju , kastab Nashiras tsinniaid , mõne piisaga noori viljapuuaedu … </s> </p>
<p> <s> … ning möödub oaasist ( nagu Asmidiske üürike õnngi ) , pahisedes kosena tuhat viissada miili kaugemal ookeani . </s> </p>
<p> <s> “ Seda teab Allah , kuhu tema kallab ! ” targutab Nabih . </s> </p>
<p> <s> “ Mina keerasin kraanid kinni ! ” nihvab Bigart . </s> </p>
<p> <s> “ Miks ? ” </s> </p>
<p> <s> “ Aitab mulle kaameleid . ” </s> </p></div2><div2 type="alaosa"><head> Valge linn . Kohtumised linlastega </head>
<p> <s> Bigart seisab varahommikul sajapealise karavani eesotsas Nashira väravas … </s> </p>
<p> <s> . . . kui tema juurde astub mees , kelle näole Allah oli andnud autogrammi . </s> </p>
<p> <s> “ Kui on palju , võib alati rohkem olla . </s> <s> Võõras mõtleb ehk kaameleid . ” </s> </p>
<p> <s> “ Mis su nimi on ? ” </s> </p>
<p> <s> “ Tahtir Tamm ? </s> <s> r. ” </s> </p>
<p> <s> “ Tundub tuttav . . . ” </s> </p>
<p> <s> “ Sellenimelisi on palju . ” Mees kaotab oma märgitud käe kaamelilakka . . . </s> </p>
<p> <s> . . . ning võidunud tokerjas kaamel läheb pikkamisi heledamaks . </s> </p>
<p> <s> “ Peab teele asuma – päevavalge juba värvib kaameleid ! ” lausub Bigart . </s> <s> Ning annab piki karavani küütijaile märku teeleasumiseks . </s> </p>
<p> <s> “ Mis su sihiks on ? ” </s> </p>
<p> <s> “ VALGE LINN . ” </s> </p>
<p> <s> “ Liigun sinnapoole . </s> <s> Saan ehk kasuks olla . ” </s> </p>
<p> <s> “ Kõrbes ruumi kõigile ! ” kostab Bigart ja nähvab juhtkaamelit kantsikuga . </s> </p>
<p> <s> Tahtir Tamm ? r võtab oma kaameliga talle järele … </s> </p>
<p> <s> … ning kaamelikellamäng paneb koitva kõrbe sajahäälselt helisema . </s> </p>
<p> <s> Bigarti teine arheoloogiaekspeditsioon oli eespool mainitud vigu arvestades komplekteeritud eranditult kaamelitest ning sitketest kõrbeasukatest . </s> <s> Kui kaamelid olid kaamelid nii Gobis kui Kalaharis , ja kõrb oli kõrb kõikjal , siis kõrbeasukad olid üksjagu erinevad . </s> <s> Ühtedele oli kõrb “ maailma olematu osa ” , sünnimaa . </s> </p>
<p> <s> Teistele , mängumeelatele , oli kõrb hiiglaslik Liivakast ; nad ilmusid oaasilinnadesse nagu tuulesiilid – teadmata kust . </s> <s> Need hulguinimesed – peamiselt rikkad seiklejad , tagaotsitavad retsidivistid , paikseks jäänud turismiprostituudid – kujutasid endast mõnda aega paariaid . </s> <s> Põlesid siis ääspalava päikese all tukkmustaks , võtsid ümber laiad-lahedad kuhtid , segunesid pärusrahvaga – ja otsi liiva luites ! </s> </p>
<p> <s> Bigarti korteežis oli ühtesid ja teisi : pikakasvulisi tuareege , väikesi veerjaid bušmaneid , kvarteroone , latinosid ja afrikandreid . </s> </p>
<p> <s> Kokku tuhatkond labidameest , kes lootsid kaheaastase põua järel väljakaevamistel veidi teenida . </s> <s> ( Seda , et mindi midagi välja kaevama , arvati kolonnis eespool – tagapool levis kuuldus , et siirduti midagi kinni ajama . ) </s> </p>
<p> <s> Retke teisel päeval liitus arheoloogiaekspeditsiooniga … </s> </p>
<p> <s> … kõrbestumist uuriv kaamelitel teadlastegrupp . </s> <s> Veel mõni päev hiljem – mustlased muuladega . </s> </p>
<p> <s> Paarinädalase rännaku järel . . . </s> </p>
<p> <s> . . . kaotab Bigart lõplikult kontrolli oma karavani üle . </s> <s> Ta ei saa iialgi teada , et tema arheoloogiaekspeditsiooniga liitub veel </s> </p>
<p> <s> velvitšiakõrbeid uuriv morfoloogide grupp </s> </p>
<p> <s> oaasimurdeid koguv etnolingvistide punt </s> </p>
<p> <s> Kolmandal rännunädalal , ööpäev enne järjekordset liivaorkaani … </s> </p>
<p> <s> . . . haakub karavani lõppu üks kõrbekaadreid jahtiv filmigrupp . </s> </p>
<p> <s> Öövõtetelt laagrisse naasnud naisoperaatori Aza riided on ribades , juuksed liiva täis , nagu oleks eesootav orkaan temast juba üle käinud . </s> <s> Kaugel pilgul , kangel keelel väidab Aza , et sel ööl oli tal kõrbes korda läinud filmida . . . </s> </p>
<p> <s> . . . elusat kentauri . </s> <s> ( Kahjuks see kinematograafia jaoks unikaalne kaader hävib veerand tundi hiljem algavas liivatormis . ) </s> </p>
<p> <s> Järgneval kümnepäevakul pärast orkaani mõõdavad Bigarti ekspeditsiooni riismed kõrbes kõige kuumemaid miile . </s> <s> Kõik karavaniteele jäävad kaevud on kuivad , osa neist kinni tuisanud ; küütijad on sunnitud tapma viimased kaamelid , et saada loomade maost kätte mõni liiter liisunud vett , mida jätkub sadadele vaid huulte niisutamiseks . </s> </p>
<p> <s> Ühel tulipalaval keskpäeval ( Bigarti jalatsile haagitud termomeeter näitab 56oC ) suure pingutusega järjekordsele luiteharjale tõusnud . . . </s> </p>
<p> <s> . . . silmavad nad all varjukas nõos tervet kaktusevälja ! </s> <s> Need meenutavad punaste viljadega viigikaktusi – “ kõrbeleiba ” , mille marjadest on saanud sööduks ja mahlakatest vartest joonuks paljud nõrkenud kõrberändurid . </s> </p>
<p> <s> Bigart , Tahtir Tamm ? r ja üks ellujäänud taimeteadlane , kes tuvastasid kaktuseliigi ainsal põgusal silmariivel , püüdsid allatormajaid peatada . . . </s> </p>
<p> <s> . . . ent nad pühiti teelt janupalavikus aru kaotanud inimvarjude poolt . </s> </p>
<p> <s> “ Biggg-art ! ” karjus ta juurde tormanud morfoloog Mufrid Furman , “ kurat võtku meid , kui me laseme sel sündida ! ” Mufrid klammerdus ta külge ning raputas kui hull minaretti . </s> </p>
<p> <s> Haaranud relvad , tõkestasid Bigart , veel mõned küütijad ja Furman janust arukaotanutele tee . </s> <s> Avanud pärast hoiatuslaske esimeste pihta tule , jäid nad sadade poolt ümberpaisatutena maha lamama . </s> <s> Ning tõusid püsti , kui kuum kehadelaviin oli neist üle vooganud . . . </s> </p>
<p> <s> Jõudnud nõkku , viskuvad janulised kaktuste peale nagu rändtirtsuparv ; ajavad punaseid marju peoga suhu ja imevad mahlaseid kaktusevarsi . . . </s> </p>
<p> <s> Nõost ei kosta ainustki sõna ; ei rõõmu- , ei kurbuseväljendust . </s> </p>
<p> <s> Surma hääl on vaikus . </s> </p>
<p> <s> “ Giansar ! ” lausub Tahtir Tamm ? r vaid ühe sõna . “ Mürgipaik ! ” </s> </p>
<p> <s> “ Saan aru , ” surub Bigart hammaste vahelt , “ ümber panna pole vaja . ” Paarsada neist jääb nõkku ; nad lahkuvad elust ruttamata , valude käes köötsus , kaktusemarju peost välja laskmata . </s> </p>
<p> <s> Mufrid tuleb liivarõunakust üles nagu kloun peietelt – suur punerdav “ viigikaktus ” rinnal . </s> </p>
<p> <s> Võtab prepareerimiseks kaasa , jõuab Bigart vaevalt mõelda . . . </s> </p>
<p> <s> . . . kui ta juba teadlasele kogu jõust karjub : “ Mufrid , kaktus käest ! </s> <s> Kohe ! ” </s> </p>
<p> <s> Teine jätkab luitenõlvast ülesronimist : teel ajab ta isukalt marju suhu , rebib kaktusevarsi ; mahl nirisemas mööda käsi , tõstab ta kaktuse suu juurde … </s> </p>
<p> <s> Bigart tulistab . </s> <s> Veel ! </s> <s> Ja veel ! </s> <s> Purustatud kaktusetükid ja punased marjad lendavad teadlase käest laiali nagu suured tahked verepiisad . </s> </p>
<p> <s> “ Giansar ! ” kordab Tahtir Tamm ? r kaktusenõost üle vaadates . “ Ei siruta Allah kätt elu ja surma vahele – kes oleks mina , kui seda teeksin . ” </s> </p>
<p> <s> “ Ära siit Mürgipaigast . . . ” kähiseb Bigart . </s> </p>
<p> <s> “ Edasi . . . ” </s> </p>
<p> <s> Bigart noogutab . </s> </p>
<p> <s> “ . . . sinna , kus on . . . ” </s> </p>
<p> <s> Bigart sulgeb silmad . </s> </p>
<p> <s> “ … VALGE LINN ! ” </s> </p>
<p> <s> Tahtir Tamm ? r ees , Bigart tema järel , jätkavad nad rändu tõotatud eesmärgi poole . </s> </p>
<p> <s> “ Saatana meri ” lainetas – kuum pinnatuul rullis nende ees jalatsite alt tõusnud peenikest liiva . </s> <s> ( Seda “ lainetust ” oli ohtlik vaadata : rändurit võis tabada avarusehullus . ) </s> </p>
<p> <s> “ Silmad üles ! . . . </s> <s> Silmad üles ! . . . </s> <s> Silmad üles ! ” kuulis ta ühtjada Tahtir Tamm ? ri hoiatavat häält . </s> <s> Sõnapaar kordus rännupäeva sees sadu , nädala jooksul tuhandeid kordi . . . </s> </p>
<p> <s> “ Jäta ükskord , sa Maalitud Häirekell . . . ” ei pidanud lõpuks vastu üks neist , sisendusliku lihaskompleksiga Mahmud . </s> </p>
<p> <s> “ Kahju , et pole rõhknaelu – muidu ma kinnitaks oma silmad taeva külge , ” ütles afrikander , kes polnud seni end tutvustanud . </s> </p>
<p> <s> ( Nemad neljakesi . . . </s> </p>
<p> <s> . . . kes jäid ellu pärast kaktusenõgu . </s> </p>
<p> <s> Mufrid oli surnud Bigarti kätel teisel rännupäeval janu ja kaktusemürgituse kätte . </s> </p>
<p> <s> Nädalase retke seisuga olid neile selga jäänud luitunud räbalad , alles pool gallonit joogivett , ranitsasse pisut toidust – ja ei mingit lootust kusagile asumusse välja jõuda . ) </s> </p>
<p> <s> Sellest hoolimata tõstis Bigart korrapäraselt oma küljel viipuvat kaarditaskut , et heita sinna pilk . </s> <s> Ta tegi seda süüvega , professionaalselt . </s> </p>
<p> <s> “ Jäta , boss . . . ” Mahmud krimpsutas valuldi oma lõhkikuivanud nägu . “ Vaata parem mulle otsa : kui mu lõust ei näe täna piisake niiskust , läheb ta laiali kui savipott ! ” </s> </p>
<p> <s> “ Savipott pole halb , Mahmud – kuskilt sa pead teadma , et osaled arheoloogiaekspeditsioonis , ” lõbustas end afrikander . </s> </p>
<p> <s> “ Kaev ! ” kostis Tahtir Tamm ? r ning osutas luitevaarangu põhja , kus ümber kivikuhjatise paistis kolletunud rohtu . </s> </p>
<p> <s> “ Sa oled intelligentne , ” lausus Bigart afrikandrile , kui nad kuivanud kaevul olid hingetõmbeks peatunud . “ Mis su nimi on ? ” </s> </p>
<p> <s> Afrikander , Bigartist pool pead pikem lihaskoloss ( seetõttu ta väljakaevajaks saigi ) tõusis viisakalt kummardades : </s> </p>
<p> <s> “ Kaarnaroog . </s> <s> Nagu me kõik . </s> <s> Homme . ” </s> </p>
<p> <s> “ Nimi ? </s> <s> Täna ? ” </s> </p>
<p> <s> “ Addy an Aladdin . ” </s> </p>
<p> <s> “ Addy Aladdio . . . </s> <s> Pidime lõppvõistlusel kohtuma . ” </s> </p>
<p> <s> “ Jah . </s> <s> Mu võitlus lõppes enne . . . </s> <s> Nüüd tead minu tõelist nime : Timukas . ” </s> </p>
<p> <s> “ Kahju , Addy . ” ( Bigartile mõjus teade kui isiklik õnnetus . ) </s> </p>
<p> <s> “ Oleksin sind finaalis löönd ! ” lausus Addy . </s> </p>
<p> <s> Bigart vaikis . </s> </p>
<p> <s> Addy võttis tagasi : </s> </p>
<p> <s> “ Käib kumu , et su sööstud ületavad helikiiruse . . . ” Aladdio väärutas pead . “ Olen õppinud kirurg , tean inimese anatoomiast kõike – see pole võimalik ! ” </s> </p>
<p> <s> “ Usun , ” lausus Bigart noogates … </s> </p>
<p> <s> . . . ning astus Tahtir Tamm ? ri juurde , et näha , mis rituaali too toimetab . </s> </p>
<p> <s> Maalitud Häirekell ( hoolimata tukkmustast päevitusest , polnud tätoveering ta vasakul näopoolel ja paremal käeseljal põrmugi tuhmunud ) oli endiselt maas ning imes putkevarrega midagi läbi liiva . </s> </p>
<p> <s> Vesi ! sai Bigart pihta esimese mõttega ; ta teadis , et nõgudes võib kahe savikihi vahelt leida kevadvihmadest jäänud vett , kuid mitte igal pool . </s> </p>
<p> <s> “ Kuis sa selle üles nuhkisid ? ” </s> </p>
<p> <s> “ Kel on nina naftale , kel veele , ” lausus Tahtir Tamm ? r , lasknud ülesimetud märjukese hoidlikult plaskusse . </s> </p>
<p> <s> Mõne hetke pärast olid neil kõigil kõrred suus . </s> <s> Kõrvetava janu kustutanud . . . </s> </p>
<p> <s> . . . kogusid nad vett ühisesse kanderihmadega lähkrisse , mida kandis ja kamandas Bigart . </s> <s> Neil õnnestus kätte saada paar gallonit , kui vesi ootamatult lõppes , ning kuipalju nad ka luitevaarangut ei sondeerinud , ei tulnud üles enam tilkagi . </s> </p>
<p> <s> “ Sõrmkübaratäis mehe kohta päevas – siis peaksime järgmise kuiva kaevuni välja vedama , ” ironiseeris Mahmud kibedalt . </s> </p>
<p> <s> “ Vaiki , sa härjamusklitega Hädapask ! ” kihvas Addy ja kaotas tollele tagantkäelöögi hingeauku . </s> </p>
<p> <s> ( Mees varises kui kuht varnast . ) </s> </p>
<p> <s> “ Ära aja kraade üles , Addy , ” lausus Bigart jahedalt , “ kuum niigi . ” </s> </p>
<p> <s> “ See oli nii-öelda “ harjutuse korras ” . </s> <s> Ta on mu partner : treenime iga päev . ” </s> </p>
<p> <s> “ Mida sa . . . loodad ? ” küsis kaardi kohale kummardunud hajevil Bigart . </s> </p>
<p> <s> “ Tulla maailmameistriks ! ” kostis Aladdio lapssiiralt . “ Maksan Ishäki perekonnale nõutud valuraha kolm miljonit ja . . . ” </s> </p>
<p> <s> “ Jälle fantaseerid , Addy , ” lausus toibunud Mahmud . “ Tagantkäehaak kukkus sul välja kuninglik ! ” </s> </p>
<p> <s> Afrikander seisis Bigarti selja taga , tardunud pilk tolle lahtipinnatud kaardil . </s> <s> Kui viimane selle kokku pani ja kaarditaskusse pistis . . . </s> </p>
<p> <s> … jäi Addyo pikemaks viivuks tühja koha lumma . </s> </p>
<p> <s> Tahtir Tamm ? r seisis neist eemal ega tundnud toimuva vastu pealtnäha mingit huvi ; ent kui nad end sealsamas kaevupaigas ööpuhkele seadsid , lausus ta muuseas Bigartile : </s> </p>
<p> <s> “ Täiskuu , noor isand . </s> <s> See helgib kui noakülg . ” </s> </p>
<p> <s> “ Mida sa neist tead , Tahtir Tamm ? </s> <s> r. Au on neile kõik ! ” kostis Bigart , hääles liigne tulisus . . . </s> </p>
<p> <s> . . . mida langeva kivi tuul südaööl maha jahutas . </s> <s> Ta tundis tuuleuhka oma näol , tõmbus kõrvale , ning kuulis , kuis kivi ta pea kohal liiva matsatas . </s> </p>
<p> <s> Alles siis ta ärkas . . . </s> </p>
<p> <s> ( Tahtir Tamm ? r nägi kuuvalgel võitlevaid hiide ; talumata seda hirmsat ilmsiund kauem , kattis ta näo burnusehõlmaga . ) </s> </p>
<p> <s> “ Aitab . </s> <s> On öö ja öösel tahan ma magada ! ” Seda vahest tähendab nõrk muie ta näol . </s> </p>
<p> <s> Bigarti sööst on kiire kui valgusevälge – see tabab , ei tapa . </s> </p>
<p> <s> Lõpp , võitlussirge : käsivarrehaare , mõlema vastase pead on raudselt lukus . </s> <s> Vaheltsukeldus – vastaste laubad raksatavad kokku kui planeedid taevaruumis . . . </s> </p>
<p> <s> . . . ent kumbki maailm ei hukku . </s> </p>
<p> <s> Bigart fikseerib oietult rippuvad vastased käsivarrehaardesse – ühtekokku teeb see oma kolm tsentnerit – ning laseb mõlemal korraga kukkuda . </s> </p>
<p> <s> Tuhmid matsatused reedavad mingi erilise kõrvalheliga , et kehades on elu . ) </s> </p>
<p> <s> Koitis . . . </s> </p>
<p> <s> Tahtir Tamm ? r kuulis teda lähenemas . </s> </p>
<p> <s> “ Kus olid , noor isand ? ” </s> </p>
<p> <s> “ Kõrbes . </s> <s> Und nagunii poleks tulnud . ” </s> </p>
<p> <s> “ Hakkame minema . . . </s> <s> Nad tulevad järele . ” </s> </p>
<p> <s> Kas tulevad , mõtles Bigart veelähkrit õlale võttes . </s> </p>
<p> <s> Tahtir Tamm ? r läks ees . </s> <s> Mõne aja pärast kadusid sammud ta järelt . </s> <s> Ta pöördus ringi . . . </s> </p>
<p> <s> … ning silmas hiidu minemas tagasi öise võitluspaiga poole . </s> </p>
<p> <s> Nikyas nägi neid eemalt . </s> </p>
<p> <s> Mahmud istus kui tume haavatud lind luitel , õõtsus küljelt küljele ning oigas . </s> </p>
<p> <s> Afrikander polnud veel elustund , ent jäljed liival osutasid , et ta oli end liigutanud . </s> </p>
<p> <s> “ Mispärast ? ” küsis ta Mahmudi ees peatudes . </s> </p>
<p> <s> “ Kaart . . . </s> <s> Addy ütles . . . et see . . . maksab miljardeid . ” </s> </p>
<p> <s> Mahmud , end kogunud , ohkas hingepõhjast . “ Ta ütles , et saab valuraha Ishäki eest ära maksta . . . </s> <s> Ja maailmameistriks tulla . ” </s> </p>
<p> <s> “ Siin on talle – kaart , ” Bigart viskas planšeti teise ette liivale . “ Ja ütle Addyle , et ta vorm on hea – ükskord tuleb ta kindlasti maailmameistriks . ” </s> </p>
<p> <s> Nikyas Bigart pöördus , et lahkuda . . . </s> </p>
<p> <s> . . . kuid peatus kesksammu . </s> <s> Selg mahajääjate poole , libistas ta õlalt veelähkri , ning jätnud selle luitele , eemaldus kiirete jõudsate sammudega avakõrbe poole . </s> </p>
<p> <s> Nad seilasid “ Saatana mere ” kõrvetavatel lainetel veel nädalapäevad . . . </s> </p>
<p> <s> Otsekui endastmõistetavalt oli ta Tahtir Tamm ? ri ette lasknud . </s> </p>
<p> <s> ( Enne vähemalt oli Bigartil kaart , kuhu aeg-ajalt pilku heites võis endale sisendada , nagu teaks ta teed . ) </s> </p>
<p> <s> Mõlemad olid üleinimlikult vastupidavad ja kõvad nagu kõrbe raudpuud . </s> <s> Puhanud vaid mõne tunni ööpäevas , jätkasid nad visalt oma teekonda eesmärgi poole . </s> </p>
<p> <s> “ Teaks vähemalt , kui kaugel . . . ” </s> </p>
<p> <s> “ Milleks see ? ” puhkis Tahtir Tamm ? r tal sõnad suult . </s> </p>
<p> <s> “ Et hooga mööda ei läheks ! ” nähvas Bigart . </s> </p>
<p> <s> “ Kui mõtled kaevu – siis … ” </s> </p>
<p> <s> “ VALGE LINN . </s> <s> Mis me keerutame . ” </s> </p>
<p> <s> “ Edasi . ” </s> </p>
<p> <s> “ Ons läbi kõrbe sinna ainus tee ? ” </s> </p>
<p> <s> “ Kui mõni on kusagil raskem , siis sobib too . ” </s> </p>
<p> <s> “ Millal hakkad lähenema ? ” </s> </p>
<p> <s> “ Kui tunned , et läheb talumatuks . . . ” </s> </p>
<p> <s> “ . . . kui tunned , et on lõpp . ” </s> </p>
<p> <s> “ Terane ! ” </s> </p>
<p> <s> Viie veeta päeva pärast , kui Bigarti nahk lõhkeb , kui piinav köha toob rinnust üles verepihu ning silmi tõuseb liikumatu klaasjas sudu , millest läbi vaadates paistab maailm tundmatuseni muutunud . . . </s> </p>
<p> <s> . . . tunneb Bigart , et ta hakkab lähenema . </s> </p>
<p> <s> “ Mis koht SEE on ? ” </s> </p>
<p> <s> “ Elavate Surnute Kõrb , ” kostab keegi . </s> <s> ( Vahest Tahtir Tamm ? </s> <s> r. ) </s> </p>
<p> <s> “ Mida see tähendab ? ” </s> </p>
<p> <s> “ Et need , kes siin veel elavad , on surnud . ” </s> </p>
<p> <s> “ Ma mõtlen , järelikult elan ! ” </s> </p>
<p> <s> “ Sa jätsid veelähkri maha – eile keskpäevast peale oled sa surnud . ” </s> </p>
<p> <s> “ Kurat võtku ! </s> <s> ( Bigart vihastas . ) </s> <s> Aga ma räägin , liigun . . . ” </s> </p>
<p> <s> “ Sa liigud Elu Kujutluses . . . </s> <s> See tõuseb silmi , kui rändad Elavate Surnute Kõrbes . ” </s> </p>
<p> <s> “ Kuradile – mul polnud siia asja ! ” </s> </p>
<p> <s> “ Mõtle järele ! ” </s> </p>
<p> <s> Bigart on pahandatud : </s> </p>
<p> <s> “ Ei tule meelde ! ” </s> </p>
<p> <s> “ VALGE LINN . ” </s> </p>
<p> <s> “ Sa tahad öelda , et VALGE LINN asub . . . ” Bigart on valmis muigama , kuid lõhkised huuled ei võimalda seda , “ . . . siin ? ” </s> </p>
<p> <s> Tahtir Tamm ? r noogutab aeglaselt – kiiret enam pole : </s> </p>
<p> <s> “ Elu on miraaž , mis tuleb läbida jõudmaks VALGESSE LINNA . ” </s> </p>
<p> <s> “ Surnuna . ” </s> </p>
<p> <s> “ Elavad VALGET LINNA ei näe . ” </s> </p>
<p> <s> “ Näita mulle teda ! ” nõuab Bigart , käeseljaga huultest nirguvat verd vaibutades . </s> </p>
<p> <s> “ Luba , et käitud seal mõistlikult . ” </s> </p>
<p> <s> “ Elava surnuna ! ” vannub Bigart . </s> </p>
<p> <s> “ Palvetame , noor isand . ” </s> </p>
<p> <s> “ Kelle poole ? ” </s> </p>
<p> <s> “ Siin – ükskõik ! ” </s> </p>
<p> <s> Nad laskuvad põlvili . </s> <s> Palvetavad . </s> <s> Bigart jälgib õla varjust Tahtir Tamm ? ri huuli , et nende liigahtuste järgi hoomata õigeid palvesõnu . </s> </p>
<p> <s> Asjata ! </s> </p>
<p> <s> “ Tahtir Tamm ? r , mida tähendavad need kirjad su näol ja käeseljal ? ” </s> </p>
<p> <s> “ Need . . . ” – teine libistab õhult näpuotstega üle näo – , “ on “ kutsemärgid ” . </s> <s> Meie hõimul on kombeks tähistada nõnda oma elukutset . ” </s> </p>
<p> <s> “ Kes sina oled ? ” </s> </p>
<p> <s> “ Korvipunuja . ” </s> </p>
<p> <s> Ere valgus tulvas Bigarti näkku ; see ei tulnud tõusanguküljest , kust ilmub Kollane Kääbus . . . </s> </p>
<p> <s> . . . vaid loojangukaarest , kust tõusevad ja kuhu vaovad varjud . </s> </p>
<p> <s> Nad ajasid end teineteist edestamata püsti ning suunasid oma pilgud otse valguseallikasse . </s> <s> Tahtir Tamm ? r tõstis ruttamata käe : </s> </p>
<p> <s> “ Seal . ” </s> </p>
<p> <s> “ VALGE LINN ! ” </s> </p>
<p> <s> Bigart tundis oma ebatäiuslikkusest , et tal oli vaid üks paar silmi , hetkel valusat kahetsust . . . </s> </p>
<p> <s> ( Kiirates lummalist valgust , kasvas VALGE LINN üles otse nende ees , tõusis astanguliselt horisondi suunas ; kaugenedes see ei vähenenud , otse vastupidi : silmapiiril saavutas ta oma ülima suuruse ja hiilguse ! </s> </p>
<p> <s> VALGE LINN koosnes erevalgetest sätendavatest hoonetest ; hiigeltornidest , mis meenutasid müstilisi pagoode , ent samahästi võisid olla ka piiritundetult kõrged pilvelõhkujad . </s> </p>
<p> <s> Seal olid katedraalid , sünagoogid , mošeed . </s> <s> Ning usuhooned uskmatute jaoks . </s> </p>
<p> <s> Elumajad ( ehkki ennakas oli neid seondada eluga ) näisid hiiglaslike säravate kristallidena , mis akende järele ei hüüdnud , kuna paistsid igast küljest viimse sopini läbi . </s> </p>
<p> <s> “ Kõik õige , ” sampsis Bigart , käsi ereda valguse eest silmil . “ VALGE LINN on ehitatud soolakuupidest . . . ” </s> </p>
<p> <s> “ Noor isand usub valekuuldust . </s> <s> VALGE LINN on ehitatud puhtast valgusest : õhtuvalgusest , kui see pole enam nii ere ; kui see meid nagu pirdu ei põleta , isegi mitte ei soojenda – üksnes valgustab . ” </s> </p>
<p> <s> “ Seda võiks vähem olla – ma kaotasin päikeseprillid ! ” </s> </p>
<p> <s> “ See siin ei ole päike , noor isand . </s> <s> Unusta prillid . </s> <s> Ja lähme edasi ! ” </s> </p>
<p> <s> Tahtir Tamm ? r võttis Bigarti nagu ülekasvanud lapse käekõrvale … </s> </p>
<p> <s> . . . ja nad sisenesid VALGESSE LINNA . </s> </p>
<p> <s> Palmidega veeristatud peaallee , lõputu pikk ja sädelev kui kristallipragu , oli tulvil liikumatut rahvast . </s> <s> Üksi ja hulgi olid nad paigale tardunud , igaüks oma liigutuse lõpus , otsekui seiskunud filmikaadris . . . </s> </p>
<p> <s> . . . ent nende liikumatus oli petlik : ühest nähtamatust leppemärgist võisid nad taas minna liikvele – kanna maha panna , käe välja sirutada , naeratuse tabamata peeneks viimistleda . </s> </p>
<p> <s> Nende jäikunud näod helendasid silmade rambivalguses kui väikesed lavad , kus mäng võis igal hetkel jätkuda . </s> <s> Nende riided olid valged ja sätendasid lummavalt kui kuupaiste rändlindude sulestikul . . . </s> </p>
<p> <s> Bigart astus nende poole aeglasel võitlussammul : ikka veel äratuntavalt inimene , kes elas “ päiksevalgel ” – talle polnud teada , kuidas suhtuvad temasse olevused , kes eksisteerivad enesehiilgel . </s> </p>
<p> <s> Tahtmaks seda teadmatust lõpuks hajutada , sirutas Nikyas nende poole käe . . . </s> </p>
<p> <s> . . . mille Tahtir Tamm ? r samas alla vaotas . </s> </p>
<p> <s> “ Lubasid käituda mõistlikult . ” </s> </p>
<p> <s> “ Kas kätt anda pole mõistlik ? ” </s> </p>
<p> <s> Tahtir Tamm ? r vaatas teda viivu nägemata silmil . </s> </p>
<p> <s> “ Surnud surnutele kätt ei anna . </s> <s> Või on sulle kingitud surematus ? ” </s> </p>
<p> <s> “ Tahtir Tamm ? r , ma pole kentaur ! ” </s> </p>
<p> <s> Nad liginevad esimesele VALGE LINNA asukale : see on suurt kasvu vägilasmusklis Valgusolend . </s> </p>
<p> <s> “ Mahmud . . . ” lausub Bigart pead longu lastes . </s> </p>
<p> <s> “ Too tappis ta . </s> <s> Vee pärast , ” noogutab Tahtir Tamm ? </s> <s> r. </s> </p>
<p> <s> Edasi kohtavad nad tervet hulka Valgusolendeid ; nende üle , nagu kiirgkalaparve kohale , laotub kirgas kuma . </s> </p>
<p> <s> “ Nemad . . . </s> <s> Kaktusenõost ! ” </s> </p>
<p> <s> Liikudes mööda VALGE LINNA kiirsirget palmialleed . . . </s> </p>
<p> <s> . . . kohtavad nad kõikjal kujukangestuses Valgusolendeid : tänavasuudmeil ja väljakuil , rõdudel ja tornides . </s> </p>
<p> <s> Valgusolendid täidavad läbipaistvaid kirikuid , hoides oma valgetes läbipaistvates sõrmedes . . . </s> </p>
<p> <s> . . . valgeid läbipaistvaid küünlaid , mille otstes , nagu murdunud tähetipud , siravad valged tardunud tulukesed . </s> </p>
<p> <s> ( Ühe küünlahoidja nimetissõrmes tundis Nikyas ära sõrmuse , mille järgi meenus talle palvetaja nimi . . . </s> </p>
<p> <s> . . . </s> <s> Frina Finkelštein , konservatooriumitudeng ning baarilaulja , kellele ta aastakümneid tagasi oli sünnipäevaks sõrmuse kinkinud . </s> </p>
<p> <s> “ Ferhad . . . ! ” hüüatas Nikyas korraga ning tahtis tormata kirikusse . </s> <s> Ent Tahtir Tamm ? ri terasene haare ( kust võttis too kõhelik selle jõu ? ! ) sundis teda longuspäi paigale jääma . </s> </p>
<p> <s> Nikyas tegi veel katse pühakotta tormata , kui tundis ühes küünalt hoidvas Valgusolendis ära . . . </s> </p>
<p> <s> . . . viktoriiniema Schliemanni . </s> </p>
<p> <s> “ Sarah-hhh ! ” </s> </p>
<p> <s> “ Ons temaga midagi lahti ? ” küsis Nikyasest kinnihoidja . </s> </p>
<p> <s> “ Põlvsukad kortsus . . . </s> <s> Pean nad sirgu tõmbama ! ” pabistas teine ning rebis oma kütkeid . ) </s> </p>
<p> <s> Korraga Bigart taltub . </s> <s> Muutub üheksainsaks suureks kuulatlevaks Kõrvaks : kuskil valgusevõlvide all . . . </s> </p>
<p> <s> . . . kostab meloodia “ Babüloni vetel ” . </s> <s> Valgusolend , kes hardumuses kuulab meloodiat , hoiab kahte küünalt . . . </s> </p>
<p> <s> Nikyas rõõmustab : </s> </p>
<p> <s> “ Tal on nüüd MÕLEMAD KÄED ! ” </s> </p>
<p> <s> “ Isegi pead on siin paljudel , kel pole seda elu sees olnud , ” lausub Tahtir Tamm ? r vähimatki imestamata . </s> </p>
<p> <s> Bigart , kellele VALGE LINNA elanikest juba üht-teist aimub , muutub korraga nõutuks . </s> </p>
<p> <s> “ Miks ei näe ma siin ühtegi Didot ? . . . </s> <s> Ja kus on Odid ? ! ” </s> </p>
<p> <s> “ VALGE LINN on lahti kõigile , keda kutsub ära Külmnäpp – ja suletud neile , kes lahkuvad omal käel . . . </s> <s> Või ekslevad Elavate Surnute Kõrbes , ” räägib Tahtir Tamm ? r teda pühamu juurest ära sammutades . </s> </p>
<p> <s> “ Ma tahaksin neid veel näha ! ” soovib Bigart üle õla tagasi vaadates . </s> </p>
<p> <s> “ See võimalus sul tuleb , noor isand , ära rutta . ” </s> </p>
<p> <s> Vaevalt väljusid nad VALGE LINNA väravast . . . </s> </p>
<p> <s> . . . kui üle kõige ja kõigi kandus tugev tuuleuhk , mis pani liiva ümberringi helisema ning nende riideräbalad seljas plagisema . </s> </p>
<p> <s> TAHTIR TAMM ? </s> <s> R : See ta on ! </s> </p>
<p> <s> BIGART : Tormikuulutus . . . </s> </p>
<p> <s> TAHTIR TAMM ? </s> <s> R : Nähtamatu märguanne . </s> <s> Vaiki – ja vaata ! </s> </p>
<p> <s> VALGE LINN elustus korraga , täitus helidega kui hiiglasliku pilli kõlakast . </s> <s> Helidele järgnesid hääled ja ärev liikumine otsekui osatatud mesipuus . </s> </p>
<p> <s> VALGE LINN võpatas nagu allmaatõukest ; kõik ehitised kõigahtasid , tornid paindusid kui tormipuud , sirged alleed lõid serpentiinidena looklema . </s> <s> Kogu linnapanoraam hakkas korraga lainetama otsekui särav siidimaal tõmbetuules . . . </s> </p>
<p> <s> . . . ning VALGE LINN tõusis pikkamisi ülespoole . </s> <s> Oma kuju ja plaanistust aegapidi muutes ületas ta sujuvalt silmapiiri ning lahustus taevalõputuses nagu allatuult hajuvad valged pilved . </s> </p>
<p> <s> TAHTIR TAMM ? </s> <s> R ( kätt tõstes ) : Lehvitame talle ! </s> </p>
<p> <s> BIGART ( lehvitades ) : Hüvasti , VALGE LINN ! </s> </p>
<p> <s> TAHTIR TAMM ? </s> <s> R : Teele , noor isand . </s> </p>
<p> <s> BIGART ( möödunu kütkes ) : Kus me . . . asume ? </s> </p>
<p> <s> TAHTIR TAMM ? </s> <s> R : Elavate Surnute Kõrbes . </s> </p>
<p> <s> BIGART : Ikka veel . </s> </p>
<p> <s> TAHTIR TAMM ? </s> <s> R : See kõrb on kõige suurem , kõige kuumem . . . </s> <s> Siit läheb läbi elu ja surma piir . </s> <s> ( Vaeb teekaaslast pilguga . ) </s> <s> Kui sa üksinda oma rändu jätkad , noor isand , mõtle selle peale , et kõik asjad , mida sa ihaled ja taga otsid – kuulsus , au , armastus – lebavad elu ja surma piiril . </s> <s> Võitle , võida nad enesele . </s> <s> Kui oled tugevam endast – loobu neist ! </s> </p>
<p> <s> Ilm hämardus . </s> <s> Luidetele laotusid varjude märjad linad . </s> <s> Seljandikel päikesekajas aga sätendasid liivakristallid veel kui peened peeglikillud . . . </s> <s> Nad valmistusid lahkumiseks . </s> </p>
<p> <s> BIGART ( pingsalt mõelnud ) : Tule minuga , Tahtir Tamm ? r , ma teen sust oma nõuniku ! </s> </p>
<p> <s> TAHTIR TAMM ? </s> <s> R : Tänan , noor isand . </s> <s> Korvipunuja jäägu oma korvide juurde . </s> </p>
<p> <s> BIGART : Ning õliammutaja oma õli juurde . </s> </p>
<p> <s> Nad puudutasid end lauba ja südame kohalt , kummardasid teineteisele . . . </s> </p>
<p> <s> . . . ning läksid lahku , võimalik , et igaveseks . </s> </p>
<p> <s> Selle hetke jäädvustamiseks ja VALGE LINNA väravakirjaks vermis Nikyas hiljem värsi : </s> </p><lg type="free"><l> Sa olid suurim tõeluses olnud linnadest , Širaz , </l><l> sest värsse vermisid seal suur Hafiz ja Saadi . . . </l><l> Sa , VALGE LINN , kesk kuldseid liivu heiastav miraaž , </l><l> teed kõige kuulsamast kord nimeta nomaadi . </l></lg>
<p> <s> Öö tuli – äkki nagu plahvatus ! </s> <s> Taevas oli korraga täis sirendavaid tähekilde . . . </s> </p>
<p> <s> . . . mis peegeldusid kvartsitahkudel , tehes hiiglaslikest luidetest korraga – leekivad püramiidid ! </s> </p>
<p> <s> ( Bigart mäletas seda paika kaardi järgi . ) </s> </p>
<p> <s> “ Sadalbari . . . “ Silmapaistev õnn ” , ” pomises ta , nõrk muie näol , luitenõos uinudes . “ Araablased on nõukalt optimistlikud : kui miski ei tõota õnnetust , nimetavad nad seda otsekohe silmapaistvaks õnneks . ” </s> </p>
<p> <s> Bigart ärkas vara . . . </s> </p>
<p> <s> . . . aga Kollane Kääbus oli juba väljas ja kõrvetas ta haavandeis jalataldu oma leekiva tunglaga . </s> </p>
<p> <s> “ Oled neetult kohusetundlik , Ühesilmaline . . . </s> <s> Valmistu ! </s> <s> Tuleb päev – ja ma pistan su silma välja ! ” </s> </p>
<p> <s> Bigart roomas kaugemale luite varju . </s> <s> Mõne aja pärast sai Ühesilmaline mehe taas kätte . . . </s> <s> Mees roomas eest ära , üha lühenevasse varju , ent varsti oli Kääbus jälle tal kukil . </s> <s> Lõpuks sai luitevari otsa ning Bigart hootas end istuli . </s> <s> Ta üritas sülitada , kuid suu oli kuiv kui kivipragu . </s> </p>
<p> <s> Tõusangutuul vaibus . </s> <s> Kõrbes võttis maad kuumuse-eelne vaikus , millega kaasnesid teelise osmilised muljed : liivatahkudelt aurustuva kaste ainuline lõhn , mistõttu päikesetõus kõrbes ei sarnanenud millegi muuga maailmas kui kõrbe päikesetõusuga . </s> <s> Korraga . . . </s> </p>
<p> <s> . . . ribisesid Bigarti pea kohal luitest alla mõned liivaterad . </s> <s> See võis olla skorpion ( ta oli õhtul aseme ligidal silmanud ligi kuue tolli pikkust isendit ) . </s> <s> Bigart heitis pilgu selja taha : ta reaktsioon oli kiirem . . . </s> </p>
<p> <s> . . . kui tol sisalikul , kelle pärast ta ringi pöördus . </s> <s> Sisalik sukeldus loodjalt , pea ees , liiva ning kadus viivuvilkel silmist . </s> </p>
<p> <s> Nagu oleks ta hoobilt aru kaotanud , hakkas Bigart oma laiade kämmaldega kiiresti liiva labjutama . </s> <s> Mees lausa kadus liiva sisse , ent sisalikku tal püüda ei õnnestunud ! </s> <s> Ta uurendas edasi kuni kahkja saviliivakihini , mis oli kõvaks paakunud ega allunud tema sõrmede teraskiskudele . </s> </p>
<p> <s> “ Kadus ! </s> <s> Peost lipsas ! . . . </s> <s> Pagan võtaks araablasi : nimetavad paika “ Silmapaistev Õnn ” – kuid ei mingit garantiid ! ” </s> </p>
<p> <s> Ta oli juba valmis kaeverdatud liivaaugust välja ronima . . . </s> </p>
<p> <s> . . . kui korraga märkas suhinaga kinnijooksva uru põhjas näpuotsasuurust ümarat auku . </s> <s> Ta pistis sellesse oma väikeatsi , ent näpp ei küündinud augu põhja . </s> <s> Bigart haaras vöölt noa ning uuristas augu suuremaks , püüdes tungida selle põhjani . </s> <s> Ta töötas meeleheitlikult mitu tundi . . . kuni selle hetkeni , mil suur kogus liiva luitenõlvalt alla libises ning ta rinnuni kinni tihtis . </s> <s> Pingutustega rebis ta end liivavangist välja ja viskus silmili luitele . </s> </p>
<p> <s> “ Viiv – ja sa oled silmapaistvalt õnnelik ! </s> <s> Seesama viiv – ja sa oled silmapaistvalt õnnetu ! ” Ta lõhkenud huuled liigahtasid , jättes heledaile liivatahkudele peeni veremustreid . </s> </p>
<p> <s> “ TA ei võinud nii kohe kaduda . . . </s> <s> Ühelgi sisalikul maailmas pole sellist läbinduskiirust – poolteist meetrit viivuga ! – , nagu poleks liivatakistust olnudki . . . </s> <s> Elusolend oherdas läbi paaksavist , mis tegi terase hambuliseks ! ” ( Bigart oli tõstnud pea ning silmitses enda ees luitevirgudel lebavat nuga : selle õhuke tera oli hambuline nagu haiuim ! ) “ Ma lasin ta käest ! </s> <s> Lasin käest ! </s> <s> Käest ! ” Ja järsku . . . </s> </p>
<p> <s> . . . nägi Bigart enda ees , otse noapea juures – teist täpilt samasugust sisalikku . </s> <s> Too meenutas suuresti roomajate hulka kuuluvat skinki , ent oli veelgi koonilisema kehakujuga , libedama soomusega ning rudimenteerunud jalgadega . </s> </p>
<p> <s> Jalad teda liiva läbimisel ei aita . . . mõtles Bigart palavikuliselt . </s> <s> Lühikese lõuatsiga ninamik – meenutab rammi ! </s> <s> Koljukõrgend ja kulmumuhud puuduvad – takistust pole olla . . . ” Ta sulges viivuks silmad . “ Ikkagi on seda vähe , et näidata sihukest kuratlikku läbinduskiirust ! ” </s> </p>
<p> <s> Bigart polnud ühekski võitlussööstuks sedavõrd keskendunud . . . </s> </p>
<p> <s> Käsi vilksas läbi kuuma kõrbeõhu ja – peos ! </s> </p>
<p> <s> Sisalik rammis , pöörles , vibreeris tal käes , püüdes otse läbi peopesa tungida . </s> <s> Nüri valu sundis Bigartit sõrmed vallandama – sisalik sähvas liiva . . . </s> </p>
<p> <s> . . . ning oleks silmapilk kadunud , kui Bigart poleks teda liivapinnal surmanud . </s> </p>
<p> <s> Selle silmapilgu jooksul oli insener leidnud lahendi teda viis aastat vahetpidamata painanud puuri-ideele . </s> </p>
<p> <s> Kõrb ja kõiketuhastav Kollane Kääbus selle kohal on vorminud karmi ning üleva islami . </s> <s> See saab selgeks igaühele , kes kordki rändab läbi lõõmava liivalõputuse ning karjuselõkke kutsel või halja palmiladva viipel jõuab välja inimeste juurde . </s> </p>
<p> <s> Ühel tavalisel õhtupoolikul , kui halastavad varjud juba kõigele elavale pagu pakuvad . . . </s> </p>
<p> <s> . . . jõuab liiva- ja klibukõrbe piiril paiknevasse oaasikülla ebatavaline rändur . </s> <s> Ta pea on päikeselõõsast lõhki kui koormast kukkunud melon ; põgusamagi liigutuse juures välgatab läbi õlanukkide naha ehe luu ; haavatud jalatallad jätavad asumi heledatele tänavatele punaseid “ pitsatijälgi ” . . . </s> </p>
<p> <s> . . . ent rändur , vägilaskasvu lihasepõualdes derviš – või kes muu ta võiks olla – ei ilmuta vähimatki väsimusemärki . </s> </p>
<p> <s> “ Mis su küla nimi on ? ” küsib derviš asumi esimeselt elanikult , kes istub oma osmi ees savipingil . </s> </p>
<p> <s> Too vaikib . </s> </p>
<p> <s> Derviš puudutab pingilistujat õlast – too kukub ümber kui maisivihk . </s> </p>
<p> <s> “ Surnud ! ” </s> </p>
<p> <s> Surnud ! </s> </p>
<p> <s> Surnud ! </s> </p>
<p> <s> Surnud ! </s> </p>
<p> <s> Küla keskel , rüüstatud poodidega tänaval on tal lõpuks õnne : purustatud klaasidega ajalehekioski juures seisab kõrekõhn poisike – karjus – ning söödab raipkõhna kitse . . . </s> </p>
<p> <s> . . . ajalehtedega . </s> <s> ( Ta võtab neid otse vitriinist , ning kui kitse varmad mokad on pressi läbi lugenud , sirutab käe uue ajalehe järele . ) </s> </p>
<p> <s> “ Mis sa … teed ? ” küsib derviš , võtnud karjuse raagkõhna randme oma suurde kuumavasse pihku . </s> </p>
<p> <s> “ Söödan kitse . ” </s> </p>
<p> <s> “ Ajalehtedega . . . ” </s> </p>
<p> <s> “ Rohtu pole libletki . . . </s> <s> Lase ! ” ( Karjus tõstab pea – derviši tolmused põsenukid on veejugis . ) </s> </p>
<p> <s> “ Kas sul vanemaid on ? ” </s> </p>
<p> <s> “ Surnud . ” </s> </p>
<p> <s> “ Õde , venda . . . sugulast ? ” </s> </p>
<p> <s> “ Surnud . ” </s> </p>
<p> <s> Derviš ajab end õigu . </s> <s> Alles nüüd tunneb ta kehas koletut valu ja väsimust . </s> </p>
<p> <s> “ Ütle sina mulle . . . selle Kalmistu nimi ! ” </s> </p>
<p> <s> Vajutanud ajalehe vastu nägu , raputab karjus kramplikult pead . </s> </p>
<p> <s> Derviš läheb edasi , lehesõnum silmis : </s> </p>
<p> <s> “ . . . </s> <s> Viimase kahe nädala jooksul on põud , veepuudus ning liivade rünne nõudnud kõrbeasumeis veel tuhandeid inimel . . . ” </s> </p>
<p> <s> Derviš pöörab näo jõngalt üles . </s> </p>
<p> <s> “ Sul on nii palju kõike , Kollane Kääbus ! </s> <s> Miks sul siis pole südant ? ! ” </s> </p>
<p> <s> Küla ühest põigist leiab ta mošee . . . </s> </p>
<p> <s> . . . millest on saanud vaeste ja nõrkenute varjela . </s> </p>
<p> <s> “ Messarthim , šeik al-islam , ” esitleb end pühamusse astunud dervišile kohalik ususeletaja . </s> </p>
<p> <s> “ Biga. . . rt . </s> <s> Mis selle koha . . . nimi . . . on . . . ? ” jõuab tulnuk küsida – ning variseb jalalt kui sammas . </s> </p>
<p> <s> “ Hamam , ” kuuleb ta küla nime paari päeva pärast meelemärkusele tulles . “ “ Kangelase õnnetäht ” ! ” </s> </p>
<p> <s> “ Ümber panna pole vaja , ” lausub Bigart oma põetajale , heledapäisele naisele . “ Kes sa oled ? ” </s> </p>
<p> <s> “ Emy Grant ! ” kostab naine lõbuga . “ Hoor . ” </s> </p>
<p> <s> “ Mõtlesin , et halastajaõde . ” </s> </p>
<p> <s> “ Iga hoor on halastajaõde ! ” nähvab Emy Grant kutseuhkelt . . . </s> </p>
<p> <s> . . . ja heidab valude käes vaevleva rändurmehe juurde . </s> </p>
<p> <s> Kahe nädala pärast oli Bigart jalul ja kondas mööda küla , otsides külavanemat . </s> </p>
<p> <s> Selgus , et too oli kogu perega surnud ning maetud omaenese elumaja õue . </s> <s> ( See oli ainus hoone külas , mida võis nimetada majaks : plekk-katusega , klaasitud akendega kerge ehitis , mille ühes otsas oli kinosaal . </s> </p>
<p> <s> Tagaseinas roostes kolmjalal seisis Muhamedi-aegne kinoprojektor . </s> <s> Selle kõrval savipõrmandul oli sirukil end hõlstihõlmaga katnud inimolend . </s> </p>
<p> <s> “ Surnud kinomehhaanik ! ” lausus Bigart endale nina alla . </s> </p>
<p> <s> “ Tereõhtut , sidi ! ” kostis hõlsti alt . </s> </p>
<p> <s> Lamaja , kõhn pesemata külaintelligent , kargas kirpkergelt jalule . </s> </p>
<p> <s> “ Arvasingi , et olen vajalik – sestap ei surnud . ” </s> </p>
<p> <s> “ Mis külaga on juhtunud ? ” </s> </p>
<p> <s> “ See , mis kõigi küladega . ” </s> </p>
<p> <s> “ Kui palju on veel elus ? ” </s> </p>
<p> <s> “ Kolmesajast sadakond , sidi . . . </s> <s> Iga päevaga jääb vähemaks . ” </s> </p>
<p> <s> “ Miks te ei anna võimudele teada ? ” </s> </p>
<p> <s> “ Allahile ? </s> <s> Kõrge ! ” </s> </p>
<p> <s> “ Põuapäästeteenistusele . ” </s> </p>
<p> <s> “ Külas pole raadiosaatjat . ” </s> </p>
<p> <s> “ Kino see-eest on , ” nentis Bigart . </s> </p>
<p> <s> “ Kino sureb viimasena , sidi ! ” </s> </p>
<p> <s> Terve järgneva nädala käis Nikyas külas ja selle lähimas ümbruses ringi , otsides edasirännakuks kaamelit või muula . </s> <s> Asjata . </s> </p>
<p> <s> Kõik koduloomad olid kas lõpnud või söödud . </s> <s> Ootamatult pakkus Emy Grant ( nad elasid naisega pooliti liivatuisanud forditornis ) talle omapärast rännuvõimalust : ratsa iseendal . </s> </p>
<p> <s> “ Kentaur . . . ” sampsis naine , kui tundmatu Rändur oma rännaku temas lõpuks peatas . </s> </p>
<p> <s> Otsinud seejärel külas tagajärjetult paikkonna kaarti või inimest ( šeik al-islam oli surnud ) , kes oleks olnud võimeline saviseinale kriipseldatud kõrbekontuuris talle ära märkima küla asupaiga . . . </s> </p>
<p> <s> . . . otsustas Bigart minna . </s> </p>
<p> <s> Sõnagi lausumata hakkas ta vaikides teele valmistuma . </s> <s> Toetudes Õliülikooli kartograafiakursuse tarkusele , visandas ta ürbihõlmale rännuplaani , millele pani kindluse mõttes nimeks “ Mida ei teata – see ka ei peata ! ” </s> </p>
<p> <s> Ainus külas , kes ta lahkumisettevalmistusi tumma ahastusega jälgis , oli Emy Grant . </s> </p>
<p> <s> ( Naise ( 41 ) tõeline nimi oli Cecilia Grezier . </s> <s> Ta oli tulnud tuuleperi teadmata kust . </s> <s> Oli olnud mitme õlivälja baarihoor ; tutibisnisest loobunud , rännanud beduiinidega südakõrbesse ning jäänud , nagu võis juba ette arvata , surmani väiksesse , suure nimega oaasikülla … </s> </p>
<p> <s> Bigart lubas ( kui on juba paljudele lubatud , miks mitte lubada ühele veel ) Cecilia ära tuua , tema järele kopteri saata … Kui kõigile ilmaheidikuile kopter järele saata – kui palju peab olema koptereid ? ! </s> </p>
<p> <s> Siiski – kui õli poleks taas täitnud ta elu ja kustutanud möödunud sündmused – oli ses külas üks hing , kellele ta oleks saatnud abi korras kopteri : see oli kõrekõhn karjuspoiss , kes rüüstatud ajalehekioski juures oma ainukest raipkõhna kitse söötis – maailmale hukku kuulutava pressiga . </s> <s> Kuid selles külas surid kõik – inimesed ja mälestused . </s> </p>
<p> <s> Selline oli HAMAMI MARTÜÜRIUM . ) </s> </p>
<p> <s> Nad läksid käsikäes läbi küla ; sfinksisarnase monstroosse Bigarti kõrval näis Cecilia väljakaevamistel leitud hapra statuetina . </s> </p>
<p> <s> Külarahvas oli kuhugi kadunud ; neid saatsid vaid hästisöönud salukid , pikajalgsed kõrbekoerad , ning suures kõrguses tiirlevate raisakotkaste varjud , mis mustade viitadena tähistasid inimpaari teed . </s> </p>
<p> <s> Kuid nende meeleolu oli hele , ainsagi varjuta : neile mõlemale sobisid jäädavalt lahkumised enam … </s> </p>
<p> <s> . . . kui igaveseks ühtejäämised . </s> </p>
<p> <s> Külarahva leidsid nad asumi keskelt palveväljakult . </s> <s> Rahvas seisis sõõrikujulises liikumatus summas millegi neid paeluva , paigalelummava ümber . </s> </p>
<p> <s> “ Ära mine , ” lausus Cecilia teda tagasi hoides . “ See , mis nende uudishimu nüüd veel võib köita , peab olema . . . ” </s> </p>
<p> <s> “ Vaiki , Cecil , ” lausus Bigart ning kiilus end , õlg ees , naine kättpidi järel , külarahva hulka . </s> </p>
<p> <s> Neile anti vaikides , mingi nimetu alamustundega teed : astuti kõrvale või laskuti palvesuunas põlvili . </s> <s> Kui viimased araablased olid kõrvale tõmbunud ning nad olid jõudnud otse faatumi ette . . . </s> </p>
<p> <s> . . . hakkas naine ta käe otsas võbisema nagu tugeva voolu all . </s> <s> Bigart ütles talle võõral mitteoma häälel : </s> </p>
<p> <s> “ Hüvasti , Cecilia ! ” </s> </p>
<p> <s> Naisest kadus korraga jõud ; kuna keegi teda ei toetanud , vajus ta hääletult maha , püüdes küünarnukkidega end edasi tõmmata . </s> <s> Keegi ei tõstnud teda , ta väsis , ning vaikselt niutsatanud , jäi liikumatult lebama . </s> <s> ( Kas oli Cecilia Grezier see , keda armunõid linnaväravas silmas pidas ? </s> <s> Vaevalt , sest eespool avanevast pildist kurdistunud Bigart ei kuulnud enam enda järel vähimatki heli , ka mitte puruneva kamee kilhatust . ) </s> </p>
<p> <s> Nagu külaelanikudki , ei usu Nikyas Bigart algul faatumi võimalikusse . </s> </p>
<p> <s> Ta ei usu , et süngemgi miraaž võib olla nii silmisäästmatu . </s> </p>
<p> <s> Kuid pikkamisi leiab ilmum temas äratundmist : </s> </p>
<p> <s> Vaevalt süld maad Bigarti jalatsininast eemal , kõrbenud rohututtidega läbikasvanud liival . . . </s> </p>
<p> <s> . . . lebab pika õieli kaela otsas … kaameli pea . </s> <s> Looma silmad on kustunud ; irvakile vajunud hambutu suu ümber tiirlevad roiskvaablased . </s> <s> Karvkate kaamelil puudub , nahk on kileõhukeseks kulunud , jalamõhnad ragunenud . </s> <s> Loom on üleni hall , nagu mingi olematu seenhallituse või teistilmse tolmuga kaetud . </s> </p>
<p> <s> Raukvana dromedar , nagu sihtpunkti jõudnud kaamel ajast aega , näikse olevat heitnud liivale , et ratsanikku enda seljast maha lasta . . . </s> </p>
<p> <s> . . . kuid ratsanik ei kiirusta : ta istub endiselt eetsi kumaras , käed sadulanupul . </s> <s> Tema ihul pole ribakestki riiet ; päike ja kuum tuul on ta keha keraamiliseks pruunistanud , koed kipra kuivatanud . </s> <s> Ent ratsaniku nägu on vapustavalt hästi säilinud . . . </s> </p>
<p> <s> “ Odid ! </s> <s> Kakskümmend aastat pikk oli sinu tee minu juurde . </s> <s> Ja kakskümmend aastat pikk oli minu tee sinu juurde . ” Seda vahest tähendavad Nikyas Bigarti huulte tuksatused , kui need ümber panna sõnadeks . </s> <s> ( Või palvetas ta . ) </s> </p>
<p> <s> Ons Bigarti ekspeditsioon olnud edukas ? . . . </s> <s> Ta ei kahtle selle edukuses . </s> <s> Hetkel ega eales kunagi . </s> </p>
<p> <s> Nikyas Bigart sõitis mööda Õlimere rannikut kulgevat õliteed . </s> </p>
<p> <s> ( ÕLI – lõpuks ometi taas . </s> <s> Ehkki ta teadvus oli hetkel selle ees suletud . ) </s> </p>
<p> <s> Teda valdasid puhtamad tunded ja heledamad uiud , mis mängisid ta meeltel nagu merelt puhuv pagin . . . </s> </p>
<p> <s> . . . teeäärsete aedade kirsiõitega . </s> <s> ( Soeniiske ulguveetuul oli üle öö õitsetanud füüsali . </s> </p>
<p> <s> “ Kirss õitseb – meistri töö peab valmis olema ! ” </s> </p>
<p> <s> Ta peatus teepervel , murdis üle aia lookuva füsaali küljest kollakasvalgete õitega oksa – ja sõitis eleegilisel käigul koloniaalaja kalmistule . </s> </p>
<p> <s> ( Meistrit tuli sõnapidajaks lugeda : memoriaal oli valmis ! </s> </p>
<p> <s> See , mis silmale avanes , oli väikese ande ja suure andumuse harvanähtav ühistulemus . </s> <s> Kirikurestauraator Yakob oli osanud kuratlikule materjalile , mustale marmorile , anda jumalikud proportsioonid . </s> </p>
<p> <s> Kalmistuservas , hargneva akaatsia kõrval . . . </s> </p>
<p> <s> . . . kõrgus memoriaalansambli ülevam ehitis : veripunaste kihisoontega mustast marmorist neljatahuline obelisk . </s> <s> Kõik neli tahku kandsid palmetiga kaunistatud pühendreljeefe “ HIIRHALLID KORTSUS PÕLVSUKAD ” . . . </s> </p>
<p> <s> Jätnud auto kalmepaigast kaugemale , võttis Nikyas kõrvalistmelt füüsalioksa Physalis sarah ning siirdus pisut kangel tsermoniaalsel sammul mööda peateed memoriaali poole . </s> <s> Ta oli juba obeliskile liginemas . . . </s> </p>
<p> <s> . . . kui kuulis kaugemalt kõrvalteelt jalgrattakella tirahtust ning nägi roostes rattaromul uljalt lähemale sõtkuvat Kõhelikku . </s> <s> Too oli paari aasta eluvarju võrra noorem , pisut rohkem köötsus ning ujedam . </s> <s> Mõned kiirest sõidust punetavad vistrad Kõheliku kahvatul näol andsid talle kastiseisuse , kuhu tema – Nikyas – mingil seletamatul põhjusel ei võinud kuuluda . </s> <s> Nii pidas ta ka hetkel õigemaks haralise akaatsia varju tõmbuda ja Kõhelikku eemalt vaadata . </s> </p>
<p> <s> Poiss põikles lustjalt ( ka Nikyas mäletas end osava rattasõitjana ) juba lähemate hauapääldiste vahel , andes kõikaeg oma lõbuks rattakella . </s> <s> Või oli see mõeldud kellelegi tema kohaloleku signaaliks . </s> </p>
<p> <s> Kõheliku lähenedes nägi Nikyas tolle vasemal õlal pleekinud puldanist õlakotti . </s> <s> ( Nikyasel oli poisipõlves olnud täpilt samasugune kott , mille Fatima õmbles talle kõrbetormis rebenenud telgisiilust . </s> <s> Vahest ainult selle vahega , et tema , Nikyas , kandis kotti paremal õlal . ) </s> </p>
<p> <s> Kõhelik puudutas varbaotstega maad , ning teinud obeliski ees väikesel platsil põrutava “ poogna ” , toetas jalgratta akaatsiatüve vastu . </s> <s> Seejärel ta astus , ühe käega puldankoti põhja kindlustades , mälestusmärgi juurde . </s> <s> Libistas koti õlalt , päästis suunööri lahti ning hakkas obeliski mustale marmorpjedestaalile välja laduma . . . </s> </p>
<p> <s> ( Nikyas neelatas ; ta kurk kuivas seal – akaatsia varjus ! – hetkega enam kui kuudepikkustel rännakutel kuumas kõrbes . ) </s> </p>
<p> <s> . . . mõistatuslikke valgeid esemeid . </s> <s> Väheusutav , et mänguasju – poiss polnud mänguikka veel jõudnud , ehkki kaugel ta sellest ei olnud . </s> </p>
<p> <s> Ning järsku Nikyas jagas : päikese ning kuuma tuule käes kuivatatud valgest savist asjakesed kujutasid endast . . . </s> </p>
<p> <s> . . . miniatuurseid maju , torne ja kindlusemüüre . </s> <s> Poiss ladus need mustale poleeritud marmorpinnale välja ning hakkas neid kiirustamata üles seadma . </s> <s> Sekkavahele peatus ta , otsekui meelde tuletades , kuhu üks või teine objekt nähtamatu linnaplaani järgi pidi kuuluma . </s> </p>
<p> <s> “ E-ei , mitte sinna , ” juhatas Nikyas kuivihuuli , “ mošee jääb paremale . . . </s> <s> Katedraal – üle tänava ! ” </s> </p>
<p> <s> Ehitised tõusid , ringmüür kasvas ; liikumatu hele rahvas täitis tänavaid . . . </s> </p>
<p> <s> Kõik see säras ja peegeldus vastu mustalt poleeritud marmorpinnalt otsekui loojuva päikese kiired jäistelt mäetippudelt . </s> </p>
<p> <s> “ VALGE LINN . . . ” liigahtasid Nikyase huuled . “ Sina , Jumpsikas , mõtlesid selle välja ! ” </s> </p></div2><div2 type="alaosa"><head> Õlimartüürium </head>
<p> <s> Kõik nad olid saatuselt sarnased , Õlimärtrid läbi </s> </p>
<p> <s> aegade , kes tormaval merel , jäätunud tundrul , </s> </p>
<p> <s> surid leekivas kõrbes inimkonna hüvangu </s> </p>
<p> <s> eest puurtorniristil … </s> </p>
<p> <s> ( Raidkiri ÜLEILMSE NAFTAMUUSEUMI sissepääsul ) </s> </p>
<p> <s> Kuuldus Bigarti tagasisünnist õlimaailma mõjus šokeerivalt . </s> <s> Ammu ärakõlanud leinakõned , nekroloogid , videod otsekui võpatasid arhiivides – ning hakkasid ketrama äraspidi , luues tuhmuda jõudnud haudsest materjalist elluärganu kohta kangelasmüüte ja palinoode . </s> </p>
<p> <s> Kui press ja ekraanid olid rahunenud , intervjuud antud ning kõik teised vahepeal täitmata jäänud kodanikukohustused täidetud . . . </s> </p>
<p> <s> . . . rehmas Nikyas Bigart endalt maha viimased Hadese pritsmed ning jätkas tunduvalt muutunud nägemisnurga all oma elu- ja Õliteed . </s> </p>
<p> <s> ( Ta alustas Kerakorvist . </s> </p>
<p> <s> Lennanud kõrbesse , sajuperioodil järel õrnalt haljendavale vadile , sisenes ta Maotemplisse , ning tõstnud rohelise punumi ( see polnud kaotanud oma rohevust ja värskust ! ) silmade kõrgusele , võpatas : üks Kerakorvignoomidest oli surnud ja lamas näoli korvimaus . </s> <s> Ent kui Nikyas korvi ägedalt raputas , kargas savignoom kui noor Aadam kergelt püsti ning kuuldus , nagu oleks ta omaette vaikselt naernud . </s> </p>
<p> <s> “ Simulant ! ” nähvas Nikyas ja pani Kerakorvi templi laeliaanide varju tagasi . ) </s> </p>
<p> <s> Järgmise päeva puhtel , kui kollakas kõrbevalgus kummus tehisoaasi kohale ning päiksetõusutuul kandis klaasseintele vihmutusseadmete veepihu … </s> </p>
<p> <s> . . . istus õlikoloss Bigart , seljas tume bürooülikond , oma residentsis nikkelterastoolis . </s> <s> Laud ta ees kiretas igat värvi telefonidest , milledesse ta poolteist aastat polnud puutunud . </s> </p>
<p> <s> Esmalt valis ta musta . </s> </p>
<p> <s> “ Andke Luurekeskus ! ” </s> </p>
<p> <s> “ Kuulen . </s> <s> Gould . ” </s> </p>
<p> <s> “ Bigart siin . . . ” </s> </p>
<p> <s> Teispool otsas kostis kukkuva eseme rabe heli . </s> </p>
<p> <s> “ K-k-kuulen , šeff !! ” </s> </p>
<p> <s> “ Olete lahti , Gould . </s> <s> Ma ei vaja luureülemat , kes surnu häält kuuldes ei suuda hoida telefonitoru . ” </s> </p>
<p> <s> Kulm kipras , sihkis ta nüüd hoolikamalt telefone . . . </s> </p>
<p> <s> . . . ning valis punase . </s> </p>
<p> <s> “ Arman ! ” </s> </p>
<p> <s> “ Nikyas , ” ütles mafiooso üllatumata . “ Kuskilt põrgust sa pidid helistama ! ” </s> </p>
<p> <s> “ Sul , võllaroog , on vaistu , ” kostis Bigart . </s> </p>
<p> <s> “ Kuulan sind tähelepanelikult ! ” </s> </p>
<p> <s> “ Leia mulle mees , kes tellis Tuviküti . </s> <s> Ja mudilane , kes Nashiras Matari oaasis , ” – Bigart nimetas kuu ja päeva – , “ mu pihta paugutas . ” </s> </p>
<p> <s> “ Arvutis ! ” kostis Arman . “ Asun jäljele . </s> <s> Nädala pärast oota vastust ! ” </s> </p>
<p> <s> ( Arman oli punktuaalne . </s> <s> Nädal hiljem saabus temalt šifreeritud radiogramm , millest selgus . . . et midagi ei selgunud : </s> </p>
<p> <s> “ Tuviküti tellis keegi huviline . </s> <s> KES , ei õnnestunud kuulda , sest Mudilasele tehti keeleoperatsioon sealsamas Nashiras . ” </s> </p>
<p> <s> ( Roima Tellija ei jäänud Bigartile siiski saladuseks , ent … kõige mustemad teated jõuavad kohale kõige valgemas ümbrikus . ) </s> </p>
<p> <s> Esimene postmortaalne tööpäev oli Bigartil tihe ja pingeline ( ta vahetas selle jooksul kolm ülikonda ja mitu särki ) . </s> <s> Ta kutsus kokku oma määratu administratiivaparaadi ; pidas maha paarkümmend kiirnõupidamist … </s> </p>
<p> <s> . . . mille jooksul paljudel Kontserni juhtkujudel läks vaja esmaabi ( õde Balsamyne jagas päevaga ära kahe aasta kõhukinnisusevastased tabletid ) . </s> </p>
<p> <s> Selgus , et Kontserni tootmisnäitajad polnud tõusnud , ehkki kasutusele olid võetud uued õliallikad kõrbes ja merel . </s> <s> ( Samas ilmutasid paljud naftasooned kuivamise märke ning mitmed õliväljad tuli vähese tootlikkuse tõttu sulgeda . ) </s> </p>
<p> <s> Kontserni kasumikonstant püsis siiski kõrge . </s> </p>
<p> <s> ( “ Poiss , su seis on KÕVA ! ” karjus talle telefoni Emerson . “ Mul kastead ei lähe enam nii kõvaks . ” ) </s> </p>
<p> <s> Seevastu Kontserni organisatsiooniline külg lekkis ; Bigart tegi ümbermääramisi direktorite nõukogus ning tootmisliinidel . </s> <s> ( Muuseas kukutas paar naftašeiki , koristas teelt tülika õlimaffia ning vahetas välja turundusriigi presidendi , kes tema leinatseremoonia ajal polnud silmi pühkinud . ) </s> </p>
<p> <s> Pisiprobleemid lahendanud . . . </s> </p>
<p> <s> . . . asus Bigart peaprobleemi juurde . </s> </p>
<p> <s> Ühel kesköisel tunnil kutsub ta Territooriumil kokku oma Kuldnupud : juhtivinsenerid , konstruktorid , geoloogid . </s> <s> Nõupidamine on rangelt konspiratiivne ning toimub kinnises terassaalis . </s> </p>
<p> <s> Konstruktorid istuvad prožektoritest valgustatud teraslaua taga , millel pole ainustki mappi , ekraani ega muud silmapidet – üksnes nende tühjad liikumatud käed . </s> </p>
<p> <s> Mustas kombinesoonis Bigart püsib lauas tardunult nagu kalju oma varjus . </s> </p>
<p> <s> Vaikus on skalpellvahe . </s> </p>
<p> <s> Viimaks sukeldab ta käe tunkede taskusse . . . </s> </p>
<p> <s> . . . ning toob sealt esile väikest sarkofaagi meenutava läbipaistva kapsli , millest paistab beež pikerik ese . </s> <s> Ta küünitab käe sujuvalt ette ning laseb klaaskapsli laua kohal lahti . </s> </p>
<p> <s> “ Kes teist ütleb . . . ” </s> </p>
<p> <s> ( “ Viktoriiniküsimus , lõpuks ometi ! ” rõõmustab Pelagopulos . ) </s> </p>
<p> <s> “ . . . mida ta enda ees näeb – tolle pead läheb mul vaja . ” </s> </p>
<p> <s> “ Üritan , ” lausub keegi konstruktoritest , “ Prepareeritud skink . ” </s> </p>
<p> <s> Arvamusi jagub . </s> <s> Kõik jäävad sisaliku juurde , ehkki liiki määrates tekib lahkarvamusi . </s> </p>
<p> <s> Bigart tõstab vaibutavalt käe : </s> </p>
<p> <s> “ Skinklasi on üle tuhande kahesaja liigi ! ” Ta suunab prožektori klaaskapslile . “ Me ees on aafrika liivaskingi Acantise senimääramata sugulane , kellega meid seob ühine põlvnemislugu . </s> <s> Olgem uhked selle sugulase üle ! </s> <s> Sel skingil pole silmi , pole jalgu , pole mõistust , ent ta on võimeline läbima mõne sekundiga meetripaksuse tiheda liivakihi . </s> <s> Mille abil ? ! ” </s> </p>
<p> <s> “ Lahendus . . . ” pomiseb Galeb kadedalt . </s> <s> Korraga endast võitu saanud , tõuseb ägedalt ning lausub siiralt : “ Soovin õnne !!! ” </s> </p>
<p> <s> “ Küsisin mille abil ? </s> <s> Vastake ! ” </s> </p>
<p> <s> “ Vibro- , ramm- ja pöörlemisfaktor . . . </s> <s> Elastne kõrgsurvetoru – niit nõela taha . . . ” </s> </p>
<p> <s> Päri Pelagopulose sõnu , mis kujutavad endast tehnosõlmede artikuleeritud lahendeid . . . </s> </p>
<p> <s> . . . langetab Bigart laual mineraalveepudeleid . </s> <s> Kui viimane neist on vertikaalasendist kummutatud horisontaalasendisse , esitavad konstruktorite tummad pilgud talle ühese küsimuse : </s> </p>
<p> <s> “ Mis see on ? ” </s> </p>
<p> <s> Bigart ei viivita vastusega : </s> </p>
<p> <s> “ MAAILM PUURTORNIDETA . ” </s> </p>
<p> <s> Andnud Pelagopulosele kätte kindla tärmini , mil printsipiaalselt uus läbindusagregaat pidi valmis saama . . . </s> </p>
<p> . . . . <s> tõmbus Nikyas Bigart mõneks ajaks kõrbepäikese ja mitte vähem kuuma tööperioodi eel isikliku elu varjukate plataanide alla . </s> </p>
<p> <s> ARMASTUS </s> </p>
<p> <s> Armastusel on üks süda , ent mitu palet </s> </p>
<p> <s> Armastus Jumala vastu . </s> <s> Armastus kutsumuse vastu . </s> <s> Armastus naise vastu </s> </p>
<p> <s> Ning kõigi armastuste armastus – püha enesearmastus ( see on kui dresseeritud ahv , kes toob malaislasele kätte kõrgel asuvad kookospähklid ) </s> </p>
<p> <s> Kaotanud nii mõnigi kord elujoobes Jumala endas . . . </s> </p>
<p> <s> . . . ei unustanud Nikyas eales vanaema-Dido ja ema-Dido Jumalat . </s> </p>
<p> <s> Koredas peos peened lõhnavad vahaküünlad , astub ta nüüdki sisse tuttavasse kreeka õigeusukirikusse . </s> <s> Oma ketendava kullatisega ja apostlite kohale maalitud pühapaistega on see teda alati lohutanud ning lootusega täitnud – kuni pühapaistet ja puhast silmavaadet sai joonistada , ei saanud neid lugeda maailmast kadunuks . </s> </p>
<p> <s> Kirikuuksed on lahti lämbleitsesse õhtusse , kuid pühakojas on toibutavalt jahe . </s> <s> Ikoonide ees , nagu ikaldunud hinged , siravad sinkjad tulukesed ; lõhnab viiruki ja kajab jumalasõna järele . </s> <s> Ehkki palvetajaid pole . </s> <s> Keset kirikut , servast narmendaval punasel vaiprajal seisab . . . </s> </p>
<p> <s> . . . kõrge seljakorv pistaatsiapähklitega – vaeserahva and . </s> </p>
<p> <s> Eespool ikoonide juures toimetab härmhall preester oma rituaalringi ( on surnute mälestamispäev ) , lugedes vaiksel häälel hingedepalvet . </s> </p>
<p> <s> Nikyas möödub andamikorvist ning liigub helitult mööda vaiprada altari poole . </s> <s> Mõne sammu kaugusel preestri selja taga jääb ta seisma . </s> </p>
<p> <s> Jumalasulane rituaali ei katkesta , vaid , lugenud palve lõpuni , lausub : </s> </p>
<p> <s> “ Olgu siirad su sammud Issanda juurde , kadunud poeg Nikyas ! ” </s> </p>
<p> <s> Seejärel pöördub ta ringi . </s> <s> ( Preester näeb vaevu , ent , nagu selgus , ei olene nägemine silmadest . ) </s> </p>
<p> <s> “ Tulin , et panna mälestusküünlad oma kadunukestele , ” lausub Nikyas , ning vajutanud küünlad Jumalaema ees kannudesse , süütab need Peainglilt laenatud tulega . </s> </p>
<p> <s> “ Küünlad su vanaema ja ema Didole . . . ” Preestri hääles kõlab rohkem küsimus kui etteheit . “ Aga õndsad Odid ja Kiryl ? ” </s> </p>
<p> <s> “ Tagasiteel astun läbi mošeest , ” lausub Nikyas . </s> </p>
<p> <s> Veendunud , et küünlad jäid põlema , pöördub ta ning astub väljapääsu poole . </s> <s> Seljakorvist möödudes sirutab käe , tõmbab peoga üle koredate pistaatsiapähklite . </s> <s> Ega olegi suuremat üllatunud , kui mahariisutud pähklikorra alt tuleb nähtavale . . . </s> </p>
<p> <s> . . . poisi peanupp . </s> </p>
<p> <s> “ Sina , Jumpsikas , ” ütleb Nikyas vaid ning astub edasi väljapääsu poole . </s> </p>
<p> <s> Poiss rüsib korvist välja , rapsab rõõva puhtaks ning võtab ahkralt ta kõrvale . </s> <s> ( Varjumees oli veelgi kübe nooremaks läinud ; põskedele , nagu kuldset nõge , on visanud tedretähne ning kaelale uusi kibelevaid vistraid . ) </s> </p>
<p> <s> Kirikuuksel jääb poiss temast sammukese maha , otsib midagi taskutest , mida Nikyas alles siis mõistab . . . </s> </p>
<p> <s> . . . kui pühakoja remondiks välja pandud korjekarpi kukub peotäis killerdavat peenraha . </s> </p>
<p> <s> Bigart tardub ; kirjutab sealsamas põlveotsas tšeki . </s> <s> Ning kui ta pöördub , et seda korjekarpi lasta . . . </s> </p>
<p> <s> . . . leiab , et poiss on kirikust juba varvast vajutanud . </s> </p>
<p> <s> “ OLLA , TÄHENDAB OLLA VÕITLUSES ! ” </s> </p>
<p> <s> araabia paljakäsivõitluse lipulause oli soolalao treeningsaali seinalt nagu iseenesest üle tulnud . . . </s> </p>
<p> <s> . . . </s> <s> Territooriumile rajatud hiiglasliku treeninghalli sissepääsu kohale . </s> <s> ( Juba oma “ ülestõusmise ” esimesel päeval ilmus ta , kirev võitlusrätt ümber pea , puldankott õlal , Rionosuke ette . </s> <s> Ekraanidest ümbritsetud hall vanamees , kes juhtpuldist koordineeris eri saalides treenerite tööd , tundis siseneja ära tolle võimsast energiavoost – vanuri juuksed tõusid peas püsti kui valged seeneidud . </s> <s> Enne kui siseneja jõudis sõna lausuda , sööstis vanamees nagu nool puhkpüssist ning andis Bigartile halvava löögi närvipõimikusse . </s> </p>
<p> <s> “ Riono . . . ” lausus hämmeldunud hiiglane end õigu ajades . “ Mispuhul ? ! ” </s> </p>
<p> <s> “ Kohtumise puhul . </s> <s> Et sa teaks , kuidas vanamehe südant murda ! ” </s> </p>
<p> <s> “ Salvasid kui noor skorpion ! ” </s> </p>
<p> <s> “ Kui sa tõused surnust , pean ma noor olema . ” </s> </p>
<p> <s> Nad klammerdusid teineteisesse isapojalikus hellas osaluses . </s> <s> ( Keegi ei saanud eales teada , et nad olid selleks võimelised . ) </s> </p>
<p> <s> “ Su vorm pole parim , Nikyas . . . </s> <s> Aasta pärast on MM Córdobas , ära unusta . ” Vanamees tõukas ta valjult eemale . “ Alustame ! ” </s> </p>
<p> <s> Ja nad alustasid . </s> <s> Treeningut , mis oma armutuse ja valjusega meenutas gladiaatorite surmavõitlust . </s> </p>
<p> <s> “ Lõputus simultaanis surmaga , ” nagu väitis Rionosuke , “ sureb kõigepealt hirm . ” </s> </p>
<p> <s> Algas järjest lisatava ballastiga vastupidavusjooks kõrbes ( lõpumiilidel oli Bigartil seljas kuni kahesajakilone last ) . </s> </p>
<p> <s> Siis paljajalujooks klibukõrbes , ülessulanud asfaldil ning jäärajal ( lõpuks olid võitleja jalgadel mõhntallad nagu kaamelil , millega võis sisse virutada klaas- ja kiviseinu ; võitlussööstus võis selline löök läbida vastase kui seebivahu ) . </s> </p>
<p> <s> Intellektitreening . . . </s> <s> Ennetustreening . . . </s> <s> Alateadvustreening . . . “ Kehast väljas ” treening ( kindla surmaohu hetkel jätta keha – ning naasta kehasse , kui surmaoht on möödas ! ) . </s> </p>
<p> <s> Bigarti võimeid arvestades polnud Rionosukel vähimatki lootust leida talle võrdne treeningpartner . </s> <s> ( Ta oli proovinud läbi mitu potentsiaalselt võimekat võitlejat : monstroosse mongoollase , lootustandva ukrainlase ja hea kooliga vägevat briti – ükski neist ei pidanud Bigarti juures vastu . ) </s> </p>
<p> <s> Nii jäigi Nikyasel vaid simultaanvõitluse võimalus , mis oli mitmeastmelise araabia paljakäsivõitluse puhul rohkem publikule mõeldud finaaletendus kui võimetematš . </s> <s> Ning siin tuli Rionosukele järsku hiilgav idee : </s> </p>
<p> <s> “ KISKJAD ! ” </s> </p>
<p> <s> Treeningukeskuse jaoks , konkreetselt paarikümnele esivõitlejale , kelle hulgast Rionosuke lootis ilmameistreid , telliti kümmekond suurt kaslast , nende hulgas ligi kahemeetrise tüvepikkusega amuuri tiiger Panthera ning Jaavalt püütud melanootiline leopard , must panter Panthera pardus : kahemeetriline sünkmust kiskja , kelle lihastejõud paiskas ümber soomuki ning sööstukiirus edestas raketimürsku . . . </s> </p>
<p> <s> “ Lõpuks ometi – partner Bigartile ! ” õhkas peatreener kergendatult . </s> </p>
<p> <s> “ Miks sa sellele varem ei tulnud : Maroko amfiteatrites võitlesid nad juba kaks tuhat aastat tagasi , ” lausus Bigart õlgu nihetades . </s> </p>
<p> <s> “ Mis … sa korraldad mulle antiigiviktoriini või ? ! ” nähvas vanamees osatatult . </s> </p>
<p> <s> Kiskjad toodi kohale õhu teel konteinerpuurides . </s> <s> Püütud otse looduslikust keskkonnast , kõlasid nende metsikud verdtarretavad möirged rionosukelastele kaugelt mitte kui tervitusrõkked . </s> <s> Ent kogemustega loomapsühholoogid oskasid lühikese ajaga kiskjatelt maha võtta predetsiooni , kiskluse , ning lähendada loomad inimestele . </s> <s> Ja vastupidi . </s> <s> Hiigelkassid said suurepäraselt aru , mida neilt nõuti : nad suhtusid võitlustreeningusse inimestega mõistvalt nagu tsirkusekassid mängu dresseeritud hiirtega . </s> <s> Ning olid raevukalt üllatunud , kui see alahindlus sai karistada . . . </s> </p>
<p> <s> . . . lüüasaamisega inimese käest . </s> <s> ( Treeningul kiskjatega oli kõigile võitlejatele kohustuslik õhuke kõrgsulamterasest rõngasrüü ning kõrikaitse , kuna valuvõtete korral läksid kiskjad raevu ning vastasid samaga . </s> <s> Aeg-ajalt külastasid esmaabibokse nii ühed kui teised . ) </s> </p>
<p> <s> Bigart töötas ilma turviseta ; algul tiigriga . </s> <s> Kuid kiskja reaktsioon osutus tuimaks , sööstukiirus pidurdatuks , ning võitleja loobus oma vöödilisest treeningpartnerist sõnadega : </s> </p>
<p> <s> “ Sebra , mitte tiiger ! ” </s> </p>
<p> <s> Kohe seejärel katsetas ta pantrit , kelle hiilgavmust nahk liibus rulluvatele lihastele nagu tähitu öö kõrbeluidetele . </s> <s> Must panter oma saja neljakümne kilose lihasmassiga ( üksnes kakskümmend kilo vähem , kui oli Bigartil ) ületas reaktiivvõidusõiduauto kiirenduse ning näitas võitluses üles vapustavat fantaasiat , võtete tulevärki , kust partneril oli palju ammutada . </s> </p>
<p> <s> Bigarti leherohelised ja pantri smaragdrohelised silmad olid nagu värvid ühel paletil . . . </s> </p>
<p> <s> . . . vahest seetõttu nad sõbrunesid kiirelt . </s> <s> Käisid meres koos ujumas , kõrbes koos küttimas , et puhanult uuesti kohtuda liivaareenil kui löögijõulised võitluspartnerid . </s> <s> See oli vastandite ühtsus , vägevate lähedus ; reeglina kõigiga leppimatu kiskja haruldane sõprus inimesega – nagu haruldased sõprused pahatihti – katkes ühel dramaatilisel hetkel . </s> <s> Ent sellest hiljem . </s> </p>
<p> <s> See suurusjärk , mille põhjal maailmameedia nimetas Nikyas Bigartit õlikuningaks ja tema valdusi õliriigiks , sai mööda . </s> <s> Vaatlejad-hindajad , kes alalõpmata tema ümber tiirlesid nagu modelleerijad ja rätsepad , hakkasid ta valdusi , mis ulatusid juba kaugele väljapoole Naftavööndit … </s> </p>
<p> <s> . . . hüüdma BIGARTLANDIKS . </s> </p>
<p> <s> ( Bigarti Maa esmaavastaja Emerson , kes mõtlemata andis ajakirjanduse patendikohtusse , sai meedia käest lüüa : teda nimetati Kontserni pühkmetemajandajaks ning õlimiljardäriks veel vaid niipalju , kuipalju tal õnnestus “ Bigarti taldadelt õli lakkuda ” . </s> </p>
<p> <s> “ Ütle neile , poiss , kui sa mind vähegi austad , et olen endiselt Purskaja ja Tavaline Jumal ! ” </s> </p>
<p> <s> Bigart sõnas : </s> </p>
<p> <s> “ Pean su kontsernikõheliku enda omaga liitma , siis jätavad nad sind rahule . ” </s> </p>
<p> <s> “ Kuidas , poiss ? ” Erebus läks hõõgvele . “ Kui vastupidi , siis ma mõtlen järele ! ” ) </s> </p>
<p> <s> Nikyas Bigart ja sir Emerson vahetasid kontsernide liitmisvaidluse juures traditsiooniks saanud kobedad komplimendid ja läksid lahku . </s> </p>
<p> <s> Miski kõikumatakindel ja vääramatavõimas hoidis neid rahujalal ning manitses teineteisemõistmisele . </s> </p>
<p> <s> Polnud võimatu , et see oli Nikyase ja Eamoni kestev sõprus , too sügav kiindumus läbi aja ning neid jätkuvalt lahutava ruumi . </s> </p>
<p> <s> Aastasadu igatsesid nad teineteisega kohtuda . </s> <s> Kahe kuu pärast avanes neil selleks taas võimalus : häirekellakuminast erutatud Õlimaailm otsustas oma järjekordse strateegiakonverentsi pidada erapooletul pinnal Prantsusmaal , Arles's . </s> <s> Konverentsi kümnepäevak langes kokku kuupäevalise täpsusega . . . </s> </p>
<p> <s> . . . üleilmse balletifestivaliga , mis toimus Arles'i amfiteatris . </s> </p>
<p> <s> “ Pimesilmne Klotho ise võttis selle loosi ! ” hüüatas rõõmuelevil Bigart . </s> </p>
<p> <s> ( Nad ei kohtunud . </s> <s> Vahest määras seekordse ebaõnne Nikyase eksitus saatusejumalanna nime puhul ( paremmittenimetada ! ) . </s> <s> Esimese konverentsipäeva hommikul fuajeed läbides silmas ta afišinurgal kleebist , mis teatas tipptantsija ärajäämist festivalilt . ) </s> </p>
<p> <s> Pinge NAFTAKONVERENTSIL oli tohutu ; see kasvas sedamööda , mida enam lähenes lõpule maailmanafta ressurss . </s> <s> Konverentsi juhtis ÜRO eriesindaja . </s> <s> Osavõtjateks olid energeetikaministrid , “ seitsme õe ” , OPECi , sõltumatute naftamonopolide , militaarriikide kaitseväe jt esindajad . </s> </p>
<p> <s> Põhiettekandjaks oli suuremat osa planeedi naftamaardlatest valdav õlikoloss Bigart . </s> </p>
<p> <s> ( Lõik ettekandest ) </s> </p>
<p> <s> “ . . . </s> <s> Euripidese “ Bakhantides ” ( Viktoriiniviin ei lahtu temast eales ! mõtleb kongressisaalis istuv Pelagopulos ) ei tühjenda pidutsejad oma peekreid põhjani , vaid läigahtavad veinipära maha , et Allikad ei kuivaks . . . </s> <s> Teen ettepaneku õliallikate puhul toimida samuti : sulgeda need vähesed tootlikud naftaväljad , mida veel omame . </s> <s> Puuraugud konserveerida ning andmed paigutada valvatud hoidlatesse … ! ” </s> </p>
<p> <s> ( Bigarti projektiettepanek hääletati üksmeelselt maha . ) </s> </p>
<p> <s> Õhtul pärast konverentsi tulevad nagu tavaliselt dineed , suareed , kabareed . </s> </p>
<p> <s> Naftabossid joovad palju . . . </s> </p>
<p> <s> . . . ning läigahtavad peekripärad vastu parketti . </s> <s> Nüüdsest . </s> </p>
<p> <s> “ Käsi lollidel Allahit kummardada – nad taovad lauba muhku ! ” hindab Emerson olukorda kainelt ( ehkki joob nagu džeiraan kuumal keskpäeval ) . </s> <s> Bigart ja Pelagopulos sisenevad hotelli . </s> <s> Hallis asuvast baarist möödudes haalab Galeb Nikyase baarileti juurde . </s> </p>
<p> <s> GALEB : Tule ! </s> <s> Tahan sulle kuulutada rõõmusõnumit ! </s> </p>
<p> <s> NIKYAS : Tee lühidalt . </s> </p>
<p> <s> GALEB ( uhkelt ) : Kamylle on käima peal ! </s> <s> Ta tahtis sind isaks , aga lepib , kui tuled ristiisaks . </s> </p>
<p> <s> NIKYAS ( naeratab ) : Saad poja – saad suureks , Väikemees ! </s> <s> ( Pilk kaugel . ) </s> <s> Mis ma poisile kingin ? </s> </p>
<p> <s> GALEB Lubasid ju – ÕLI TULEVIKUS ! </s> <s> ( Viskab klaasi ära . </s> <s> Pahvilt . ) </s> <s> Nikyas , ma ei tunne sind ikka veel ! </s> <s> Mõtled sa seda tõsiselt ? </s> </p>
<p> <s> NIKYAS ( noogutab ) : Seitsmesajast maardlast sulgeme kolmsada . </s> <s> ( Rüüpab aeglaselt klaasist . ) </s> <s> Kõik puuraugud , mille deebet on alla kümne kuupmeetri . </s> </p>
<p> <s> GALEB ( ettevaatlikult ) : Need pole ju veel tühj . . . </s> </p>
<p> <s> NIKYAS : Sul on õigus . </s> <s> Aga võib-olla nad teevad meile järele . </s> <s> ( Lükkab klaasi eemale . ) </s> <s> Lähme ! </s> <s> Vaatame öist Arles'i ! </s> </p>
<p> <s> GALEB ( heidab peaga ) : Mul on Kamyllega kõne . </s> </p>
<p> <s> NIKYAS : Tervita neid ! </s> <s> Lennuk tuleb meile järele kella kaheks . . . </s> <s> Jõuad talle midagi kingituseks osta . </s> <s> ( Asub minekule . ) </s> </p>
<p> <s> GALEB : Tosinkond kameed . . . </s> <s> Ta on hull nende järele . </s> </p>
<p> <s> NIKYAS ( viipab väljapääsult ) : Kohtumiseni , Galeb ! </s> </p>
<p> <s> GALEB ( lehvitab ) : Nägemiseni , Nikyas ! </s> </p>
<p> <s> Bigart , kel maailm oli läbi sõtkutud kui veiniajajal surutõrs . . . </s> </p>
<p> <s> . . . polnud Arles'i seni saanud . </s> <s> Kõige esmalt meenus talle , et see on Vincenti linn ( Bigarthouse'is seinapeidikus rippus kaks van Goghi originaali ) ; kohe seejärel , et Arles'is asus teadaolevalt kõige paremini säilinud vanarooma amfiteater . </s> </p>
<p> <s> Väike , argiajal vahest vaikne sadamalinn . . . </s> </p>
<p> <s> … oli tantsufestivali puhul paisund ja kirev nagu pulmaehtes fregattlind . </s> <s> Kerges eredas riides rahvas kandus katkematu voona amfiteatri poole . </s> <s> Lippude ja lillevanikutega ehitud vanad jõelaevad tõid mööda Rh ? ne'i publikut aina juurde ; värviküllaseid balletomaane saabus linnakesse ka õhu- ja maateed pidi ning värske tuul lennutas neid mööda tänavaid kui äraõitsenud aedade kirevaid õielehti . </s> <s> Bigart oli nende hulgas , ehkki balletist teadis ta niipalju , kuipalju naftaväljade hullpöörlevad puurvardad meenutasid endast õliseid koribante . </s> </p>
<p> <s> Ent ta mäletas hästi Eamoni sooloesinemist – seal kolledžipargis ! </s> </p>
<p> <s> “ A l ? seconde – algasend ! </s> </p>
<p> <s> Arabesque – jalasirutus ette üheksakümmend kraadi ! ” ( Tal tuli välja sada kaheksakümmend ! ) . </s> </p>
<p> <s> Koos voogava rahvajõega jõudis ta ilutulestikus särava amfiteatri juurde , ning lunastanud endale pileti tribüüni kõrgemale astmele , jäi ootama tantsupeo avangut . </s> <s> See venis . . . </s> </p>
<p> <s> . . . ning ajaveeteks luges ta üle eesistuva daami õla prantsuskeelset balletiajakirja “ Danse et Rythmis ” ( või oli see ungarikeelne “ Tancmüveszet ! ” – kõike , mis sel ööl juhtus , mäletas ta hiljem uduselt ) . </s> </p>
<p> <s> Kogu aeg mängis muusika . </s> <s> Vahele näidati festivali peaesinejate menunumbritega videolõike . </s> </p>
<p> <s> Korraga … </s> </p>
<p> <s> . . . kõlasid fanfaarid , süttisid rambid ! </s> <s> Areenile ilmus Arles'i linnapea . </s> <s> Öelnud tervitussõnad poolringis poodiumile võtnud artistidele , kuulutas ta festivali avatuks . </s> </p>
<p> <s> Kohe seejärel läksid poodiumil tuled maha ; põlema jäi üksainus sinine kuudmatkiv ramp . . . </s> </p>
<p> <s> . . . mille müstilises kumas esitasid paljad balitarid modernse joonega rituaalse “ kümblustantsu ” . </s> </p>
<p> <s> Bigartiga toimus midagi . </s> </p>
<p> <s> Midagi tuttavat , samapalju mõistetamatut . </s> <s> Ta selge ja ergas taju lõi virvendama kui bušmani teler . </s> <s> Nagu kaks sillapoolt ühinesid temas kaks erinevat teadvust , avades pilkaspimeduses kolmanda tee . </s> <s> KUHU ? </s> </p>
<p> <s> Topelthelikiirusega personaallennuk Bigarti ja ta kaaskonnaga startis täpse ajagraafiku järgi : kell neliteist . </s> <s> Lennukisalongi saja viiekümnest kohast oli hõivatud vaid mõnikümmend . </s> <s> Mugavalt toolirüppe vajunud konverentsiseltskond : Bigart , Pelagopulos , sir Emerson ; sekretärid , pressiesindajad ja turvamehed . </s> </p>
<p> <s> Bigart istus pooleldi langetatud toolis liikumatult nagu terasevalu oma vormis . </s> <s> Ta ei väsinud kunagi ega olnud kusagilt haavatav – paraku näis midagi sellist olevat temaga juhtunud : üle ta parema põse , mille nahk oli paks , löökenäinud nagu tamtammi põhi , jooksis sügav värske kriim . </s> </p>
<p> <s> Kurat-teab-mis ! mõtles Galeb . </s> <s> Parem mitte küsida . </s> </p>
<p> <s> Midagi sellesarnast mõtles ka Emerson , ehkki nägi kaugemale : </s> </p>
<p> <s> Kriim on niisama , petteks . </s> <s> Poisi haav on sügavamal . </s> </p>
<p> <s> Vahekäiku ilmus Bigarti teabesekretär , viiekümnendates energiline naine . </s> </p>
<p> <s> “ Värske press , šeff . </s> <s> Kas soovite ise sirvida või teen ettekande ? ” </s> </p>
<p> <s> Kuulmata oma küsimusele vastust . . . </s> </p>
<p> <s> . . . pani sekretär naftaajakirjad , turubülletäänid , ajalehed – sealhulgas ka mõned prantsuskeelsed – nende vahele klapplauale . </s> <s> Eemaldus ning istus oma kohale . </s> </p>
<p> <s> “ Nikyas . . . ” Galeb läks välja riskile . “ Ancha tõi ajalehed ! ” </s> </p>
<p> <s> Bigart ei andnud elumärki ega avanud silmi . </s> <s> Ning kui seda temalt enam ei oodatud . . . </s> </p>
<p> <s> . . . nurrus äkki leebelt nagu hiiglaslik suikvel kass : </s> </p>
<p> <s> “ Loe mulle , Väikemees ! ” </s> </p>
<p> <s> Emerson nokutas kiirelt pead : </s> </p>
<p> <s> “ Loe , muidu ta ärkab . . . </s> <s> Pole teada , mis siis juhtub ! ” </s> </p>
<p> <s> Pelagopulos võttis pakist lehe . </s> </p>
<p> <s> “ Pealmine pole tavaliselt peamine , ” kommenteeris Emerson teise valikut . </s> </p>
<p> <s> “ Lugege ise , sir ! ” Galeb heitis ajalehe teise ette . </s> </p>
<p> <s> “ Ma tean vaid kahesuguseid keeli : laulvaid ja haukuvaid . ” </s> </p>
<p> <s> “ Siis lug . . . ! ” </s> </p>
<p> <s> “ Ma ei oska ühtegi . ” </s> </p>
<p> <s> “ Lubage , ” ütles nende juurde istunud Ancha . </s> </p>
<p> <s> Teabesekretär lappas lehti professionaalse osavusega nagu mannekeen tualette ; sirvinud läbi kümmekond , nentis ta : </s> </p>
<p> <s> “ Naftakonverentsist ei sõnagi . . . </s> <s> Ilmselt pole jõutud seda veel analüüsida . ” Ancha lõi lahti “ Le Parisieni ” . “ Ahhh !!! ” Naine kahvatas – ning seejärel punastas . “ Jälle too . . . ” </s> </p>
<p> <s> “ Sarikargaja ” , lausus lehele pilgu heitnud Emerson noogutades . </s> </p>
<p> <s> Niisutanud keelega huuli , luges Ancha nobedalt : </s> </p>
<p> <s> “ Priaapiline balletifestival . </s> </p>
<p> <s> Jälle kord ilmutas end skandaalne Seksekstsellents . </s> <s> Sedapuhku Arles'i amfiteatris üleilmsel balletifestivalil , kus ta oma orgiastilise etteastega viljastas poolsada tantsustaari . </s> <s> Kasutades poodiumi stsenaarilist pimendamist . . . </s> </p>
<p> <s> . . . tormas ta kui mistraal üle lava , haaras hiigeljõul kaasa korraga mitu tantsijatari . </s> <s> Monstroosne seksuaal ründas tantsupalavaid staare festivaliöö jooksul mitu korda . </s> </p>
<p> <s> Sajad pealtvaatajad andsid politseile üksmeelselt tunnistust , et olid pimendushetkel hoomanud välkkiirelt sööstvat jõulist Olevust , kes kergelt oma ohvrid minema viis . </s> </p>
<p> <s> Seevastu kannatanud – nagu alati – tunnistusi ei andnud , üksnes naeratasid sündmuskaugelt . </s> <s> Ainult üks nende hulgast – Ballet-Theatre Contemporain'i solist Mme Miraculeux – tunnistas kahetsedes , et tema teravaservaline kamee oli röövijat haavanud . </s> </p>
<p> <s> Eh bien ! </s> </p>
<p> <s> Peab endiselt möönma , et ei Interpol ega Seletamatute Objektide Jälgimiskeskus pole senini suutnud tundmatut Olevust identifitseerida , ammugi mitte tabada – SEKSEKSTSELLENTS troonib maailmas edasi ja paljundab ohtlikult inimsugu . </s> <s> On ka teine arvamus : ohtlik , kui ei paljunda . ” </s> </p>
<p> <s> Ancha langetas lehe rüppe ning naeratas äraolevalt . </s> </p>
<p> <s> Topelthelikiirusel sööstvas lennukis oli vaikne , kostis vaid tõusev ja langev kahin nagu kauge ookeaniõõts . </s> <s> Kõigi silmad pöördusid aeglaselt Bigartile : ta lai rind tõusis ja langes nagu laine ; parem põsk oli reisiseltskonnast kergelt ära pööratud . </s> </p>
<p> <s> Ajalehesõnum laulvas prantsuse keeles oli ta uinutanud . </s> </p>
<p> <s> Lõpuks … </s> </p>
<p> <s> … pidasid uudse läbindusagregaadi materjalid stendkatsetustele vastu – vibropuuri välikatsed võisid alata ! </s> </p>
<p> <s> ( Bigart viibib parajasti dr Samariase juures igakuisel läbivaatusel testimaks organismi varuvõimeid treeningukoormuse tõstmiseks . </s> <s> Atleet lebab ihualasti prožektorite all , aparaatide keskel , spetsialistide piirangus . . . </s> </p>
<p> <s> Assistendid kinnitavad ta lihaste külge tundlikke andureid , operaatorid ekraanide ees tipivad üles testimise tulemeid . </s> </p>
<p> <s> Dr Samarias vangutab murelikult pead . </s> </p>
<p> <s> “ Pole mul häda midagi , doktor , ” ütleb Bigart toonil , mis ei kannata vastuväiteid . </s> </p>
<p> <s> “ Oh ei ! ” </s> </p>
<p> <s> “ Rionosuke plaanib mu koormust kaks korda tõsta . </s> <s> Tulemas on MM . ” </s> </p>
<p> <s> “ Minupärast või kolm . ” </s> </p>
<p> <s> “ Mida kuradit te siis pead vangutate ? ” </s> </p>
<p> <s> “ See on arstiteaduses vanim ja lühim diagnoos . ” </s> </p>
<p> <s> Heliseb telefon ; teinud käe vabaks , võtab Bigart toru . </s> </p>
<p> <s> “ Pelagopul . . . </s> <s> Ära hingelda – ma ei saa sinust aru ! </s> <s> Kuidas ? </s> <s> Korda ! . . . </s> <s> Teine vektor – pidas vastu ? ! </s> <s> Õnnitlen , Väikemees ! </s> <s> ÕLI ei unusta sind ! ” </s> </p>
<p> <s> Bigart rebib endalt kõik juhtmed ja andurid maha , haarab riided kaenlasse . . . </s> </p>
<p> <s> . . . ja on viivuga haihtunud . </s> </p>
<p> <s> Dr Samarias heidab murest vabanenult peaga : </s> </p>
<p> <s> “ Lõpuks tean neile mõlemale panna diagnoosi : kaugelearenenud naphthafiilia ! ” ) </s> </p>
<p> <s> Välikatsed algasid pärast kevadvihmu . </s> </p>
<p> <s> Üksluiselt kollane kõrb oli äkki värvierev kui kangavärvijate õu : õitsesid tamarisk , efedra , hundihammas . . . </s> </p>
<p> <s> Näis , et igal luitel ja hammaadakivil olid juured all ning nad valmistusid õitsele puhkema ! </s> </p>
<p> <s> Bigart , seljas higisoolalaikudes kombinesoon , jalas masuudised saapad , juhtis isiklikult proovipuurimist . </s> </p>
<p> <s> Nad töötasid öiti , kui igihõõguv Kollane Kääbus puhkas . . . </s> </p>
<p> <s> . . . ja puhkasid päeval , mil Kollane Kääbus taevasse oma troonile tõusis . </s> <s> Vibropuur , järel hõbeniidina helkav elastne kõrgsurvetoru , läbis nagu varmas skink pakse liivalademeid , tungides edasi läbi maakoore planeedi südame poole . </s> <s> Ehkki keeruka läbindusagregaadi juhtimine toimus distantselt , jälgis Bigart rühma inseneridega koha peal mõõturite näite . </s> </p>
<p> <s> Ühel hommikul sattusid nad gaasitaskule – toimus võimas plahvatus , mis paiskas mehed koos paksu liivasambaga mitusada meetrit eemale kõrbesse . </s> <s> Liivapadi päästis neli – üheksa neist hukkusid . </s> </p>
<p> <s> Pärast kontusiooni kiirabikopteris meelemärkusele tulnud . . . </s> </p>
<p> <s> . . . leidis Nikyas oma rinnalt ( arvatavasti südant kuulamas ) Galebi kõrva ning ütles tollele juhust kasutades kõrva : </s> </p>
<p> <s> “ Jahutusvedelik ei kõlba . . . </s> <s> Plahvatusohtlik hapnik tuleb ära nullida ja edasi minna vaakumis . ” </s> </p>
<p> <s> Ning isiklikumalt : “ Väikemees , millal sa viimati kõrvu pesid ? ” </s> </p>
<p> <s> Bigarti-Pelagopulose idee “ Maailm puurtornideta ” käivitub lõpuks , ehkki veel paljude inimelude hinnaga ( hiljem raiutakse nende nimed Üleilmse Naftamuuseumi nn Kangelasteseina . ) </s> </p>
<p> <s> Hoolimata oma süsteemi karmist konfidentsiaalsusest , näitab Bigart äkki üles ebakohast lihtsameelsust , avaldades “ Maailm puurtornideta ” ideeprojekti internetis ning kõigis naftapuurimist käsitlevates insenertehnilistes ajakirjades , laseb neid paljundada suurtes tiraažides ning laiali saata – ka võistlevatele kompaniidele . </s> <s> Kuuldus viimasest tõstab Emersonis sapitormi . </s> <s> Punane krusskarbus lehvakil , tormab ta Bigarti büroosse ning karjub juba lävelt : </s> </p>
<p> <s> “ Poiss , põrund ! </s> <s> Selle asemel et käkkida vastase mappi , topid sa sinna pappi ! </s> <s> Hullumajja – ja kohe ! ” </s> </p>
<p> <s> “ Vana Purskaja , ” – Bigart ei katkesta arvutitööd – , “ millest nii kuum purse ? ” </s> </p>
<p> <s> Emerson kraamib lauale paki naftatehnilisi ajakirju : </s> </p>
<p> <s> “ “ Maailm puurtornideta . </s> <s> Tehniline projekt : tootmisjoonised , konstruktsioonimaterjalid , arvutused . ” . . . </s> <s> Sina , terane , tegid asja ära ja jagad seda nüüd kõigile kui lollike linnaväravas ! ” </s> </p>
<p> <s> Bigart jääb kuulatama : </s> </p>
<p> <s> “ Vana Purskaja , ” – rääkides on ta toon seemismahe – , “ kuula mind hästi , ja kui ma lõpetan , vii tuulega oma punapea mu büroost välja . ” ( Bigart vaatab äraolevalt kaugusse , nagu näeks ta seal seda , millest räägib . ) </s> </p>
<p> <s> “ Poolteist sajandit on naftat puuritud avatud meetodil puurtornide abil . </s> <s> Reostatud maad ja vett . </s> <s> Uus puurtornideta meetod võimaldab seda teha suletud süsteemis … Õliväljad ei musta enam kõrbes nagu katkulaigud ja kajakad Õlimere kohal saavad puhtaks . . . ” </s> </p>
<p> <s> “ Küllalt , poiss , kajakate all sa mõtled mu südametunnistust . ” Emerson on kõikaeg taganenud ukse poole . </s> <s> Lausub lävelt : “ Kiirustan ! </s> <s> Hullumajja ! </s> <s> Üks meist peab minema . ” </s> </p>
<p> <s> Mõne järgneva aastaga sulgeb Bigart mitusada tootlikku õlivälja ; langetab puurtornid ja konserveerib puuraugud . </s> <s> Ülejäänud naftaväljadel ning mereplatvormidel jätkub ammutamine uuel meetodi järgi suletud süsteemis . </s> </p>
<p> <s> “ Bigart kuulutab boikoti iseendale ! ” ütlevad naftavägevad õlgu kehitades ega kavatse mõtteski tolle “ õlisuitsiidi ” järgi teha . </s> </p>
<p> <s> Imede ime : kõikidest kokkuvõtmistest hoolimata tõusevad Bigart &amp; Pelagopulose tootmisnäitajad , avardub nende õliimpeerium . </s> <s> Ning ka too kummaline , kaardistamata ilmariik , mis kannab nime . . . </s> </p>
<p> <s> . . . </s> <s> BIGARTLAND . </s> </p>
<p> <s> ( Ta rajab oma piirideta Riigi pealinna … kõrbesse . </s> </p>
<p> <s> Kogenud aadrilaskjana ta teab , et “ must maaveri ” kaob kord Maa soontest ja energiat tuleb laenata Kollaselt Kääbuselt . </s> <s> Helioressurss , sadu ruutkilomeetreid kõrbet katvad peegelsalvestid , päästab ta riigi maailma esimese Suure Energiakriisi ajal. </s> </p>
<p> <s> Ta rajab tuhandeid puurkaeve ja niisutuskanaleid , muutes elutu liivamaa haljaks ja viljakandvaks . </s> <s> Laotab kõrbesse rohelised karjamaahõlmad ja kasvatab saja tuhande pealisi kaameli- ja hobusekarju . </s> <s> Üleekspluateeritud ja ammendatud maailm , arvab ta , pöördub kord tagasi oma säästlike algvormide juurde . </s> </p>
<p> <s> Ta rabab orkaanil lakast – nagu toona uljaspäi oli lubanud – ning paneb selle käitama oma veskeid : siduma õhuniiskust ja vedama vihmapilvi ariidsete alade kohale . . . </s> </p>
<p> <s> . . . nagu kord metoik vedas laevu vabade kreeklaste sadamasse ( viktoriinivaim temast ei lahku ) . </s> </p>
<p> <s> Töötanud medrese raamatukogu glossaariumis läbi XIII sajandi maailmakuulsa Maraghe observatooriumi ehitaja Muhammed Nasir ad-din Tusi teosed , leiab ta sealt oma kujutlusvõimet ergutava mõtte : </s> </p>
<p> <s> “ Taevas meie kohal on tulvil tähtede kiirgust ning sähvivat tuld – inimene toogu need alla , et soojendada oma laste käsi ja päästa kangestusest jahtuvat Maad ! ” </s> </p>
<p> <s> Selle vapustava peitmõtte mõjul . . . </s> </p>
<p> <s> . . . ehitab ta pealinnast põhjapoole Esch ? mali mägedesse astrofüüsika eriobservatooriumi koos kosmoenergeetika labori ning katsebaasiga . </s> </p>
<p> <s> Umbes samal ajal valmib Neshart ? ni poolkõrbes kosmodroom valguskiiruse-põlvkonna rakettide lähetamiseks ilmaruumi . </s> </p>
<p> <s> Ta loob oma Riigi kaitseks rionosukelastest koosneva armee , kelle väljaõppel ja relvastusel pole maailmas analooge . . . </s> </p>
<p> <s> Loetelu , millel pole ette lõppu näha , ei ole võimalik katkestada . </s> </p>
<p> <s> Ühed , tema fenomeni käsitlevad psühholoogid , väidavad , et pole midagi üleloomulikku : see on vaid passionaarne alge inimeses – suuta rohkem , kui inimene suudab . </s> </p>
<p> <s> Teised , müstagoogid , kellele tundub liiga lihtne tunnistada midagi võimatuks üksnes sellepärast , et see pole võimalik ( poisieas mäletatavasti mõtles ta samamoodi ) , leiavad , et tema fenomen pole muud kui inimese saatus , mille kutsub esile kord needus , kord õnnistus . </s> </p>
<p> <s> Ta hindab mõlemaid arvamusi ( ning maksab nende eest heldelt ) : </s> </p>
<p> <s> Suuta rohkem kui inimene suudab . </s> <s> Et toimib nii needus kui õnnistus . </s> </p></div2><div2 type="alaosa"><head> Laulatus vulkaanil </head>
<p> <s> Maailma kõige mõistatuslikumad ja võimatumad sündmused saavad toimuda tänu võimatusevõimalusele . </s> <s> Bigart võtab naise ( püüdes jõuda selgusele , kuidas see ikkagi võimalikuks sai , jõuab ta vaid oletusteni – kui tuleb lahutus ) . </s> </p>
<p> <s> Bigart istus sügavas bürootoolis , kõrv tirkis telefonil . </s> <s> ( Teises otsas oli Emerson . ) </s> <s> Bigarti survel nad rääkisid õlist , ehkki Vana Purskaja tahtis rääkida naistest . </s> </p>
<p> <s> Lõpuks tal see õnnestus : </s> </p>
<p> <s> “ Poiss , ära nuhuta aina õli . . . </s> <s> Tõmba õhku sügavalt ninasse ! ” </s> </p>
<p> <s> “ Tõmbasin – õli . ” </s> </p>
<p> <s> “ Eksid – parfüüm ! </s> <s> Tunnen toru kaudu . ” </s> </p>
<p> <s> Bigart tõstis aeglaselt pilgu : keset hämarduvat ruumi , nagu ingel videvikus , seisis pikkade valgete juustega noor naine . </s> </p>
<p> <s> Mees pani toru pahvilt hargile : </s> </p>
<p> <s> “ Valve ! </s> <s> Sekretärid ! </s> <s> Kuidas te . . . ? ” </s> </p>
<p> <s> “ Olen ajakirjanik , ma ei märka midagi enne , kui see pole kahurituli . ” </s> </p>
<p> <s> Korrespondendikoti puusale toetanud , tuli naine pikal liuguval sammul lähemale ning jäi , jalad kergelt harkis , mehe ees seisma . </s> <s> Mees silmitses teda viivu : </s> </p>
<p> <s> Naine oli tavaline . </s> <s> Nagu kuuldud , ajakirjanik , nina mitteoma asjusse toppimisest püsti . </s> <s> See-eest juuksed . . . </s> </p>
<p> <s> . . . olid ebatavalised ! </s> <s> Paksud ja vihurdavad , laotusid nad naise seljale kui õhtune tuisk tundrule . </s> <s> ( Nagu selgus , ta oligi Põhjast . ) </s> </p>
<p> <s> “ Isidora , sõpradele Dora . ” Naine sirutas talle ahta , virmalisevihuna jaheda käe . </s> </p>
<p> <s> Mees kummardas kergelt . </s> </p>
<p> <s> “ Tahan kirjutada teie biograafia . ” </s> </p>
<p> <s> Mees noogutas lahkelt : </s> </p>
<p> <s> “ Neid on juba kirjutatud kümmekond . </s> <s> Miks mitte kirjutada veel üks . ” </s> </p>
<p> <s> Dora jäikus , jäätus . </s> <s> Siis hakkas servast lahti sulama : ta nägu lõi tõmblema , suu võbisema – tulemas olid pisarad või sõnad . </s> </p>
<p> <s> ( “ Jumpsikas , jookse , ” – Nikyas tajus naise näos enda jaoks nimetut ohtu – , “ kaks meest ikka kaks meest ! ” ) . </s> </p>
<p> <s> “ Soovib daam veel midagi ? ” </s> </p>
<p> <s> “ Teiega abielluda . ” </s> </p>
<p> <s> “ Kas kohe – või hiljem ? ” </s> </p>
<p> <s> “ Kohe ! </s> <s> Jalamaid !!! ” nõudis naine ning lõi jalaga vastu parketti … </s> </p>
<p> <s> . . . nii et terav metallkonts puitu tungis . </s> </p>
<p> <s> ( Siis järsku märkas Nikyas poissi ; too seisis omaette kõrval , noogutas või raputas pead . </s> </p>
<p> <s> “ Väljenda end selgemini , noorsand , ” heitis Nikyas poisile . “ Ükskõik – sa jäid hiljaks ! ” ) </s> </p>
<p> <s> Nende laulatus toimub kustunud vulkaani nõlval ( naine oli Islandilt ) väikeses nikerdatud lutheri puukirikus . </s> <s> Puhub lõikav nordost . </s> <s> Nikyase kõrvad külmetavad , käes on tal põhjapõdramustrilised kirevad kindad ( ämma pulmakink ) ning ta soovib hingest samasuguseid põhjapõdramustrilisi kindaid oma kõrvade jaoks . </s> </p>
<p> <s> Pulmapidu peetakse geisrite vahel lagedas orus , kaskedega kaunistatud , silmapiirist silmapiirini küündivate laudade taga , kuhu tuul – toosama nordost – kannab kuumaveeallikate mahket auru . </s> </p>
<p> <s> “ Kibe !!! ” hüüavad pulmalised , kogu saarekese mõnisada tuhat elanikku ( häälterõkatus kostab võimsalt otsekui ärganud vulkaanipurse ) . </s> </p>
<p> <s> Nad suudlevad kuumaveeallika soojas hinguses – ning peigmehe kõrvad ei külmeta enam . </s> </p>
<p> <s> Kui aurupilv nende kohalt hajub . . . </s> </p>
<p> <s> . . . leiab Nikyas taas end armastatud stiihiast : nööpesulatavast õlilõhnasest kõrbekuumusest , kõrval noor karge naine ( kliimaseade majas oli neil aastatel liigne ) . </s> <s> Ka naine õpib teda õige pea tundma : mees on valelik ( nii nimetab naine fantaasiat , mida ta õigupoolest jagas Jumpsikaga ) . </s> <s> Mees on vähe kodus – ja ka siis pole ta temaga . </s> <s> ( Siin ei ole naine aus : ta teab ja tajub väga hästi , et see mees pole loodud ümmardama ühe naise hinge . . . </s> </p>
<p> <s> . . . vaid kummardama inimkonda . ) </s> </p>
<p> <s> Siiski – kui see ongi armastus – , nad armastavad teineteist . </s> </p>
<p> <s> Naine on kütkestav . </s> </p>
<p> <s> Kammib oma pikki valgeid juukseid vihmaveega – siis need sädelevad kui kodusaare külmanud kosed ! </s> <s> ( Et kõrbe sajuperioodid on harvad , laseb ta vihmavett plastikpudelites saata otse Islandilt . ) </s> </p>
<p> <s> See on liigutav . </s> </p>
<p> <s> Nad lähevad lahku loomulikult kui sillapooled , sest nende vahele libiseb Saatus , mida nad mõlemad on võimetud ette nägema , veel vähem ära hoidma . </s> <s> ( On see nüüd too purung ja kildumine , mida tõotas Armunõid seal Linnaväravas ? ) </s> </p>
<p> <s> Ühes on ta naisele tänulik : see toob ilmale ta lapsed … </s> </p>
<p> <s> . . . kellele elulõpuni lööb Nikyase süda . </s> </p>
<p> <s> Oma abielu õhukesest hõbedast vermib ta värsi : </s> </p><lg type="free"><l> Kui vihmatilk nööril vihmatilkade kees – </l><l> pisut venind , veidi vajund oled sa , naise mees . </l><l> Sa pudened pihuks , kui kõue vaid kajab . . . </l><l> Sestap ela , mees , Kõrbes , kus vihma ei saja . </l></lg>
<p> <s> Õlilinna LADINA KVARTAL , kus paiknesid pooleldi kõrbeliaanidesse kootud , pooleldi liiva mattunud vanad kindlustused ning ranged , raskepärased elumajad . . . </s> </p>
<p> <s> . . . oli pidulikult ehitud . </s> <s> Portaale kaunistasid lipukesed ja lillevanikud ; tänavate kohal rippusid girlandid – nende kohal hõljusid heatujuliste ullikeste füsiognoomiaid täismaalitud õhupallid – ning veel kõrgemal hämutavas kõrbetaevas lendlesid inglilapsi kujutavad tuulelohed ja head džinnid . . . </s> </p>
<p> <s> Trepieendid , aknaorvad ja sepisrõdud olid tulvil mustvalges riides rõhutatult kombekat rahvast : kalleid ehteid kandvaid juuniore ning ordenitega lapitud sirgeselgseid seeniore . </s> <s> ( Ladina kvartalis elas teab-mis-ajast pärit rikas jäänukrahvas . </s> <s> Teadmata mis mõttes , mille jaoks , olid nad olemas , ning koloreerisid maailma : sõitsid ratsa ja tõllas ega uskunud kuulujutte , et kuskil puuriti õli , läkitati ilmaruumi rakette ja tehti päevavalges sugu … </s> </p>
<p> <s> . . . samal ajal kui neil pimendati aknad , puhuti kustu küünlad , suruti kinni silmad . ) </s> </p>
<p> <s> Polnudki siis ime , et kirikutäis hämarilma fossiile vaatas päevavalges volditud väetile kõõrdi . </s> <s> Nad oleksid ta sinnasamasse ristimisvanni maha jätnud . . . </s> </p>
<p> <s> . . . kui mitte mõeldamatult musklis ristiisal poleks meeles olnud maimuke ( mõnekuine tüdruklaps ) vannist välja õngitseda ja valgel ristilinal väljapääsu poole kanda . </s> </p>
<p> <s> Galebi ja Kamylle tütar ARACHNE ( antiigifanaatikust ristiisa pandud nimi ) ristiti Õlilinna ladina kvartalis paiknevas kaunis kaheksateistkümnenda sajandi katoliku kirikus . . . </s> </p>
<p> <s> . . . mis oli täpne koopia kümnendal sajandil püstitatud Firenze San Miniato al Monte kirikust . </s> <s> Kogudus oli pärit üheksandast sajandist . </s> </p>
<p> <s> Ristiisa , maimuke Arachne kätel , väljus pidulikult kirikust . </s> <s> Ta järel voogasid orelihelid ning kõrged puhtad koorihääled laulsid : </s> </p><lg type="free"><l> Veni , Creator Spiritus , </l><l> Mentes tuirum visita . </l><l> Imple superna gratia </l><l> Quae tu creasti pectore . . . </l></lg>
<p> <s> Mustvalge pidulik rahvahulk – nagu klaviatuur organisti sõrmedele – andis neile vaanelt teed . </s> </p>
<p> <s> Laia tuiskvalgesse limusiini lapse isa ja ema vahele istunud , ütles Galeb talle : </s> </p>
<p> <s> “ Nikyas , sa pead naise võtma . ” </s> </p>
<p> <s> Teine muutus tähelepanelikuks : </s> </p>
<p> <s> “ Miks sa nii arvad ? ” </s> </p>
<p> <s> “ Sa armastad lapsi , ” – Galeb naeratas – , “ nagu õli . ” </s> </p>
<p> <s> Maaväringud vapustasid jälle kord Taarimi Emiraati . </s> </p>
<p> <s> Kõrbes rändavatele nomaadidele polnud selles midagi ootamatut ega ohtlikku – varisegu neile kaela või tähistaevas ( mis iseenesest oleks kaunis vaatepilt ! ) . </s> </p>
<p> <s> Seevastu Õlilinnas nõudis maaväring oma järjekordsed ohvrid : madaltiheda asustusega vaeserikkas vanalinnas vähem , kõrgtiheda hoonestusega õlivägevate uuslinnajaos rohkem . </s> </p>
<p> <s> Varisesid mitmed pilvelõhkujad , nende hulgas Emersoni Niiditõmbamiskeskus . </s> <s> Tavaline Jumal istus oma hiilgava residentsi rusukuhjal mugavas bürootoolis , käes rebenenud juhtmega telefon , ning rääkis häält pingutades torusse : </s> </p>
<p> <s> “ Pagana pihta , šeik Mushim , rääkige kõvemini – ümberringi on mingi müra . . . </s> <s> Kes ? </s> <s> Azoo sina , poiss ! </s> <s> Arvasin , et šeik Mushim – teil on väga sarnased hääled . . . ” Pisut närviliselt ärakatkatud telefonijuhet kiskudes . “ Müüd mulle seismokindlad vundamendid . . . </s> <s> Annad tasuta ? ! </s> <s> See on sinust ilus , poiss ! ” </s> </p>
<p> <s> Nagu alati . . . </s> </p>
<p> <s> . . . lõhkus maavärin mitmed gaasihoidlad , purustas õlijuhtmed ning avas maa-alustesse soolalademetesse rajatud hoidlate naftal väljapääsu maa peale . </s> <s> ( Varisesid vundamendilt või väändusid kõveraks kui saigakisarved – sajad puurtornid ! ) </s> </p>
<p> <s> Naasnud oma õliväljadelt inspektsioonilennult . . . </s> </p>
<p> <s> . . . võis Bigart direktorite nõukogule rahuldusega teatada , et nende kahjumid ja reostustrahvid olid teistega võrreldes minimaalsed . </s> <s> Ning mis kõige olulisem – “ Maailm puurtornideta ” ammutusmeetod ja sünteetilised torujuhtmed , kus neid oli jõutud juurutada , pidasid vastu ! </s> </p>
<p> <s> “ Faiz , see on meeste töö – ja mitte taskupiljard , mida sa seal kogu aeg veeretad ! ” kärtsus elektroonikaseadmete insener Yves aborigeenist abilise peale , kes , käed taskus , ülestõstetud autokapoti nõjal logeles . </s> </p>
<p> <s> Suvilast – see oli kerges stiilis tagasihoidlik puitehitis – väljus Bigart . </s> <s> Mees oli tulnud duši alt ning ta põrutavalt paljal poolkehal pärlendasid suurte kristallidena läbipaistvad veepiisad . </s> <s> ( Temast mööda klapsas hiiglaslik must kass ning võttis aset džiibi katusel pakendivõres . ) </s> </p>
<p> <s> Mehed tõmbusid klaaskangeks . </s> <s> Yves kandis hapral häälel ette : </s> </p>
<p> <s> “ Rikkele ei saa pihta . </s> <s> Kõik elektroonika on ära . . . </s> <s> Automaatjuhtimine ja raadioside ei tööta ! ” </s> </p>
<p> <s> “ Kas klemme vaatasid ? </s> <s> Ehk on sisalik vahel ! ” </s> </p>
<p> <s> Šeff oli heas tujus ; laksanud oma päratu peolaamaga meestele turjale , hoobas end kergelt džiipi … </s> </p>
<p> <s> . . . ning ilmus välja juba kõrbes , hommikupäikesest kullatud tolmukeras , mis nagu hiiglaslik tuulesiil veeres üle lõputu liivalageda . </s> </p>
<p> <s> Põrgusse raadioside ! mõtles ta . </s> <s> Saab paar päevagi nendest kuldsuudest puhata . </s> </p>
<p> <s> Tammistamatu vabanemishüüd pääses mehe rinnust ; ta tõstis mõlemad käed , et nendega ülemeelikult vastu rooli lajatada … </s> </p>
<p> <s> . . . ent käed laskusid õhku . </s> <s> Rooliratas ei olnud tema ees , selle taga istus . . . </s> </p>
<p> <s> “ Olgu , Jumpsikas . </s> <s> Mägisokku jahtima ! </s> <s> Ja ma näitan sulle midagi ! ” </s> </p>
<p> <s> ( Noorsand rooli taga – ta oli taas mõned nädalad noorem – vaikis , üksnes naeratas suunurgaga . ) </s> </p>
<p> <s> Ta teab . . . kandus äkiline mõte läbi mehe pea . </s> <s> Ta teab Kerakorvist kõik ! </s> </p>
<p> <s> EAMON EMERSON armastas ekspromte – olgu laval või elus . </s> </p>
<p> <s> Olles teel Milanost Peterburi , maandab maailmakuulus tantsija oma reaktiivlennuki “ hõbedase pääsukese ” jälle kord naftakuningast isa õliläkasel lennuväljal . </s> <s> Hakkajad ja hambulised mõlemad , läheb neil “ kihvaproovimiseks ” kohe pärast käeandmist , kui Eamon on hapnikuskafandri maha võtnud . </s> </p>
<p> <s> EAMON : Vana Purskaja , sa võiksid oma maanderajad kord ka masuudist puhtaks põletada – läksin pikka libangusse ! </s> </p>
<p> <s> EREBUS : Peale tantsimise , poja , said jälle kord kelgutada . </s> </p>
<p> <s> Lähevad õlg-õla kõrval Emersoni auto poole . </s> </p>
<p> <s> EAMON : Mida tead sa tantsust ! </s> </p>
<p> <s> EREBUS : Miks ei tea . . . </s> <s> Plikasid vähe pillutand või ? ! </s> <s> ( Autorooli taha istunud . ) </s> <s> Mina teen seda diskreetselt , ilma kostüümita , varjus . </s> <s> Aga sina – saalitäie publiku ees . </s> <s> Häbi ! </s> </p>
<p> <s> EAMON : Mida sa loodad ? </s> <s> Ütle otse välja . </s> </p>
<p> <s> EREBUS : Jäta see . . . </s> <s> Kroonin sind õlikuningaks ! </s> </p>
<p> <s> EAMON ( heidab peaga ) : Laval olen ma iga päev kuningas ! </s> </p>
<p> <s> EREBUS ( kibedalt ) : Kuuldud . </s> <s> Ja kamassid jäävad puhtaks . </s> </p>
<p> <s> EAMON ( naerab ) : Kui sus pulbitseb naljasoon ja kinni on naftasoon , oled sa – ARTIST ! </s> </p>
<p> <s> EREBUS : Ära looda , teie truppi ma ei tule . </s> <s> ( Auto järsult palee ees peatanud . ) </s> <s> Stopp , kuningas . . . </s> <s> Aga kus on kuninganna ? </s> <s> Lubasid teda mulle näidata ! </s> </p>
<p> <s> EAMON : Kujutad ette – tantsib . </s> <s> Aga kord näitan teda sulle kindlasti ( Muhatab isepäinis . ) </s> <s> Varu musta klaasiga prillid : kõik , kes teda on näinud ; on pimedaks jäänud ! </s> </p>
<p> <s> Kuum keskpäev kella 11-14 vahel . </s> </p>
<p> <s> Emersonid , isa ja poeg , viibisid nende lemmikpaigas : palee vaaterõdul , mis kergelt kaardudes avanes kõrbe poole . </s> <s> Erebus , ees jääpurk ja puutumata viskiklaas , helistas mobiilil aina kuhugi ning sai aina soovimatuid vastuseid . </s> </p>
<p> <s> Eamon seisis harkisjalu avakõrbe poole suunatud tugeva pikksilma ees , mis tõi talle kõrbe lähedale , väga lähedale – hinge ! </s> <s> Lõputu liivaookean näis lainetavat ning kandvat oma kuldseid luitevooge tema poole … temast eemale … kõikjale ! </s> <s> ( Kõrbes ei taju ilmakaari – hoomab üksnes taevast ja terendavaid silmapiire . ) </s> </p>
<p> <s> Oli kadalate kõrbetaimede õitsmiskuu : luitenõlvadel roosatas õrn tamarisk , pinnatuules õõtsusid kõrbetarna pruunikad nutid ning üksik ocotillo liputas õrritavalt oma õite punaseid keeleotsi . </s> </p>
<p> <s> Liivalainelt liivalainele liikus silmapiiril puuvillakaravan , kõrval tolmurättidesse mähkunud küütijad ning ebardlikud kaamelivarsad . </s> </p>
<p> <s> Kõrbes – ei kusagil mujal – oli kõik ebardlik kaunis ! </s> </p>
<p> <s> Emerson , kes helistamise ajal poega kõrvalt piidles , oli lõpuks lootusrikas . </s> </p>
<p> <s> EREBUS : Kõrb hakkab sulle ükskord meeldima ! </s> </p>
<p> <s> EAMON : Vahel meenutab ta mulle hiiglaslikku lava , kus kestab igavene Vaheaeg . </s> <s> Ja see on köitvam kui Etendus ! </s> </p>
<p> <s> EREBUS : Ära vaid mõnd puurtorni välja peili – see rikub asja . </s> </p>
<p> <s> EAMON : Üks asi rikub kindlasti . . . </s> <s> Ma ei näe seal kusagil Nikyast ! </s> </p>
<p> <s> EREBUS : Ka telefoniga ei saa teda kätte , kõik liinid on kinni . </s> <s> ( Vajutab taas mobiiltelefoni klahve . ) </s> <s> Proovin veel helistada Küülikukuuti ( nookab Eamoni poole ) – ta nimetab seda “ suvilaks ” … Halloo ! </s> </p>
<p> <s> Saanud lõpuks kätte Bigarti suvila ja insener Yves'i , kuulsid nad tollelt , et šeff oli tund tagasi põiganud jahile . </s> </p>
<p> <s> EREBUS ( kõne lõpetanud ) : Kas sa tahad seda pagana poissi ikka nii palavalt näha ? </s> <s> Rohkem kui Kuningannat ? </s> </p>
<p> <s> EAMON ( ägedalt ) : Rohkem ! </s> </p>
<p> <s> EREBUS : Siis kopterisse ! </s> <s> Nii hullule poisile ei jõua keegi järele . . . </s> <s> Aga ma tean mägedes neid kohti , kus ta tavaliselt jahti peab . </s> </p>
<p> <s> Nad tõusid palee katuseplatvormilt väikese valge personaalkopteriga kella kahe paiku õhku . . . </s> </p>
<p> <s> . . . ning , juhisel Eamon , võtsid kursi mägede suunas . </s> </p>
<p> <s> Nikyas Bigart seisab maopühamus . </s> <s> Kerakorv kämmalde vahel silmade kõrgusel , vaatab ta vastu laepragudest voogavat valgust selle sisemusse . . . </s> </p>
<p> <s> . . . kui korraga kuuleb pea kohal väiksema lennumasina , nn “ bossikopteri ” lõginat . </s> <s> Ta kaldub arvama , et see kuulub küttidele , kes otsivad sobivat laagripaika . </s> <s> ( Tegin hästi , mõtleb Nikyas , et ajasin džiibi päikesekuumuse eest kaljukoopasse . ) </s> <s> Igal muul ajal poleks tal mõnusate jahikaaslaste vastu midagi – ent hetkel tahab ta üks olla . . . </s> </p>
<p> <s> . . . </s> <s> Või kas “ üksi ” ? </s> <s> Kerakorvignoomid – kõik kolm – näivad tundvat end hästi . </s> <s> Lähim neist , õrnade volüümide järgi “ naine ” , liibub vastu oma halja vangla võreseina , otsekui soovides end suruda läbi selle vabadusse . </s> </p>
<p> <s> Bigart naeratab endamisi , et ei tea , mis siis juhtub , kui see tal õnnestub . </s> </p>
<p> <s> Suhelnud omavahel veerand tundi võõras keeles , mida kumbki pool veel ei mõista , asetab Bigart Kerakorvi – väikese Halja Maakera – tagasi tema orbiidile templilae liaanide varju . </s> <s> Tõmbab peoga kiviplaadilt maha õhukese punaka põrmukihi – elupõlengu tuha . </s> <s> Lausub omaette : Peab ruttama ! </s> <s> Ning väljub . </s> </p>
<p> <s> ÕLILINNA araabia vanalinnaosa , mis paiknes vastu iidset tampsavist linnamüüri , oli tulvil igapäist remu ja rüselust . </s> </p>
<p> <s> Kitsukesed , kaljulõhede sarnased tänavad kihasid ning rõkkasid igat tõugu rahvast ning kaikusid nende luilust ja muusikast – meepotisipelgatena majaseinte ligi jahedusse tõmbunud tüsedatest kaupmeestest kuni kergete kõhnade prostituutideni , kes oma õrnsiniste looride udus tundusid fantasmagoorilistena ; enda kaetuse salapärasuses tõmbasid nad vastupandamatult ligi ! </s> </p>
<p> <s> Üks neist liibus variõrnalt Bigarti vastu , ent omaradu rändav Nikyas , pistnud tüdrukule pihku rikkaliku tasu ( igal juhul too vääris seda ) , rüsis rahva vahelt edasi . </s> <s> Ühe turisti päikeseprilliklaasi peegelduses nägi ta , kuis tüdruk rahapala pea kohale tõstis ja selle näppude vahelt talle rahvavoolu järele saatis . </s> </p>
<p> <s> “ Tasus siia tulla juba üksnes selle pärast ! ” lausus turist möödarühkiva atleedi tuulde . “ Euroopas seda ei näe . ” </s> </p>
<p> <s> Bigartil oli pealmaakohtumine allilmadžentelmeni Armaniga . </s> <s> Nad vahetasid võimalikult tihti oma kohtumispaiku . </s> <s> Sedapuhku oli kokkusaamine määratud türklasest habemeajaja ja saunamehe “ salongis ” , mis asus kahe nimeta tänava ristmikul . </s> </p>
<p> <s> “ Habe ? ! ” küsis raseerija oma laia hellebardisarnast habemenuga liibates . </s> </p>
<p> <s> “ Tahad öelda , et tulin siia salakohtumisele või , ” lausus Bigart , vajudes veidra ehitusega ebamugavasse tooli . </s> </p>
<p> <s> “ Laseb jalad alla , efendi . . . ek se küll günekologi tool on , ” soovitas habemeajaja . </s> <s> Ja tõmbas oma laia noaga säuh ! üle kunde sarnakaare . </s> <s> Teiseks tõmbeks tuli nuga juba teritada . </s> </p>
<p> <s> “ Sinu habe paras metšetega raiuda ! ” torises türklane nuga liibates . </s> </p>
<p> <s> Palgel vaevahigi , õnnestus raseerijal lõpuks kunde habemetüü näost eraldada . </s> </p>
<p> <s> “ Keik ! </s> <s> Allahile tenu ! ” </s> </p>
<p> <s> “ Ei veel . . . ” Bigart tõmbas särgi ropsuga seljast ja kaldus eetsi kumarasse . “ Selg . </s> <s> Tõmba puhtaks ! ” </s> </p>
<p> <s> “ O-e ! ” Raseerija võpatas ja vankus tagasi : kunde seljanõgu puusajoonest pisut kõrgemalt kuni õlajooneni oli täis kasvanud tihedat , habemetüüst pisut peenemat karmi karva . </s> </p>
<p> <s> “ Puhtaks ! ” kordas kunde . </s> </p>
<p> <s> Habemeajaja raputas pead . </s> <s> Taganes veelgi , kuni kuulis järsku selja taga . . . </s> </p>
<p> <s> . . . lühikest ähvardavat kähvatust . </s> <s> Hirmunult ringi pööranud , nägi türklane kõrvaltoolil istuvat hiiglasuurt musta kassi , kes käis välja kogu oma kollaste silmaterade kulla . . . </s> </p>
<p> <s> . . . et vaid peremehe seljanõgu saaks raseeritud . </s> </p>
<p> <s> Nikyas ootas väljas savipingil , kuni ka Armani habe oli aetud . </s> <s> Seejärel istusid nad mõni puhk pingil kõrvuti ning ajasid pealtnäha võõrastena ( mis see neile maksis ! ) juttu . </s> </p>
<p> <s> “ Arman . . . </s> <s> Sa oled mul meeles ! ” </s> </p>
<p> <s> “ Sina mul ka , Nikyas ! ” </s> </p>
<p> <s> “ Kurat teab , mis toimub . </s> <s> Miks me ei saa olla kui sõbrad . . . ” </s> </p>
<p> <s> “ . . . kui me pole vaenlased ! ” </s> </p>
<p> <s> “ Ehk muutub veel kõik , Arman ! ” </s> </p>
<p> <s> “ Muutub , Nikyas , kindlasti ! ” </s> </p>
<p> <s> Bigart tõusis , jättes varem ostetud ajalehed pingile . </s> </p>
<p> <s> “ Värske press , Arman . </s> <s> Vahel on viimased versioonid Tuviküti kohta . ” </s> </p>
<p> <s> “ Kas puhun nende küünlad ära ? ” </s> </p>
<p> <s> Bigart noogutas . </s> </p>
<p> <s> “ Kontrolli täpselt , et ei oleks eksitust ! ” Valmistudes lahkuma : “ Hüva , Arman ! </s> <s> Koodid ja sideaeg on samad . ” </s> </p>
<p> <s> Bigart tõi kuuldavale kurguhäälitsuse . . . </s> </p>
<p> <s> . . . mille peale must panter kalpsas ta õlale , ning haakinud esikäppade küüned kergelt peremehe pealaesse , jäi erksalt ning majesteetlikult tolle õlale troonima . </s> </p>
<p> <s> Arman nägi neid eemaldumas mööda tänavat , mille summiv rahvas oma kaupa ja küla maha jättes nende eest ülepeakaela põgenes . </s> </p>
<p> <s> Fataalne hirm haaras Armanit : </s> </p>
<p> <s> “ Mis on see , mida ma tema juures kardan – kui ma ei karda ses ilmas midagi ? </s> <s> Surm see ei või olla , seda kardan ma kõige vähem ! ” </s> </p>
<p> <s> “ Kõik päevad on sarnased nagu varbad – ühed pikemad , teised lähemad … </s> </p>
<p> <s> . . . kuid pole teada , millise neist sa hammaadakividel ära lööd . ” </s> </p>
<p> <s> Nii arutasid oma elupikal kõrberännakul karavaniküütijad , kes tundsid saatuseennete ees lapselikku alamust . </s> </p>
<p> <s> ( Nikyas , kes kõrberahvast maast-madalast tundis , teadis nende prohvetikunsti , mis enamasti – kui see ei läinud mööda – läks täkkesse . ) </s> </p>
<p> <s> Ta otsustab vanalinnast musta kassiga lahkudes võtta ette paarikümnemiilise jooksutee läbi kõrbe – mereranda . </s> <s> Ning randa mööda tagasi Territooriumile , kus Rionosuke pidi temaga südaööl läbi viima plaanikohase treeningu ( nad võitlesid musta pantriga absoluutses pimeduses , mil see köitev surmamäng toimus otsekui väljaspool elumängu ) . </s> </p>
<p> <s> Et ületada kuuemeetrist tampsavist linnamüüri , piisab hallvaraani sööstukiirusest . </s> <s> Nikyas ületab selle hõlbult , kuid teispool müüri maabudes lööb ära väikese varba . . . </s> </p>
<p> <s> . . . mis nomaadide “ jalaoraakli ” järgi tähendab suurt õnnetust . </s> <s> Valu möödub peaaegu kohe ning unub , kui nad kõrvu pantriga – too laisik kasutab müürist ülesaamiseks väravat – mööda kõrbeluiteid mere poole jooksevad . </s> </p>
<p> <s> Raisakotkapaar , kes neid saagilootuses kuni mereni saadab , peab pettunult tagasi pöörduma . </s> </p>
<p> <s> “ Kluu – kluk ! ” häälitseb isakotkas emakotkale . “ Sel inimesel on kiskjaga leping . . . ” </s> </p>
<p> <s> Õhtune tõusulaine kerkib merest vahusena otsekui väehulgad valgete lippudega . </s> <s> Nii mees kui kiskja ründavad rinnaga tõusulainet , löövad ta taganema ning kroolivad teda jälitades kaugele merele . </s> <s> ( Panter oli hea ujuja ning sukeldus , kui vaja , sügavale saagi järele ! ) </s> </p>
<p> <s> Videvikus jõuavad mees ja kiskja kaldale tagasi , püherdavad tulisel liival , mille meri ja päike on valgeks pleegitanud nagu purjekanga . </s> </p>
<p> <s> Võitlushäälestuseks vajalik agressiivsustung neis taltub . </s> <s> See , mis toimub mererannal , pole silmanähtavalt võitlus , vaid . . . </s> </p>
<p> <s> . . . mehe ja suure kassi ülemeelik mäng . </s> </p>
<p> <s> Ning siis SEE juhtub ( kõrbeended ei jookse liiva ! ) . </s> </p>
<p> <s> Nikyase teadvus sildub ühel hetkel . . . </s> </p>
<p> <s> . . . tolle teise tundmatu teadvusega , mis alati osutub tugevamaks , toimib ta peale võitja õigusega – kuid eales ei vastuta võidu eest . </s> <s> Ta pilk tolle teadvuse peeglis muutub vastupidiseks . . . </s> </p>
<p> <s> . . . ning ta näeb maailma otsekui negatiivis : õhtune tume meri lainetab ta ees kui valge volangides siid ning lõputupikk hele rannajoom näib matt kui damaskitud teras . </s> </p>
<p> <s> Sel hetkel nagu alati tunneb ta endas määratut jõutulva ning meeletut tormamiskihku . </s> <s> Ta järgneb sellele iseenda vastupandamatule kutsele . </s> <s> Kuuleb ( tema kuulmismeel peaaegu ei muutu ) oma paljaste jalgade tüminat kinniuhutud mereliival järsku teisiti , nagu oleks see . . . </s> <s> Pole võimalik – see peab olema kõrvapett , akustiline miraaž ! </s> </p>
<p> <s> Bigarti selge taju ja endine teadvus tulevad tagasi hirmsa valu peale , mida ta järsku tunneb kuklas ning paremas õlas . </s> <s> Ennetusreaktsioon toimib varem , kui olnuks hilja : välkkiire paigalpööre – selga klammerdunud vastane on ta ees – ja löök tolle kuklalüli , articulato pihta . </s> <s> Vastane lõtvab haarde ning rantsatab elutult ta ette maha ! </s> </p>
<p> <s> Järgneb isemoodi asomaatiline vaikus , mis on omane üksnes surmale . </s> </p>
<p> <s> Rinnust saadik meres seisnud beduiinid ( nende värvierevad tahukjad telgid paistavad luiteharjal kui kirevad tsirkusevankrid ) karjuvad ikka veel nagu viimsepäeva ühendkoor ; laste ja naiste kilavad hääled prevaleerivad , lõikavad kuulmist kui klaasinoad . </s> </p>
<p> <s> Selle meeleheitliku kisakoori saatel tuleb Nikyas lõplikult endasse ega mõista , mida hirmsat on nendega juhtunud – ning korraga näeb . . . </s> </p>
<p> <s> . . . et see on juhtunud TEMAGA . </s> <s> Ta paljas poolkeha liimerdab verest ; verd uhkab sügavast kaelahaavast ning nirgub mitmes joas pikast õlarebendist . </s> <s> Maha vaadanud , näeb ta , kuis vereloik toll-tollilt mööda liiva edasi imbub – punane-punane-punane . . . </s> </p>
<p> <s> . . . ja järsku MUST ! </s> <s> Panter lebab ta ees , kihvad – pikad , verised kui käigus olnud külmrelvad – igemeteni paljad , krabavad küünised konksjalt väljas ( tõeline võitleja ei tagane surmaski ! ) . </s> </p>
<p> <s> Nikyas laskub pantri juurde maha , tõstab tolle esikäpa , surub kõrva vastu looma vetruvat külge . </s> </p>
<p> <s> Veel üks ustav sõbrasüda ta kõrval on seiskunud . </s> </p>
<p> <s> Araablased , mähkinud end ülepea märgadesse rätikutesse ( “ paremmittevaadata ” ! ) , ukerdavad neist kaarega ringi – üles oma telklaagri poole . </s> </p>
<p> <s> “ Siia . . . </s> <s> Keegi tulgu siia ! ” hüüab ta nomaade hõimuvärvide järgi nende keelemurdes . </s> <s> Keegi ei peatu . </s> <s> Ta sööstab neile järele , haarab kinni vanemast . </s> </p>
<p> <s> “ Räägi . . . </s> <s> Mida sa nägid ? ! ” Et mees vaikib , valjendab ta käe survet . “ Ütle , mis juhtus ! ” </s> </p>
<p> <s> Beduiin ei tunne ega tunnista argust , kõige vähem iseendas . </s> </p>
<p> <s> “ Ei tea , s ? iid ! ” </s> </p>
<p> <s> “ Sa olid meres – nägid ! ” </s> </p>
<p> <s> “ Nägin , s ? iid . . . </s> <s> Aga ei tea , mis juhtus . ” </s> </p>
<p> <s> Araablane langetab pea ning jääb tummaks . </s> </p>
<p> <s> Järgmise päeva varahommikul . . . </s> </p>
<p> <s> . . . kui aafriklastest loomadetoitjad , kaksikud Azu ning Uza jõudsid oma lihafurgooniga kiskjate juurde , leidsid nad puurist peale pantri ka tolle peremehe . </s> <s> Mõlemad , nii kiskja kui mees , olid hukas paakunud verest , kõvasti teineteisesse klammerdunud ning liikumatud . </s> <s> Võimalik , et . . . </s> </p>
<p> <s> Kohe kõlas Territooriumi selles sektoris alarm . </s> </p>
<p> <s> “ Kassilinna ” , nagu nimetati Võitluskooli juurde kuuluvat kiskjateboksi , jooksid kokku valvurid , kiirabibrigaad ja loomapsühholoogid . </s> <s> Viimasena jõudis kohale vigastatud puusaliigese tõttu lonkav Rionosuke . . . </s> </p>
<p> <s> “ Mis juhtus ? ” </s> </p>
<p> <s> “ See , mida ma kõikaeg kartsin ! ” vastas Vera , venelannast tsirkusedresseerija , kes kolmkümmend aastat oli töötanud suurte kaslastega . “ Hoiatasin Nikyast , et kassid ei kannata kaotushäbi . </s> <s> Kumb neist viigilepet rikkus , pole teada , aga see on juhtunud . . . </s> <s> Mida te , moorapead , jõllitate , aidake mind . ” Viimane repliik oli mõeldud toitjatele . </s> </p>
<p> <s> Azu ja Uza sisenesid puuri suure ettevaatusega nagu teadmata temperatuuriga vette . </s> </p>
<p> <s> “ Nad tuleb teineteisest lahti saada , ” käsutas Vera . </s> </p>
<p> <s> “ Selge , memsahib ! ” ütlesid aafriklased uljalt ning asusid käsku täitma . </s> </p>
<p> <s> Sealsamas kostis hüübinud vere ja änges lihaste kuhjast hoiatav häälitsus . </s> </p>
<p> <s> “ Uriseb . . . ” kohkusid aafriklased ning tõmbusid tagasi . </s> </p>
<p> <s> Toitjate järel püüdis neid lahutada kiirabibrigaad . </s> <s> Seejärel turjakad valvurid . </s> </p>
<p> <s> Lõpuks sisenes Rionosuke ; vanamees vaatas neid puhk aega liikumatult , tummalt , harutades vahest juhtumi võimalikku arengut . </s> <s> Laskunud seejärel äkitselt põlvedele , kergitas ta Nikyase pead , ning tolle emailihiilgega silmade pilgu tabanud , lausus : </s> </p>
<p> <s> “ Sööst tuli sulle – vabasta vastane ! ” </s> </p>
<p> <s> Käsklusele vastamata klammerdus teine veel kõvemini vastasesse ning surus näo vastu kiskja niisket nahka . </s> </p>
<p> <s> ( Bigart uhuti pantrist lahti tuletõrje veekahuri abil . </s> <s> Talle heideti peale kiskjate püüdmiseks mõeldud võrk ning tõmmati puurist välja ; seal rapsas ta terassäigmetega püünise nagu ämmelgavõrgu puruks , tõukas rahva laiali ja hakkas longuspäi minema . </s> </p>
<p> <s> Rionosuke kohal ta korraks seisatas ning lausus pead tõstmata : </s> </p>
<p> <s> “ Andesta , Riono . . . </s> <s> Ma ei tea , kuidas see juhtus . </s> <s> Enam ei juhtu seda kellegagi . ) </s> </p>
<p> <s> Järgmisel päeval sõidavad Territooriumile delferveokid ning hakkavad peale tõstma puure kiskjatega . </s> <s> Laadijaid peatama tõtanud Rionosuke kuuleb operatsioonijuhilt , et kiskjad viiakse lennuväljale ja sealt erireisiga nende kodumaale . </s> </p>
<p> <s> Tavaliselt külmrahulik Rionosuke haarab raevukalt telefonitoru : </s> </p>
<p> <s> “ Bigart , andke otsekohe korraldus kiskjad maha laadida ! ” </s> </p>
<p> <s> “ Riono , mul on kahju … El ! ” </s> </p>
<p> <s> “ See on minu kool , minu koolkond : ma tean , mida vajan ! ” </s> </p>
<p> <s> “ Kahju , et sa seekord vajad seda , mida mina ei vaja , ” kostab Bigarti hajevil hääl . </s> </p>
<p> <s> “ Kiskjate intuitiivsele võitlustehnikale ei ole alternatiivi – sa tead seda kõige paremini ! ” </s> </p>
<p> <s> Bigart vaikib pikema puhu . </s> </p>
<p> <s> “ Tean . </s> <s> Paraku oli kiskjatel , mida meilt õppida . </s> <s> Nüüd , kus nad on targad , on aeg lõpetada . ” </s> </p>
<p> <s> “ Sellisel juhul on see sinu kool . </s> <s> Ma lahkun ! ” </s> </p>
<p> <s> “ Jää , Riono ! ” Bigarti hääl murdub kergelt . “ Ma palun . ” Hääl muutub nende mõlema vastu valjuks : “ Sellest põrgust , mis tuleb , ei murra ma sinuta läbi ! ” </s> </p>
<p> <s> TAEVAS ei sulgu kunagi – seal on igavene Lahtiste uste päev . </s> </p>
<p> <s> Seevastu Suletud põrgud avanevad aeg-ajalt – kas järsu paugu ja efektse tulevärgiga ( vulkaanipursked , mõeldamatud maavärinad ) … </s> </p>
<p> <s> … või pikkamisi , maskeerituna nagu rohus tiksuv miin , mis plahvatab siis , kui seda ei oodata . </s> </p>
<p> <s> Eenduv Põrgu , millele vihjas Bigart , oli viitsütikuga miin . </s> <s> See tiksus iga maailmakodaniku ajus ja teadvuses – kel need olid olemas – , ent alles kauge kummastava heliga . </s> </p>
<p> <s> Õlipõhi oli katastroofiliselt lähedal . </s> <s> Ehkki õlitootjad perioodilistel konverentsidel ja strateegianõupidamistel üksteist regulaarselt hoiatasid , jätkus “ musta maavere ” pidurdamatu aadrilaskmine . </s> </p>
<p> <s> Naftamaardlad mandriäärsetes nõgudes ja šelfil jäid järjest tühjemaks . </s> <s> Euraasiat ja Araabia poolsaart läbivad naftasooned – samuti Pärsia lahe , Timaani ja Kaspia õliallikad – kuivasid üksteise järel . </s> </p>
<p> <s> Kogu Naftavöö piirkonnas suleti tuhandeid õlivälju </s> </p>
<p> <s> Miljonitest puuraukudest üle ilma hakkasid kostma lõpuendelised korinad </s> </p>
<p> <s> Sel äreval ajal toimus Õlilinnas Emerson &amp; Kompanjonid vastselt ülesehitatud hiilgavas peakorteris Esimese suure energiakriisi salajane ennetusnõupidamine kõrgemal tasemel . </s> <s> Selles osalesid naftagigandid , õlistrateegid , riigipead ja kaitseministrid . </s> </p>
<p> <s> Seekordne strateegianõupidamine kulges teravamalt kui kõik eelmised . </s> <s> Naftavägevad süüdistasid üksteist kokkulepitud kvootide rikkumises . </s> </p>
<p> <s> “ Mu härrad , ükskord me müüme nafta asemel oma pisaraid ! ” lõpetas Maailma Energiaressursi Seirekomisjoni peaspetsialist Antu ? n Bysshe oma kaks tundi kestnud kõne . </s> </p>
<p> <s> ÜRO juures asuva ekstremaalväekontingendi ülemjuhataja feldmarssal Maclear hoiatas omakorda : </s> </p>
<p> <s> “ . . . </s> <s> Oleme juba sunnitud vägede manöövreid läbi viima puutumata kütusevarude baasil . </s> <s> Kui me ei täida vanu ega raja uusi kütusehoidlaid , muutub meie mobiilne sõjatehnika liikumatuks ballastiks . ” </s> </p>
<p> <s> Maclear keskendus , võttis sõjaväeliselt sirge hoiaku . . . </s> </p>
<p> <s> . . . ning pöördus vaikivas suletuses viibiva Bigarti poole ( marssali järel , nagu päevalilled päikese poole , kaldus saalitäis palgeid õligigandi suunas ) . </s> </p>
<p> <s> Nikyas on tumm ja tähelepanelik . </s> <s> Ent ta tähelepanu oleks nagu suunatud mujale , sammalrohelisele vaibale vahekäigus . . . </s> </p>
<p> <s> . . . mida mööda astub kõhn kumaras poiss ning vahib otsivalt toolide alla . </s> </p>
<p> <s> “ Seal , kolmandas reas . . . </s> <s> Kardinali mantli all ! ” lausub Nikyas teda suunates . </s> </p>
<p> <s> Poiss pistab käe pühamehe purpurmantli alla ning toob sealt esile hammaada kivikumeriku sarnase . . . </s> </p>
<p> <s> . . . pleekpruuni kilpkonna . </s> </p>
<p> <s> “ Austatud Bigart , ” alustas marssal , “ ÜRO juures asuva Ekstremaalväekontingendi kindralstaap tegi strateegiliselt tähtsa otsuse : seoses globaalsest kütusekriisist tingitud riikide kaitsevõime langusega , võtta kasutusele teie poolt suletud õliväljad ning alustada seal täisvõimsusel nafta ammutamist . ” </s> </p>
<p> <s> Teine ei kuulnud . . . </s> <s> Bigart viibis mingis vaikses uneluses . </s> <s> Üksnes ta rohelised silmad sädelesid kirkalt kui pudelipõhjad päikeses . </s> </p>
<p> <s> Näost punetav Maclear kordas oma pöördumist . </s> </p>
<p> <s> Sedapuhku Bigarti kõrv võttis ja ta lausus : </s> </p>
<p> <s> “ Oma avalduses , feldmarssal , jätsite te välja pisiasja : “ minu poolt suletud minu õliväljad ” . </s> </p>
<p> <s> “ Pole aeg minna isiklikuks , Bigart . </s> <s> Kui vaja , me kuulutame välja sõjaolukorra ja määrame teie nafta sundmüüki . ” </s> </p>
<p> <s> “ Kuulutage või sõda . </s> <s> Kolm neljandikku järelejäänud maaiImanaftast kuulub mulle ning on kaitstud väeüksuste ja sõjatehnikaga , mida ei kohta ka ulmes . </s> <s> Pealegi , Maclear , ” – Bigarti silmades süttisid lõbulõkked – , “ mul on kütust , millega seda käivitada . </s> <s> Teie aga peate formeerima ratsaarmee ja purjelaevastiku . ” </s> </p>
<p> <s> Bigarti repliigile järgnev muhelus oli ainus elevusepuhe süngekskiskuval foorumil . </s> </p>
<p> <s> Riigipeade ja kaitsestruktuuride survel ning Püha Tooli esindaja kardinal Christomanuse õnnistusel . . . </s> </p>
<p> <s> . . . võeti vastu maailma ( jääk ) nafta militariseerimise otsus , millele kirjutasid alla kolmekümne riigi juhid ning naftavägevad … </s> </p>
<p> <s> . . . välja arvatud Bigart . </s> </p>
<p> <s> “ Ma müün oma õli kuhu ja kellele tahan , ning kui on valida lahinguristleja ja külmetava provintsikooli vahel , ma valin viimase . ” </s> </p>
<p> <s> Maailma kütusekriis oli jõudnud küpsesse ajajärku ning arenes katastroofi suunas . </s> </p>
<p> <s> Córdoba … </s> </p>
<p> <s> Araabia paljakäsivõitluse MM-i raskema kaalu tiitlimatš </s> </p>
<p> <s> Pealtvaatajaid – üle miljoni </s> </p>
<p> <s> Guadalquiviri jõe haljasse orgu Araabiast kohale toimetatud naturaalne kõrbeliiv . . . </s> </p>
<p> <s> . . . sädeleb Hispaania päikese all sootuks teisiti ; kiirte peegeldusnurk on suure õhuniiskuse tõttu muutuv . </s> <s> See nõuab absoluuditasandil toimuvas võitluses vahelduvat strateegiat . </s> </p>
<p> <s> Astunud areeniliivale . . . </s> </p>
<p> <s> . . . tunnevad Bigarddini jalatallad kohe selle niiskust , erinevust kõrbe kuumast kuivast liivast . </s> <s> Hoobilt oli selge , et võitlustaktikat tuleb muuta . </s> <s> Seejärel , ainustki lihast pingutamata , langeb ta silmili liivale ning jääb liikumatult lebama . </s> </p>
<p> <s> “ Liiguta end . . . </s> <s> Püherda liivas . . . </s> <s> Ärata lihased ! ” kostab ta paremast kõrvast end sinna sokutanud Rionosuke ( mikrosaatja-vastuvõtja näol ) . </s> </p>
<p> <s> Bigarddin jääb lebama , silmad suletud , kõrv vastu tumma liiva . </s> </p>
<p> <s> Korraga . . . </s> </p>
<p> <s> . . . kuuleb ta samme . </s> <s> ( Tal nagu igal kõrbeolevusel oli laitmatu kõrvamälu : kord kellegi jalaastumist kuulnud , võttis kõrv selle hiljem eksimatult üles . ) </s> <s> Eamon see ei ole . </s> <s> Samm on raskem , rünnakam . </s> </p>
<p> <s> Addy , mõtleb Nikyas . </s> <s> Unistamine teeb unistuse tõeluseks . </s> </p>
<p> <s> Sammud , otsekui ta mõtet kuuldes , jäävad seisma areeni keskele . </s> </p>
<p> <s> Tribüünide ovatsioonid on marulised kui murdlained … </s> </p>
<p> <s> . . . ent kuidagi nõutud . </s> <s> Keset areeni seisab lihaskoloss , lastes kui lastel end imetleda – vabalt , loomulikult nagu suurt tundmatu looma . </s> <s> Seejärel sooritab ta mõned demonstratsioonivõtted : see on midagi vapustavat , mehe suuruse ja kehakaalu juures uskumatult kiiret . </s> </p>
<p> <s> Järgneb veelgi kõvem vaimustusetorm tribüünide poolt . </s> </p>
<p> <s> “ Tõuse , Nikyas , ” kostab Riono talle paremasse kõrva . “ Patseeri pisut . </s> <s> Mööda sa temast ei lähe : ta on sinust viisteist tolli pikem ja kolm puuda raskem . . . </s> <s> Ära lase teda lüüa massiga . . . </s> <s> Hoia ta lauba eest , see on kui suruõhuhaamer . </s> <s> Jäta meelde ta kõvem külg : häbematus ! ” </s> </p>
<p> <s> “ Adys Aladan ! ” lausub teadustaja mikrofoni . </s> </p>
<p> <s> “ Adys ! </s> <s> Adys ! </s> <s> Adys ! ” skandeerib miljonipäine inimmass tribüünidelt . </s> </p>
<p> <s> “ Nikyfan Bigarddin ! ” </s> </p>
<p> <s> “ Nikyfan ! </s> <s> Nikyfan ! </s> <s> Nikyfan ! ” hõiskavad pealtvaatajad . </s> </p>
<p> <s> Lamaja liival ei liiguta . </s> <s> Tribüünid jäävad surmvaikseks . </s> </p>
<p> <s> Nõutus haarab kohtunikke ; peakohtunik kummardub lamaja kohale ning sirutab käe , et puudutada toda õlast . . . </s> </p>
<p> <s> . . . kui võitleja sooritab lamamisasendist tabamatakiire sööstu ning maandub kui hiiglaslik lendkala areeni keskel vastase ees . </s> </p>
<p> <s> Marulised ovatsioonid , mis võitleja õhusööstule järgnevad , ei taha kaua vaibuda . </s> </p>
<p> <s> ( Lühike tervitustseremoonia : lauba ja südame puudutus , “ mu mõistus ja süda ei kanna vaenu ” . ) </s> </p>
<p> <s> Seejärel vastased eemalduvad liivaareeni vabalt valitud külje suunas . </s> </p>
<p> <s> “ Ründa esimesena , ” kostab ta kõrvas Rionosuke külmrahulik hääl . “ Sööst on su trump ! ” </s> </p>
<p> <s> Ent Bigart ei liigahta , valib teise strateegia . </s> </p>
<p> <s> AVAGONG ! . . . </s> </p>
<p> <s> . . . </s> <s> Ning pruunis võitlusrätis lihasmass , tulvil joovet ja võiduihku , sööstab talle peale . </s> <s> Täpselt sihitud kannahoop vastase ninajuurele lõpetanuks võitluse veel enne algust . . . </s> </p>
<p> <s> . . . ent juba on ründaja kand kireva pearätiga võitleja peos . </s> <s> Järgneb valuvõttega heide – ning jõuline jalahoop viib vastase liival rullangusse . </s> </p>
<p> <s> Kirevas rätikus võitleja sööst ( rätilehvatus temast ainult paistabki ) . . . </s> </p>
<p> <s> . . . ning pruun võitlusrätik , nagu pagev kõrbeliivur , kaob koos vastase peaga liiva . </s> <s> Ent vastane leiab end viivuga , on püsti ning sööstab omakorda . . . </s> </p>
<p> <s> Vastased on nn “ seljahaagis ” : seljad vastamisi , käed teineteise kaenla vahel . . . </s> </p>
<p> <s> “ Addy , ” lausub teine üle õla . “ Unistus toob unistatatava kätte ! ” </s> </p>
<p> <s> “ Alati ! </s> <s> Sa , Pask , räägid maailmameistriga ! ” Addy heidab vastase üle pea . </s> </p>
<p> <s> Hetke jooksul valivad nad mõlemad “ seireasendi ” : põlvili liivas , kehad eetsi , käed vastase poole sirutatud . </s> <s> Sülg keemas suul , sisistab Addy : </s> </p>
<p> <s> “ Tunned ise . . . </s> <s> Kakskümmend tundi ööpäevas trenni . . . </s> <s> Keegi hullrikas ostis mu välja ! ” </s> </p>
<p> <s> “ Mina . ” </s> </p>
<p> <s> “ Sss . . . sina – miks ? ” </s> </p>
<p> <s> “ Tahtsin sind näha . ” </s> </p>
<p> <s> “ Vaata , ” – Addy paiskab talle liiva vastu silmi – , “ kuni silmad näevad ! ” </s> </p>
<p> <s> “ Miks sa tapsid Mahmudi ? ” </s> </p>
<p> <s> “ Kust sa ss-seda . . . ” Addy sülitab ta poole . “ Süüd kannad sina – sina jätsid meile veelähkri ! </s> <s> Ilma veeta oleksime kõrbes mõlemad kärvand . ” </s> </p>
<p> <s> “ Mahmudi eest ! ” Kirev võitlusrätik viipub taha – mõlema jala kannahoop raksatab vastase näkku , võitleja rullub samas kõrvale … </s> </p>
<p> <s> . . . ning vastase hoop tabab õhku . </s> </p>
<p> <s> ( Veri , mis valgub liiva , joovutab publikut ; tribüünidel tõuseb kõrvulukustav märul . ) </s> </p>
<p> <s> “ Astu lähemale , et sa kuuleks . . . ” lausub Addy liivaga palgelt verd maha hõõrudes . </s> </p>
<p> <s> Nikyas ligineb talle nägu-vastu-nägu . </s> </p>
<p> <s> “ Kuulan sind ! ” </s> </p>
<p> <s> “ Sa otsisid Valget linna – ma saadan su sinna ! ” </s> </p>
<p> <s> Addy põlvehoop tabab Nikyase lõuga – ja kahe kokkupandud käe löök ( “ topeltkirves ” ) kuklasse . </s> </p>
<p> <s> “ Mõtle , enne kui tapad – kes sind välja ostab ? ! ” surub Nikyas läbi suule tõusnud vere . . . </s> </p>
<p> <s> . . . ning paneb vastase rasketest seerialöökidest vappuma . </s> </p>
<p> <s> Kestis teine võitlustund . </s> </p>
<p> <s> Areeniliiva , nagu mõistatuslikud kaardid , märgistasid rusked käärulised laigud . </s> <s> Surmaoaasid . </s> </p>
<p> <s> Vastased olid distantseerunud . </s> <s> Ründasid teineteist lühikeste sööstudega , mis lõppesid tehniliselt nauditava lähivõitlusega . </s> <s> ( “ Surmaoaasid ” binoklisõõrides olid tribüünid teinud surmvaikseks . ) </s> </p>
<p> <s> Ibn Bigarddini sööstud olid tõrjumatud ; ta keha , nagu rikošettiv mürsk , muutis õhus lennunurka ning vastase tõrjelöögid paremal juhul vaid riivasid teda . </s> </p>
<p> <s> Aimates matši soovimatut lõppu , võitles an Aladan surmapõlgelt . </s> </p>
<p> <s> Selles seisundis ( Nikyas oli valvas ! ) võis Addylt oodata kõike . </s> </p>
<p> <s> ( Ta kuulis mikrosaatjas mitmel korral nõrka krõpsatust ning mõistis Riono mahasurutud soovi teda suunata . </s> <s> Araabia paljakäsivõitlus oli mingis nüansis meditatiivne võitlusala , ning hääl väljast võis saada võitlejale dramaatiliselt saatuslikuks . ) </s> </p>
<p> <s> Adys Aladani jõuvarud olid silmanähtavalt lõpul . . . </s> </p>
<p> <s> . . . ent võitlusrätti ta areenile ei heitnud . </s> <s> Agoonias , nagu haavatud kiskja , võttis ta end kokku viimaseks sööstuks . </s> <s> Siin aitas teda Suur Silmitu – JUHUS . </s> </p>
<p> <s> Kolmandal võitlustunnil , pärast edukat ründelööki tagasi liueldes . . . </s> </p>
<p> <s> . . . tundis Nikyas jala all liigahtavat jahedat kumerikku . </s> </p>
<p> <s> “ Kivi ! </s> <s> Kilpkonn . . . </s> <s> Kuidas ta . . . ? </s> <s> Ühes liivaga toodi ! ” </s> </p>
<p> <s> Addy mõistis teda kohe , kui Nikyas võitlusvälja valides kilpkonnast üha kaugemale nihkus . </s> <s> Järsku afrikander kummardus , haaras loomakesel kõverikest jalgadest kinni , ning tolle irvitades üles tõstnud , kähises : </s> </p>
<p> <s> “ Kujutan , et oled kilpkonn . . . ” Afrikander pingutas muskleid . “ Kohe näed , mis sinuga juhtub ! ” </s> </p>
<p> <s> “ Enam mitte . . . ! ” liikusid Nikyase lõhkised huuled . “ Anna – anna mulle ! ” </s> </p>
<p> <s> “ Kilpkonn – löögi vastu ! ” </s> </p>
<p> <s> Addy viskas talle kilpkonna ; Nikyas libistas rübeleva loomakese seljapeitu . </s> <s> Ja avas kaitse . </s> </p>
<p> <s> Löök oli hirmus ; Addy pani sellesse kogu oma kehamassi , lihaste jõu ja . . . “ häbematuse ” . </s> </p>
<p> <s> Nikyfan Bigarddin vankus tribüünide kirjeldamatu pettumussireeni saatel kilpkonnaga vaevaliselt üle areeni . </s> <s> Läbinud Araabia liivakõrbe , laskis ta loomakese Hispaanias lahti . . . </s> </p>
<p> <s> . . . ning varises areeniservas kokku . </s> </p>
<p> <s> Kohtunikelaual pöörati liivakell ümber . </s> </p>
<p> <s> Ekraanidel on suures plaanis LIIVAKELL , aegamisi sõrisev liiv </s> </p>
<p> <s> Tribüünide hingepeetus on tajutav kui stoppkaadrina seiskunud samuum </s> </p>
<p> <s> ( Oma juhtpuldis , peitnud näo käe varju , loeb Rionosuke armuta sekundeid . . . ) </s> </p>
<p> <s> Areeniservas lamav võitleja hoiab pingutusega lahti üha enam raskuvaid silmalauge . . . </s> </p>
<p> <s> . . . ning vaatab järele kilpkonnale , kes mööda liivarada areenist eemale ukerdab </s> </p>
<p> <s> Too tume täpp seal liivatee kauguses , muiatlemapanev monstrumike maailmas mõtet kaotamas , liigutas teda sügavalt . </s> <s> Mida kujutasid endast tolle silmapaistmatuse kõrval silmapaistev au , kuulsus , tiitlid ; aruta amokijooks õliväljadel ? ! </s> <s> Inimene – hetkel teadis ta tõtt – kaotab sajandite distantsil kindlalt . . . </s> </p>
<p> <s> . . . </s> <s> KILPKONNALE . </s> </p>
<p> <s> Liivakell , mis sõrises temas , luges aega täpsemalt kui liivakell kohtunikelaual . </s> <s> Ta oli liivadel sündinud , liivadel kasvanud , ning too peenike sõrisev liivajuga oli osake tema vereringest . </s> <s> Ta teadis täpilt , mil ta on võitlusest välja loetud . </s> </p>
<p> <s> Minut ja kolmkümmend sekundit. . . tuikas tas sisem kell . </s> </p>
<p> <s> Äkitselt kuulis ta paremas kõrvas kõnesignaali : kohe pidi kostma Rionosuke hääl ( hetkel ta kahetses , et mõistis jaapani keelt ) . </s> <s> Ent see ei olnud Riono . . . </s> </p>
<p> <s> . . . vaid kellegi baritonist tenorisse kiskuv hääl : </s> </p>
<p> <s> “ Aeg väljas – areenile !!! ” </s> </p>
<p> <s> Jumpsikal on häälemurre ! mõistis teine korraga . </s> </p>
<p> <s> Järsku rõkatas publik ja kargas üles , nagu oleksid tribüünid püstitatud kraatrile . </s> </p>
<p> <s> Ibn Bigarddin sööstis – seda sügavast grogist , kust sööstetakse kanderaamile ! </s> </p>
<p> <s> Kentaur . . . sai Aladan vaevalt mõelda , kui varises oietult areenile . </s> </p>
<p> <s> Kolm aastat hiljem . . . </s> </p>
<p> <s> Nikyas Bigart veedab paar puhkenädalat perekonna juures Islandil , naisevanemate kodus , lihtsas fjordiäärses majakeses . </s> </p>
<p> <s> Õlimaailma palava põrgu järel ( naftamaardlate ammendumisest tekkinud paanika meenutas Josef Hainzi põrgumaalinguid ) on Islandi karge jahedus , looduse avatus ning inimeste avalus õlipõrgus kõrvetada saanud Bigartile nagu leevendav tuuleõhk . </s> </p>
<p> <s> Päevad läbi uitab ta tundrutel , heidab mägijõgedel spinningut . . . </s> </p>
<p> <s> . . . või lendab väikesel kopteril veel kõrgemale , liustikupiirile , kus elab nimetu kurttumm mägierak . </s> </p>
<p> <s> ( Tolle tundlikud sõrmed vikeldasid korvivitsu ning tühjad pimedasilmad vaatasid üle oma töö külalisele silma . </s> </p>
<p> <s> Ühel päeval küsis kurttumm Bigartilt , kas too ei taha temalt korvi osta . </s> </p>
<p> <s> Ootamatusest teine isegi ei üllatunud : </s> </p>
<p> <s> “ Aitäh , pole vaja . ” </s> </p>
<p> <s> “ Räägid , nagu oleks sul juba korv . ” </s> </p>
<p> <s> “ Olen õliammutaja – tankereid sa ju ei müü . ” </s> </p>
<p> <s> “ Kas ammutad palju õli ? ” </s> </p>
<p> <s> “ Vähe ! ” </s> </p>
<p> <s> “ Siis osta . </s> <s> Õli , mida pole , on paras korviga kanda . ” ) </s> </p>
<p> <s> Piki samblikuga kaetud orgu alla küla poole lennates mõtleb Bigart veel korvipunujale . . . </s> </p>
<p> <s> . . . ent maandumisel , võideldes tugeva külgtuulega , hajub nii korvipunuja kui ka mõte temast . </s> </p>
<p> <s> Mägierak meenub talle uuesti järgmise päeva hommikul , kui nad perega maja verandal kohvi joovad . . . </s> </p>
<p> <s> . . . </s> <s> Äi Kiljan vaatab teda imelikul pilgul ning ämm Selma peidab näo kohviauru taha . </s> </p>
<p> <s> Dora , üks laps süles , teisega käimal , piidleb teda kõrvalt . </s> </p>
<p> <s> KILJAN : Korvipunuja ? </s> <s> Pole kuulnud . </s> </p>
<p> <s> SELMA : Liustikuveerel . . . </s> <s> Seal elavad ainult jäälinnud ! </s> </p>
<p> <s> NIKYAS : Polnud lind – inimene oli . </s> <s> Korvipunuja . </s> </p>
<p> <s> KILJAN ( väärutab pead ) : Seal ei kasva vitsagi , millest korvi punuda . . . </s> <s> Orus vindub veel vaevakaske – mujal puha kalju ja samblik ! </s> </p>
<p> <s> SELMA : Ära käi , väi , üksi lagendikul . . . </s> <s> Seal elab Hingevaras ! </s> </p>
<p> <s> DORA ( nookab innukalt ) : Tal on , mida varastada . </s> </p>
<p> <s> Laudkond naerab . </s> <s> Äkitselt kõik vakkavad , vaatavad jahmunult Nikyasele otsa . </s> </p>
<p> <s> KILJAN ( kogeleb ) : S-sa räägid … </s> </p>
<p> <s> SELMA : . . . islandi keelt ! </s> </p>
<p> <s> DORA ( solvunult ) : Tegid minust narri – lasid kolm aastat tõlkida iga sõna . . . </s> <s> Valelik ! </s> <s> Simulant ! </s> </p>
<p> <s> Vihane Dora tõuseb ja lahkub lapsega lauast . </s> <s> Tema tuules lahkub Selma . </s> </p>
<p> <s> KILJAN ( nihetab õlgu ) : Naistel hakkab sadama . </s> <s> ( Lauast tõustes . ) </s> <s> Läki meie kalale – ilm on ilus , meriahvenas peaks juba parves olema ! </s> </p>
<p> <s> Nad sõidavad kitsast fjordist välja hommikupoole , vastu merest tõusnud , alles veepiiskadest sädelevale päikesele . </s> </p>
<p> <s> Kaater nende all on kallis , kahe võimsa päramootoriga ; automaatnavigaatori , raadiosaatja ja radarsüsteemiga – ning , mis kalameestele eriti kallis , kalaloodiga . </s> <s> ( Aluse kinkis väi külakoolmeistrist äiale kuuekümnendaks sünnipäevaks . ) </s> </p>
<p> <s> Meri on peaaegu kortsuta , sügavsinine . . . </s> </p>
<p> <s> . . . kontrastiks kaatrikruvidest ülesvispeldatud valgetele vahuroosidele . </s> </p>
<p> <s> KILJAN ( roolis ) : Kiire alus – saarel pole teist sihukest ! </s> </p>
<p> <s> NIKYAS ( vaatab binoklisse ) : Tavaline alus – pole teist sihukest saart ! </s> </p>
<p> <s> KILJAN ( naerab ) : Vulkaanikuplad ja igavesti tossav kivihunnik . . . </s> <s> Vaene maanurk ! </s> </p>
<p> <s> NIKYAS : Vaeserikas . </s> <s> Nagu kõrb ! </s> <s> ( Langetab binokli . ) </s> </p>
<p> <s> KILJAN ( tõsineb ) : Miks sulle meeldib kõrb ? </s> </p>
<p> <s> NIKYAS ( kergelt ) : Seal on kõrb su ümber – ja mitte su sees . </s> </p>
<p> <s> KILJAN ( noogutab ) . </s> <s> Sellepärast minagi elan siin , et poleks vastupidi . </s> <s> ( Osutab lähimerele . ) </s> <s> Seal on Heimaey . . . </s> <s> Saar , kus vanasti oli Vestmannaeyjari linn – vulkaanipurse pühkis selle merre . </s> <s> Ja tõstis merest Surtsey saare . . . </s> </p>
<p> <s> NIKYAS : Linnaga ? </s> </p>
<p> <s> KILJAN ( muigab ) : Kus sellega . . . </s> <s> Kurat ei paku üle ! </s> </p>
<p> <s> NIKYAS ( harutab püügiriistu ) : Kiljan ! </s> </p>
<p> <s> KILJAN : Hoi ! </s> </p>
<p> <s> NIKYAS : Mis põnevat vanasti veel oli ? </s> </p>
<p> <s> KILJAN : Meriahvenad olid suuremad ja naised olid nooremad ! </s> </p>
<p> <s> Avamerele jõudnud , sukeldab Bigart kalaloodi . </s> <s> Veerand tundi aeglast käiku . . . </s> </p>
<p> <s> . . . ja ekraanile ilmub tume kujumuutev laik – meriahvenaparv . </s> <s> Mehed kalastavad mõnda aega , tõmmates üles ligi sada kilo moivat ja ahvenat . </s> <s> Siis keerab Kiljan kaatrinina kodufjordi suunas . </s> </p>
<p> <s> KILJAN ( lapsrõõmus ) : Hea saak . . . </s> <s> Sump kurguni täis ! </s> </p>
<p> <s> NIKYAS : Jumal pakub üle . </s> </p>
<p> <s> Bigarti rõõm oleks nagu kurbusega kanditud . </s> <s> Ta vaatab pikksilmaga saare hingeminevaid maastikke , seejärel nurkab binoklit . . . </s> </p>
<p> <s> . . . ning loodib suisa vett . </s> </p>
<p> <s> KILJAN : Mis näed seal , väi ? </s> </p>
<p> <s> NIKYAS : Saare juuri . </s> </p>
<p> <s> Bigartil ei jätku südant , et öelda tõtt saarepatrioodile , eluaegsele külakoolmeistrile , hallipäisele mehele , kes juhtumisi on tema äi , et Atlandi künnisel asuva Islandi sügavuses peituvad rikkalikud . . . </s> </p>
<p> <s> KILJAN : Ütle aga , mida sa uurid ? </s> <s> ( Läheb rahutuks . ) </s> <s> Ega ometi mitte naftat . </s> <s> Ära seda tee , väi . </s> <s> Island on ilmanurk , kus kajakad on alati olnud valged , vesi selge ja maa puhas ! </s> </p>
<p> <s> NIKYAS ( binoklit langetades ) : Kujuta ette , Kiljan , et kajakad ka jäävad siin valgeks , vesi selgeks ja maa puhtaks ! </s> </p>
<p> <s> Fjordis paadisillal ootavad neid abikaasad . </s> <s> Dora on õnnelik ja õnnetu – seisund , mis naist kunagi ei rahulda , kuid alati teda saadab . </s> <s> Nikyas ei tea , mispuhul nüüd . . . </s> </p>
<p> <s> . . . ent kohe saab teada . </s> <s> Oma kambris rutuga ümber riietudes ( Reykjavikist on saabunud kiirväljakutse ) lendab talle näkku peotäis kameesid , seejärel teine , kolmas … </s> </p>
<p> <s> DORA ( näost lapiline , karjub ) : Kentaur ! . . . </s> <s> Nüüd ma tean , miks tundru sind öiti tõmbab – kogu Island on neid ( järjekordne peotäis ehteid lendab mehe näkku ) asjakesi täis ! </s> </p>
<p> <s> NIKYAS ( häirimatult ) : Kas sa oled “ kogu Island ” , Dora . . . </s> </p>
<p> <s> DORA ( tõmbleva suuga ) : M-ma … Ma sõidan saarel ringi ja ostan kameesid igalt poolt kokku . </s> <s> Petis ! </s> </p>
<p> <s> NIKYAS ( tagi võttes ) : Kui sa kannaksid neid kõiki – järsku oleksid siis õnnelik , Dora ? </s> </p>
<p> <s> DORA ( põlastusega ) : Iga puberteet ja puruvanake kannab neid ! </s> </p>
<p> <s> NIKYAS ( hetk enne lahkumist ) : Ja minu naine seni veel mitte ! </s> <s> ( Paneb peos olnud kamee Dorale kaela . ) </s> </p>
<p> <s> Naine rapsab ehte kaelast ning virutab selle küdevasse kaminasse , nii et sädemed ja rigin taga . </s> </p>
<p> <s> DORA ( külma põlgusega ) : Nägid – isegi tuli sülgas ta välja . . . </s> <s> Klaasitükk ! </s> </p>
<p> <s> NIKYAS ( ukselt ) : Teemant , Dora , kuuskümmend karaati , roosilihv . </s> <s> ( Väljub . ) </s> </p>
<p> <s> Teemandikillud kõrvetatud peos , seisab Dora vihmajugis akna all ning vaatab järele kopterile , mis üle kustunud vulkaaniharja pikkamisi . . . ta elust ja saatusest eemaldub . </s> </p>
<p> <s> Naine mõistab järsku , miks ta on õnnetu : tal puudub fantaasia , et kanda Kentaurikameed . </s> </p>
<p> <s> Bigartlandi saatkonnas Reykjavikis ootab Nikyast depešš ÜROst . </s> </p>
<p> <s> Libistanud šifreeritud telegrammist silmadega üle , laseb Bigart selle vaikse tuulega lauale ning lausub teadet dramatiseerimata : </s> </p>
<p> <s> “ Miski ei lõpe nii loomulikult kui õli . ” </s> </p>
<p> <s> Järgnenud välknõupidamisel Ühinenud Rahvaste Organisatsioonis nõustuvad kõik riigid üksmeelselt , et naftakriis maailmas on möödas , </s> </p>
<p> <s> . . . ning et sellest on kõigi silma all saanud naftakatastroof . </s> </p>
<p> <s> NAFTA ( kr naphtha ) , mis tekkis miljonite aastate jooksul , haihtus selle ajamassiga võrreldes . . . </s> </p>
<p> <s> . . . praktiliselt hetkega . </s> <s> Kadus peaaegu kogu Naftavöö piirkonnast , põhjaaladelt ning mandrilavalt . </s> </p>
<p> <s> In crudo , toores olekus leidus maaõli vaid mõnes kõrberiigis ning Bigarti-taolise õligigandi maa-alustes hästivalatud hiigelhoidlates . </s> </p>
<p> <s> Naftal on rist ! kuulutas kristlasest õlikuningas . </s> </p>
<p> <s> Allahi embargo ! väitis õlišeik . </s> </p>
<p> <s> Naftat hakati tikutulega otsima . </s> <s> Rajati miljoneid proovipuurauke maal ja merel . </s> <s> Naftauurimiskeskus ning selle filiaalid said õliluuretellimusi maailma kõikidelt kontinentidelt . </s> <s> Pelagopulos tuli välja julge projektiga : puurida naftat lähiplaneetidel . </s> <s> ( Kõrbekarjused kartsid : “ Seni sulpsisime jalgupidi naftas – nüüd hakkab seda ka pähe sadama ! ” ) </s> </p>
<p> <s> Kõige kaugemal naljast olid suured militaarriigid , kelle Sõjamasin kütusepuudusel lootusetult seisis . </s> <s> Manöövrid ja õppelennud jäid ära . </s> <s> Lahingutehnika läks rivist , vägede väljaõpe kidus . </s> <s> Armee degradeerus . </s> </p>
<p> <s> Seni võimsad sõjaliidud lagunesid omaette tusklevateks hegemoonideks . </s> </p>
<p> <s> “ Nüüd nad võivad meile kividega ära teha ! ” lausus feldmarssal Maclear staabiülemale , inspekteerides oma roostetavaid ristlejaid , tanke ja lennukeid , mis seisid norus ja liikumatud . . . </s> </p>
<p> <s> … nagu hiiglaslikud halvatud terasloomad . </s> </p>
<p> <s> Tsiviilmaailmas , kuhu kütus jõudis pärast armeed , oli olukord veelgi lohutum : tanklad seisid üleilma tühjad ja tarbetud nagu tilgatuksjoodud mahlapurgid . </s> <s> Tänavaliiklus hõrenes päev-päevalt , kuni seiskus sootuks . </s> </p>
<p> <s> Äraväänatud lahtiste ustega sõiduautod seisid kui murtud tiibadega linnud . . . </s> </p>
<p> <s> . . . seal , kuhu nad kütuse lõppedes seisma olid jäänud : keset sõiduteid , väljakutel , fooride all . </s> </p>
<p> <s> ( Bigartlandi kasvandustest osteti üleilma sisse kaameleid ja hobuseid , et ära vedada linnade tänavaid ummistav vanaraud . </s> </p>
<p> <s> Üha sagedamini võis näha sõiduteedel šikke limusiine , kus istusid endised šikid seltskonnad . . . </s> </p>
<p> <s> . . . ainult et juhikohal kügeles nüüd livrees kutsar ning kahel pool tiislit kenitlesid Bigartlandist imporditud araabia täkud ja connemarad , lõunamaade linnades baktrianid ja dromedarid . ) </s> </p>
<p> <s> Lennureise ei toimunud . </s> <s> Maailma miljonid reisilennukid olid muutunud tiivuliseks ballastiks ning seisid risa-räsa ummistatud lennuväljadel . </s> </p>
<p> <s> Laevadega , millele lasus kogu transport , oli lugu mõneti lihtsam : suuremad liinilaevad ja kaubaalused ehitati ümber tagasi kivisöele – või edasi tuumakütusele . </s> </p>
<p> <s> Väiksemate laevade kohal , nagu vastpuhkenud värvikad lilleõied , maugusid taas keskaja valged , helesinised , punased purjed . . . </s> </p>
<p> <s> Eksistentsiaalse tähtsusega energiatoorme , NAFTA ammendumisega maakoores . . . </s> </p>
<p> <s> . . . oli maailmatsivilisatsioon esimestest päevadest peale määratud arenguseisakule . </s> </p>
<p> <s> Kohe peale naftavälju jäid seisma sajad-tuhanded pumbajaamad , rafineerimistehased , keemiatööstusterminalid . </s> <s> Nagu purunenud akendega hiiglasuured tondilossid , seisid nad tööstuslinnakuis , ainsateks asukateks vilisev tuul , tuvid ja kodutud hulkurid . . . </s> </p>
<p> <s> Kolm miljardit naftaringluses kaasa teinud planeedi elanikku jäid teadmata ajaks tööta . </s> </p>
<p> <s> Maaõli asendavat energiatooret – Naftauurimiskeskuse teaduslik prohveteering läks täide – , mis oleks võimaldanud maailmas elu ja tsivilisatsiooni edasist arengut . . . </s> </p>
<p> <s> . . . ei leitud . </s> <s> Ehkki hakati otsima esimesest päevast peale . </s> <s> Valuliselt nagu nurka , mille vastu oldi end ära löönud . </s> </p>
<p> <s> Taastuvad energiaallikad – päike , tuul , vesi – ei pakkunud lohtu : mitte igal pool ei paistnud päike , ei tormanud tuul ega voolanud vesi . </s> <s> Kõik lipulaused nagu “ Ideaalne maailm töötab päikeseenergial ! ” kukkusid üksteise järel läbi . </s> </p>
<p> <s> Liikurvahendite energiaallikana – nagu varsti selgus – oli nafta absoluutselt asendamatu . </s> </p>
<p> <s> Teised energiad ei vedanud välja ; paljudest – väikese kasuteguri või ohufaktori tõttu – loobuti juba eksperimendi staadiumis . </s> <s> ( Elektriakud tegid liiklusvahendi raskeks . </s> <s> Heeliummootorid suurendasid sõiduki gabariite . </s> <s> Tuumaenergial töötavate sõiduautode tootmine lõpetati kohe , kui sadadel-tuhandetel autoomanikel diagnoositi leukeemia . </s> </p>
<p> <s> Ehkki otsingud jätkusid , patenditaotlusi tuli kui padu . . . </s> </p>
<p> <s> . . . paistis , et NAFTATSIVILISATSIOON sündis naftast ja sureb koos naftaga . </s> </p><lg type="free"><l> “ Kuiv oled , kuiv , Bendunia püha Allikas , </l><l> mis oli Sabiinias , Dikontise orus . . . </l><l> Ehkki sealt ÕLI ei vooland , vaid vesi hallikas – </l><l> ükskõik kui Terentius seisan , pea norus ! ” </l></lg>
<p> <s> vermib Bigart sellest antiigiviktoriini vaimus värsi . </s> </p>
<p> <s> Ning siis hakkab sündima ime : nõndamööda nagu maailmast taandub tume õli … </s> </p>
<p> <s> … sedamööda läheb maailm heledamaks : </s> </p>
<p> <s> kajakad Õlimerel lähevad varmalt valgemaks </s> </p>
<p> <s> kõrbekarjuste kuhtid üha puhtamaks </s> </p>
<p> <s> õhk ilmamaa kohal ikka selgemaks </s> </p>
<p> <s> Kollane Kääbus kõrbe kohal aina leebemaks . . . </s> </p>
<p> <s> Aegamisi nagu teemant kimberliittorus sünnib Bigarti peas idee , vahest säravam senistest : kasutada pärast ÕLI SURMA maailma taasloova energiana jõulisi südamelööke , silmade soojuskiirgust , pisarate tõusu ja mõõna . . . ! </s> </p>
<p> <s> Ent nagu ükski teine , nii ei kuulu ka leitud värske alternatiivenergia idee üksnes temale , vaid teatud ajast tuli tal kõiki leidusi . . . </s> </p>
<p> <s> . . . jagada Jumpsikaga . </s> </p></div2></div1>
    </body>
  </text>
</TEI>
</teiCorpus>
</teiCorpus>
