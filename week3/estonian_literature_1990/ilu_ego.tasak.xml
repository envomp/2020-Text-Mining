<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> EGO </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos">
        <head> EGO </head>
        <div2 type="alaosa"><head> 1 . MODERATO </head>
<p> <s> Näidake mulle jah malevlasi . </s> <s> Nagu mul oleks enne hea tuju olnud . </s> <s> Kõik on vastupidi , isegi mu viha on vastupidi , see pole selline ere südameklopper viha , kui sa oled tulnud juuksurisalongist ja sulle on pähe susatud hõbeda alatooniga värvi , kui sa tahtsid kuldset , või kuldset , kui sa tahtsid hõbedast , või veel hullem - kui nad on kokku segatud , nagu kunagi tegid need kaks olümpiavõitjat , kes tahtsid olla vennalikud ja valasid hõbeda ja kulla kokku , sest nende tulemustel oli nii imepisike vahe , aga juuste peal on iga vahe suur . </s> <s> Näiteks selle malevlase juuksed on vitaal-ideaal pruunist väga kaugel , nii nagu malevlane ise on oma tühja sebimisega kaugel kaugel rahulikust ja mõtlevast ida inimesest . </s> </p>
<p> <s> Komedoon , komedoonid , koprahammas , valge , muud hambad , beezhid , säh-seletused , kaitsekulutused suurenevad kultuuri arvelt , noorte-erakonnad , mina kuulan , sina tead . </s> <s> Seda sa ei tea , et kui suruda pea vastu mu patja , seest tanguteradega täidetud orgaanilisse patja , kuuleb sealt merekohinat , ja täna on see kohin nii agressiivne , sama agressiivne kui sinu esinemine , ja mitte isegi su esinemine , vaid kogu olek . </s> </p>
<p> <s> Õpid mingis USA ülikoolis , kuskil Missisippi kandis , kuule aga head on ju kõik üleval idas või Californias , ja üldse - kus on karisma , ujedus , vaimukus ? </s> <s> Ja sügavmõttelisust paljastav traagiline helk ? </s> <s> Parlamentaarne , internatsionaalne , üliõpilasväitlus , uhke , sa oled nii uhke , et oled pealiskaut ja jooksed kahe basseini vahet , ilma et kummaski ujuda saaks . </s> </p>
<p> <s> Mu padi sokib , et sa oled vähemalt paar korda keppi saanud mingilt neiult ( just nimelt neiult , mitte näkilt , chickilt , bimbolt , naiselt , tüdrukult , vaid kõige jamamalt neist ) . </s> <s> Ja sa isegi loed midagi ! </s> <s> Näita , näita lähemalt ! </s> <s> " Organisatsioonipsühholoogia " ja " Kuidas olla hea ülemus " - selliseid asju teavad tundlikumad tüübid loomulikust valgusest , aga sina loe - loe julgesti , ja ära unusta ajalehti , vaata et sa ei jäta USAs vahele ühtki artiklit , kuidas Viru-Nigulas nügelevad omavalitsused ja siseminister ületas kiirust . </s> </p>
<p> <s> Keegi neiu , pintsak , kena , ninasopran , kole , aga ma ei ole , saa aru , ei ole mingi semiootik , kes suudab igalt pildilt leida üles liivakella , ütleme siis lihtsalt - keskmine kehaehitus . </s> <s> Klishee , polemisee , tsitee - partitsiip , ON teinud . </s> <s> Sa oled juba jõudnud kõiki neid asju teha ja - ekraanil oled olnud - kaks minutit ! </s> <s> Pole viga , nagunii vaatad hiljem videolt seda kahte minutit kaks kuud ja oled heldinud enda käibetõdede tõlkimisest . </s> <s> Aa , pole aega heldinud olla , sest unistad saada suhtekorraldajaks , õppejõu tekst sõna-sõnalt kirja , väga head hinded , peavadki olema , kui pole muresid , isegi cashimuresid , siis on ju lihtne keskenduda , feminismiloengud , kutiga sööma minnes demonstratiivselt ise maksmine . </s> </p>
<p> <s> Aga piisad ? </s> <s> Kus on piisad ? </s> <s> Üks piisk traagilisust , teine piisk mängulisust , kolmas piisk ujedust ? </s> <s> Ei ole ? </s> </p>
<p> <s> Muidugi ei ole . </s> <s> On hüper-organiseeritud bussireis Pariisi või Prahasse ja siis seal bussis kõkutamine nende üle , kes on ujedamad , mängulisemad , traagilisemad , ja pildile-vaat ! muuseumis , kuni giid käsi plaksutab . </s> </p>
<p> <s> Ja üks boyfriend - kes on sind oskamatult , aga visa-tempokalt rahminud nagu rehepeksumasin , tema on armastuse võrdkuju . </s> <s> Ja hea filmi võrdkuju on see , kus rezhissöör näitab mustvalgelt ja vilksamisi , kust pärinevad meestekoba peategelanna kompleksid - kuidas meela naeratusega isa kümneaastast tegelannat tagumikust näpistab , ja siis ei suuda tüdruk täiskasvanuna suhteid luua . </s> <s> Sa vaatad seda filmi ja tunned endas veel suuremat iha hakata suhteid korraldama . </s> </p>
<p> <s> Okei , aitab , te mõjute nagu ravitallad , viite kogu mürgi kehast välja , aga mingi mürk peab ju alles ka jääma . </s> </p>
<p> <s> Tegelikult pole kõik veel kadunud . </s> </p>
<p> <s> Üks mu tuttav oli ka alguses n e i u , aga siis haigestus ta ema vähki . </s> <s> Vaene tüdruk käis ringi nagu zombi ja süstis kolm korda päevas emale morfiini . </s> <s> Haigus oli nii viimases faasis , et oli selge , et ema pidi surema , aga see oli slow motion surm . </s> <s> Tüdruk oli kuulnud , et arstid teevad mõnikord omavolilist eutanaasiat , süstides sisse mitu korda suurema annuse morfiini , aga loomulikult ei julgenud tüdruk seda arstidelt paluda , veel vähem ise teostada , kuigi päästa polnud enam midagi . </s> <s> Kõlagu kui küüniliselt tahes - tüdruk kaotas ema , aga võitis tunnetuse , võitis iseloomu , võitis traagilisuse . </s> <s> Ja kui ta bussis loksus , arvestas ta , et pooled bussisviibijaist võisid olla kannatanud veel rohkem kui tema . </s> <s> Ja tüdruk ei olnud enam rõveülbe , vaid rahulik , stiilne poolülbe . </s> <s> Enne ema haigust oli ta mõnitanud modelle nende " meil on nii raske töö " - räppimise pärast . </s> <s> Nüüd ei julgenud tüdruk enne midagi arvata , kui ta konkreetsest inimesest midagi rohkem teab . </s> </p>
<p> <s> Mina ei tea teist mitte midagi , aga julgen arvata küll . </s> <s> Miks ma ei peaks julgema , mul on tanguteradest padi ja merevaigust madrats ja kui ma viitsin pingutada , kleepub triikraud mu külge nagu magnet . </s> </p>
<p> <s> Lihtsalt TUNDUB , et teil pole mängulisust , traagilisust , ujedust . </s> </p>
<p> <s> Need kolm piiska on mu trump , neiu , muidu on nii , et sina oled titaan , ja mina titaanik . </s> <s> Minu elu möödub ju ratastoolis . </s> <s> Vat kus tuli puänt praegu ! </s> <s> Täiesti kogemata , vannun , et täiesti kogemata . </s> <s> Pole üldse minu stiil , et kõigepealt freudistlik võsa , ja hiljem selle tagant tuum välja . </s> <s> Ja ega ma pole nagu see niinimetatud pime New Yorgi metroos , kes jaotab rahvale flaiereid : andke raha , olen pime ! , korjab siis laialijagatud paberid ilmeksimatult kokku ja astub järgmisse vagunisse . </s> </p>
<p> <s> Mina ei taha mingeid puänte . </s> </p>
<p> <s> Tegelikult mind huvitaks teada , kas ma teiega rääkida saaks . </s> <s> Vaadake , kui vestluskaaslases on natukenegi ebasiirust , kaob mul kõnevõime . </s> <s> Kui aga kaaslane on uuesti siiras , tuleb hääl tagasi . </s> <s> Enamasti arvatakse , et mul on küll hea tunnetus , aga hääle äraminekut ma näitlen . </s> <s> Nagu ma jõuaks kogu aeg näidelda ! </s> </p>
<p> <s> Ja oleks see siis raskelt eripärane omadus . </s> <s> Isegi mu kassil on teatud selekteerimisvõime . </s> <s> Ta kuseb nõmedate külaliste voodisse . </s> </p>
<p> <s> Ükskord viis ema mu psühholoogi juurde , et teada , kas ma siis näitlen või mitte . </s> </p>
<p> <s> Psühholoog oli umbes nelikümmend viis , liiga sotsiaaltöötaja tüüpi - selline , kes arvab , et on seksikas olla abitu ja lõtv ja kurrunurrumuti häälega . </s> </p>
<p> <s> " Tere , mis su nimi on ? " </s> </p>
<p> <s> " Mia , " vastasin . </s> </p>
<p> <s> " Palun räägi oma elust ja mõtetest , " ütles psühholoog . </s> </p>
<p> <s> " Kas pikalt ? " küsisin . </s> </p>
<p> <s> " Nii pikalt , kui vaja , " vastas psühholoog . </s> <s> " Mulle on alati muinasjuttudes meeldinud need karjused , kes räägivad mööduvale rändurile ära kõik , mis meelde tuleb . " </s> <s> ( See oli siiruse piiri peal , psühholoog , sa oleks pidanud ütlema : " Mulle on alati meeldinud need patsiendid , kes lobisevad kogemata välja mõne rasvase lapsepõlvedetaili . " ) </s> </p>
<p> <s> Ja siis ma mõtlesin , kas see ongi siis olukord , mida kutsutakse " võõras kiirrongis " , aga kuna nagunii on kõik inimesed mulle võõrad , hakkasingi rääkima , poolsosinal : " Meid on kolm talu järjest , jah - nagu Bullerby ja sigu me enam ei pea , sest nad hakkasid dieeti pidama , justkui tunnetades , et nii saab elu vähe pikem . </s> </p>
<p> <s> Ma ei taha Bullerby idülli mustata praegu , aga ühes talus on meil füüsiline , teises vaimne ja kolmandas kosmiline kiiks . </s> <s> Ega see ei tähenda , et tänapäeval enam rahulikku maaidülli olemas olla ei saa . </s> </p>
<p> <s> Meie põhjapoolsetel naabritel on vaimse puudega tütar . </s> <s> Ta on palju õnnelikum kui mina . </s> <s> Ja tal on võimalus osaleda nendel ülemaailmsetel lollide päevadel , kus Brüsselis või Londonis on mingi fond kinni cashinud suured lukshotellid ja konverentsisaalid , ja igalt maalt paar lollide alagrupi esindajat jagab teistega muljeid , kuidas ikka hommikul süüa saab , mida telekast näeb ja nii edasi . </s> <s> Need " konverentsid " lihtsalt cashitakse kinni , saage aru , ja samal ajal istuvad normaalsed lapsed kuskil näljas või neil pole raha , et kinno minna . " </s> </p>
<p> <s> Psühholoog noogutas ja nurrus ja mina jätkasin , tirides teda vägivaldselt edasi oma monomaailma : </s> </p>
<p> <s> " Need cashijad ja ressursside raiskajad lugegu Peter Singeri isiku ja mitteisiku-teooriat . </s> <s> Kõik inimesed pole sugugi ülemad kui loomad . </s> <s> Kui mingi loom tuleb ise endaga toime , on ta igal juhul " ülevam " ja mõttekam olend kui inimene , kes on juba sündimisest saati olekus , kus teised teda vahetpidamata talutama peavad . </s> <s> Giga-vigased olevused tuleb teiste säästmiseks visata kuristikust alla nagu Spartas . </s> </p>
<p> <s> Võibolla on mu arvamused liiga radikaalsed " ( " On-on , " noogutasid psühholoogi silmakurrud . ) </s> </p>
<p> <s> " Olen olnud maailmast ära lõigatud , keegi pole mind otseselt seganud ega piinanud , ja sellised tingimused lihtsalt sunnivad olema originaalne , " lisasin kurrudele . </s> <s> " Mis siis , et kõik mu näited pärinevad raamatutest ja filmidest . </s> </p>
<p> <s> Lõunapoolses talus on kosmiline kiiks . </s> <s> Nende lapselaps Dea on mu alter ego . </s> <s> See on tüdruk , kel on minuga samad puudused ja teistelt varastatud mõtted , aga tal on välimus ja tervis . </s> <s> Elu on tal jällegi raskem - kellele jumalad on rohkem andnud , neilt ka rohkem nõuavad . </s> <s> Palun andestage see klishee . </s> <s> Võibolla hakkan varsti parasiitsõnu ka kasutama , nagu teevad kuulajate hoidmiseks kavalamad raadiotöötajad . </s> </p>
<p> <s> Selle tüdruku elu on minu elu . </s> <s> Ma olen ta kohta kõik välja uurinud , selle põhjal , mida on rääkinud ta ise ja märgid ta ümber ja minu kujutlusnõrkus . </s> <s> Jah , ma olen haiglane nagu seltskonna-ajakirjanik , kõik cashi- ( h ) imu pärast , ma isegi ei häbene seda teile tunnistada , enamuse kurjade tegude all on ju vaesus ja kadedus . " </s> </p>
<p> <s> " Mida sa mõtled kurja teo all ? " küsis psühholoog . </s> </p>
<p> <s> " Seda , et ma tahan oma alter egost kirjutada raamatu . </s> <s> Stiilselt . </s> <s> Seal on barokk ja seal on rokk . </s> <s> Kuid seda ei oska mu kujutlusnõrkus ette arvata , kas tüdrukule see raamat meeldiks või mitte . </s> <s> Kõik , kes selle raamatu ostavad , saavad juurde taset ja siirust . </s> <s> Aga võibolla mu alter ego ei usu , et ma tahan anda taset ja siirust , ta arvab , et ma süütan linna , et selle tulekuma paistel öösel viiulit mängida . </s> </p>
<p> <s> Ja kõigepealt tuleb üks vanem naiskriitik , ta on hästi eetiline ja lugupeetud inimene , kes soovitab teoseid raamatusõprade klubile , ja ta nutab , nutab lörinal , ma ei saa aru miks , see on nagu kehvade filmide algus , kus rezhissöör üritab iga hinna eest vaataja tähelepanu köita , ja see on nii piinlik , sest sa ei tea veel nutu põhjust , ja lõpuks naiskriitik ütleb : " Sul ei ole pikki kirjeldusi , ei ole sügavust , ei ole empaatiavõimet , ei ole eetikat , ei ole ilusaid kujundlikke näiteid . </s> <s> Traditsioonilise ilu asemel on sul nimed ja närvilisus . </s> <s> Ja see ei ole selline tähendusrikas närvilisus , nagu on modernistidel . " </s> </p>
<p> <s> Ja mina vastan : " Kas ma pean siis tegema mingi loomulikkust ülistava manifesti , nii nagu tehti filmide jaoks Dogma 95 ? </s> <s> Ma võtan lugejat kui sõpra . </s> <s> Ja sõbrale ma ei jäta nimesid nimetamata , kõik läheb kontrollimatus voolus , miks mitte . </s> <s> E-he-dus ! </s> <s> E-he-dus ! " </s> </p>
<p> <s> Ja vanem naiskriitik väljastab iga mu silbi peale ühe pisara . </s> </p>
<p> <s> Ja siis tuleb kitsastes teksades popkriitik - selline , kes teeb igast popparist huvitava isiksuse , ja ütleb : " Teie romaanist jääb mulje , et kallate kastekannust tulist vett suhkrust tüdruku peale ? " </s> </p>
<p> <s> Ja ma ei vasta midagi , hea on hiljem lehest lugeda , mida kriitik ise välja sepitseb , igasuguseid Baudrillarde ja ülepingutusi appi võttes . </s> <s> Pole ju tingimata nii , et iga asi midagi tähendab . </s> <s> Kunstnik maalib pildinurka valge lambukese mitte kristliku alatooni pärast , vaid sellepärast , et see sobib taustaga ja täidab kompositsioonis tühja augu ja on ilus . </s> </p>
<p> <s> Ja ilu pärast ootan ma üht voolu , märki , et sellega kaasa minna ja asi ühe hoovooga valmis kirjutada . </s> <s> Pastakast välja imetud tehisjutud on kõik ilma vooluta , nagu näiteks raamat sellest kuidas Auschwitzis tuhast , prügist ja väljaheidetest inimesi meisterdati . </s> </p>
<p> <s> Ja kolmas kriitik on noor naine , terav ja kohkumatu - selline , kes rootsi filmides tirib mehe ees särgi üle pea , mis siis , et tal koledad rinnad on . </s> </p>
<p> <s> Ja see noor naine küsib : " Kas te ei karda , et teie raamat võib hääbuda , nii nagu kõik keskpärasused on sulandunud üheks alapärasuseks ? " </s> </p>
<p> <s> Ja mina vastan : " Kui miski on läbi tunnetatud , ei saa ta hääbuda . </s> <s> Mõõtmetelt ja sügavuselt ma ei hakkagi Dostojevskit mängima , sest klassikalises romaanis on täius ammu saavutatud . " </s> </p>
<p> <s> Aga ma ei kirjutagi kriitikutele või rahvale . </s> <s> Ma kirjutan oma üleminekutele . </s> </p>
<p> <s> See kukkus puändi moodi välja , vabandust . </s> <s> Keegi vene postmodernist mõnitab puänditsemist sellega , et raamatu lõpus ütleb peategelane : kogu lugu juhtus hoopis nii , - ja alustab jutustamist otsast peale . </s> <s> Ja vahepeal hakkab autor peategelase juttu katkestama ja parandama . </s> </p>
<p> <s> Üleminek on see , et tegelikult olen ma joonistaja . </s> <s> Kirjanikuks hakkasin sellepärast , et saaks oma raamatu ise illustreerida ja panna kaanele oma arrogantselt kahvatu ja ilusa näo portree--- " </s> </p>
<p> <s> Ja psühholoog oli kramp-vait , ja mitte et ma tahaks end raamatu alguses heasüdamlikust küljest näidata , aga mul hakkas tast kahju . </s> <s> Ja ta polnud isegi saanud mu vaikimisvõimet testida , sest ta oli ise olnud täiesti siiras . </s> <s> Siiralt segaduses . </s> </p>
<p> <s> " Ma arvan , et kõik ongi nii , nagu ta räägib , " ütles psühholoog hiljem mu emale . </s> <s> " Ta on lihtsalt hästi vastuvõtlik , nagu kärbsepaber , talle jääb kõik külge . " </s> </p>
<p> <s> " Võite muidugi pöörduda mõne mu targema ja kuulsama kolleegi poole , " lisasid aga kurrud juurde psühholoogiliselt rumala lause . </s> </p>
<p> <s> Ja mu ema ei öelnud midagi , ja me sõitsime aeglaselt mööda kruusateed kodu poole , ja nägime , kuidas veoauto ette jooksis sinises slehvis valge kleidiga väike tüdruk , ja paari päeva pärast oli tal juba sinise slehviga valge kirst , ja mul tuli meelde , et igal hommikul istuvad poe ees kohvikus kaks vanatüdrukut , ja loevad Piiblit , sellel päeval lugesid nad aga mingit värvilist ajakirja , sümbol või mitte , ent nii see oli , ja paari päeva pärast kärutasin ise õnnetuskohta tagasi - kruusateel olid veel ta väikesed peopesajäljed , keegi tegi kunagi maali lastemõrvar Myrast , terve maal koosnes pisikestest peopesajälgedest , miskipärast lohumõtlesin , et sinise slehviga tüdrukust oleks võib-olla saanud Myra , ja seepärast läkski nii , nagu läks , aga kus see loogika siin on , ja passisin mõnda aega maantee ääres , pärjapõlvlased olid sinna asetanud mõned pärjad , autod tegid mind üleni tolmuseks ja kruusaseks ja ma ei kirjutanud üles registrinumbreid , nagu üks mu saatusekaaslane siit sada kilomeetrit edasi kogu aeg teeb , püüdes tabada varastatud autosid . </s> <s> Ja seal maantee ääres transsides sain aru , et see oligi vool - ilma registrimärgita mõtted on lähedal , kurat ma olin seda voolu nii kaua oodanud , ja ta sündis nii kurvast asjast . </s> </p>
<p> <s> Ja ruttu ruttu kärutasin kodu poole - hulluke , ära põe , ähkisin endale , sa oled lihtsalt voolu all . </s> </p>
<p> <s> Ja kui mu laptop tuure üles võttis , ilmusitegi ekraanile teie - komedoon ja ninasopran . </s> <s> Juba jõudsin kartma hakata , et teid nähes mu vool kaob . </s> </p>
<p> <s> Aga te polnud nii karismaatilised , et suudaks voolu minema ajada , vool ajab minema hoopis teid , baroki ja rokiga astub teie asemele mu alter ego . </s> </p></div2>
        <div2 type="alaosa"><head> 2 . A POCO A POCO CRESCENDO </head>
<p> <s> Mia oli sissejuhataja - et eemaldada algus-argus . </s> <s> Nüüd oleme sees ja siin juhatan mina - Dea . </s> </p>
<p> <s> KÕIGE alguses oli kirjutamisega harjumine hoopis raske . </s> <s> Hakkasin hoolsalt jälgima , et ma aega ei raiskaks . </s> <s> Sain kokku ainult südame ülemuse , mõne geeniuse või teraapilise sõbrannaga . </s> </p>
<p> <s> Ükskord , nagu tavaliselt , olin taas välja valinud geeniuse , kellelt lootsin hankida mingeid teadmisi , aga tema hakkas selleasemel rääkima : " Oh , küll meil ikka eile korporatsioonis pidu käis , ma sain alkoholikeelu , ma olen nüüd päris tujust ära sellepärast ! " </s> </p>
<p> <s> Mütlesin ( see tähendab mõtlesin pluss ütlesin ) , et ma kadestan su pisikesi probleeme , kulla mees . </s> <s> Aga ma ei saanud suga kokku selleks , et kuulata su pisikesi probleeme , vaid selleks , et me arutaksime islami äärmusluse leviku põhjuseid või hispaania inkvisitsiooni ja mitte isegi et MEIE arutaks , vaid SINA arutaks , sest minu kohus on kuulata ja see talletub mu raudsesse mällu ja pärast saan ma seda edasi rääkida nii , nagu oskaks ma ise nii hästi analüüsida . </s> </p>
<p> <s> Kuti olekust oli korraga kadunud kogu ta kindlus ja teadmine , et ta on 45 000 ruutkilomeetri peale kindlasti üks rohkem lugenud inimesi , ja et muuta parasiidi õhkkond paradiisi õhkkonnaks , teesklesin arglikku naeratust ja noomisin ennast mõttes , et raamatu mitte valmis jõudmise hirm oli purustanud mu enesekontrolli , see kutt siin ju mõtleb , et ma olen huvitatud ta isiksuse ja päevakava sügavatest tahkudest , võibolla ( aplaus , viini hulluarst ! ) loodab ta , et neelan kunagi ta ühikatoas alla vastavad üksteist kalorit , aga ei Egotripper on mu kallal , loomulikult ei ole kutil ühtki kahtlast kavatsust , juba ta pilk ütleb , et ta ei tee mulle välja , tema vaesuseastmega kuttide puhul reedab just väljategemine nende fantaasiad . </s> <s> Olgu , mul oli hea tuju , ma ei hakanud talle tsiteerima seda kohta oma raamatust , kus beib läheb kutiga restorani ja kui kutt ütleb : " Mul on põhimõte , et ma naistele lõunat välja ei tee ! " , vastab beib : " Aga mul on põhimõte , et selliste meestega ma lõunat ei söö ! " </s> </p>
<p> <s> Jah , ei tea , miks ma nii hullupööra selle raamatu pärast muretsesin , ehk oli see mure alateadlik tasemenäitaja , mis viis mind kõrgemale nendest , kes kaotavad portfelle oma käsikirjadega või jätavad laptopi nähtavale kohale autosse . </s> </p>
<p> <s> Vahepeal vabandasin oma mure majaga , kus ma elan . </s> <s> Natsidel olid juudid , mul on paneelmaja . </s> <s> Sellises kohas nagu paneelmaja ei saa ju midagi luua . </s> <s> Aurat pehmendav asjaolu oli see , et kõrvalkorteris oli kunagi elanud üks ida ja lääne huviline erudiit ja isegi meie korteris võis tunda tema raamatuid , mille vahel askeldas ringi ta suurte pruunide silmadega tütretütar , kes mõnikord lubas mul neid raamatuid käppida , ja maja kõrval asus väike tihnik , mille põõsastes professor end viimase küüditamise ajal varjanud oli , aga ma ei saanud ikkagi rahus töötada , sest professori teine tütretütar kuulas alalõpmata hirmkõvasti hirmkehva popmuusikat , võibolla ta ei kuulanudki seda nii väga kõvasti , aga minu tundlikkus on teada , ja kõrvaklappidega ka ei saanud töötada , see oleks takistanud teiste ohusignaalide kinni püüdmist . </s> </p>
<p> <s> Kuna tütretütre kuulamistundide toimumine oli etteennustatav , mõtlesin see aeg töötada raamatukogus . </s> <s> Nii kui ma raamatukogu püha läve ületasin , tuli mul tahtmine konsultandilt küsida , kuidas toimub tulekahju korral inimeste evakueerimine . </s> <s> Konsultant tegi hädapasuna näo . </s> </p>
<p> <s> " Meil on kõik eeskirjad täidetud ! " pomises ta . </s> </p>
<p> <s> " No siis on ju kõik korras , " mütlesin . </s> <s> " Näidake mulle , kuhu ja kuidas ma pean jooksma , kui on tulekahju . " </s> </p>
<p> <s> Konsultant vajus näost nii ära , et ma ei mäletagi ta nägu , ja helistas kellelegi ja saabuski konsultant number kaks , kes ütles : " Kui on tulekahju , evakueeritakse kõik lugejad koos varuväljapääsude kaudu . " </s> </p>
<p> <s> " Aga kui ei jõua ei varu- ega tavaväljapääsudeni , sest tuli on ees ? " </s> </p>
<p> <s> Konsultant kehitas õlgu . </s> </p>
<p> <s> Ma sain aru , et tal oli minu elust suva , aga kuidas tal enda elust suva oli , sellest ma aru ei saanud . </s> <s> Kuidas on üldse võimalik olla nii mitteliigutav ja nii mitteliigutava auraga , kas nad tõesti polnud kunagi kuulnud lauset : " Ma ähvardan teid ainult sõrmega , " ütles mees ja vajutas päästikule . </s> </p>
<p> <s> " Kuulge , ma ei oska ette näha , nagu kõvemad nõiad , sisemisi verejookse ja suuri maailma katastroofe , mul on kõigest minimüstilised võimed , ja needki on rohkem käsi- kui mõttetöö , sest kütan ühe sületäie puudega ahju viieks päevaks tulikuumaks , jah , käsi- ja mitte mõttetöö , kuigi nende ülimad astmed on keemiliselt samad , ida mungad kogevad aastatepikkuse mediteerimise tulemusena sedasama kogu aeg , mida tavaline jorss kahe sekundi jooksul mitte nii väga tihti , aga see selleks - siin raamatukogus ma ei saa olla , " laus-lahkusin ja nad jäid mind kaastundliku kapselpilguga saatma . </s> <s> Aga võibolla ei jäänud ka . </s> <s> Nende vastas oli üks nendest suurtest raamatukogu akendest , mis ei käi lahti , aga mis siiski näitasid Konstantinoopoli moodi oranzhi päikeseloojangut , mille paistes olid majad meresinised . </s> </p>
<p> <s> Jah , see raamatukirjutamine , see VASTUTUS asja lõpule viimise ees läks juba jaburaks , öösel magasin riietes , laptop kaisus , et kui mu sisemine tuli peaks süütama maja , saan koos laptopiga aknast välja hüpata . </s> <s> Mitte et mul poleks olnud lehekülgi kuskile mujale üles riputatud , loomulikult panin ma nad kodeeritult internetti ja kümnele cd-le , aga mul poleks olnud finantsi , et endale uus laptop osta . </s> <s> Südame ülemuse antud viiesajastest oleks tükk aega pidanud seda raha koguma ja nii andekas ma pole , et hakkaks ülikooli arvutiklassis raamatut kirjutama . </s> </p>
<p> <s> Raamatukogu siiski ei läinud põlema , aga küllap ta oleks läinud , kui ma sinna kauemaks passima oleks jäänud . </s> <s> Muretsemine oleks varem või hiljem õnnetuse tekitanud . </s> <s> Üheski teises kohas pole mul olnud nii halba eelaimust , isegi Manhattani pilvelõhkujates mitte . </s> <s> Võibolla oli seal raamatukogus liiga suur suhtarv halbu raamatuid võrrelduna heade raamatutega . </s> </p>
<p> <s> Teadsin , et muretsemine murrab tervist ja lõpetasin muretsemise järsult . </s> <s> Nii armuprobleemide kui raamatu üle . </s> <s> Aga mu tervis muretses ikka edasi , mis siis , et mina seda ei teinud . </s> <s> Tervise pealt sai aru , kui palju oleks ma ise muretsenud . </s> <s> Kui oleks olnud väike mure , tekkis kerge nohu ja hääl läks ära . </s> <s> Keskmine mure oli pea umbsus , suur nohu ja köha ; kõrgema kaliibri mure : tulivalupunane kurk ja kohutavad kõhukrambid . </s> </p>
<p> <s> Tervis lõpetas muretsemise alles siin : imedemaal , kus lennujaamas neelavad tüdrukud saja peeso eest meestel mõõka , kus koolis ei õpetata korrutustabelit , kus Santo Domingo ülikooli matemaatikadoktor oskab isegi kahe tundmatuga võrrandit lahendada . </s> </p>
<p> <s> Kütan punase sportautoga vilistavate mustade meeste ja räpaste onnide vahel ringi . </s> <s> Doominonupud lendavad valgete hammastega kohalike käest . </s> <s> " Uu , bonita ! " huilgavad kõik . </s> <s> Meeleheitlikult . </s> <s> Aeg , mis siin isegi seisab , jääb veel talumatumalt seisma . </s> </p>
<p> <s> See on see , mida ma olen tahtnud . </s> <s> Sõida ainult eraldatud villade tsoonist ehedasse ellu . </s> </p>
<p> <s> Smile-märk näoekraanil , annan gaasi . </s> <s> Mööda negriidsetest dändidest , kes elatuvad saksa f-turistide rahuldamisest . </s> <s> Mööda mootorratastest . </s> <s> Olgu nad nii vaesed kui tahes , iga tahm jaksab endale mootorratta moodi asja ikka osta . </s> <s> Ja aegajalt ka jahutooteid , mis on ehk odavamad ja kvaliteetsemad ainult Kolumbias , ja mida veetakse kohale pisikeste allveelaevadega . </s> <s> Mööda erkrohelistest mägedest ja tihketest palmisaludest , mille parim omadus on see , et.seal pole tiigreid , mürkmadusid ega muid ohtlikke elukaid . </s> </p>
<p> <s> Taamal paistab taradega piiratud palee . </s> <s> Sellistes elavad Julio Iglesiaste ja Michael Jacksonite taolised tüübid . </s> <s> Hea rahulik . </s> <s> Ei sega riik , ei sega fännid . </s> <s> Kui mingi jazz sündima peaks , võitlevad kohalikud kollid viimse veretilgani , kui neile ka sada taala kuus maksta . </s> <s> Aga jazze nagunii ei sünni . </s> <s> Rikkuse ja vaesuse räigest kontrastist hoolimata on kuritegevus peaaegu null . </s> <s> Ei mõju ka see , et relvi saab iga säga osta vaid ID-kaardi ette näitamisel . </s> <s> Ja ei mõju ka see , et töötus on 65 protsenti . </s> </p>
<p> <s> Siit kolmesaja kilomeetri pärast hakkab Haiiti . </s> <s> Voodoo . </s> <s> Päevade kaupa pole elektrit . </s> <s> Öösel võib elanike otsa komistada , sest riideid neil pole ja pimedusest neid ei erista . </s> <s> Maharaiutud puudega kuivlagendikud vahetuvad üksikute oaasidega , kus korrumpeerunud poliitikud ja narkotuusad oma villad püsti on pannud . </s> <s> Ülejäänud rahvas on kaks korda vaesem kui kõige vaesem Aafrika riik . </s> <s> Tihti ei pääse ka kõige võimsama maastikuautoga tänavate solgikihist läbi . </s> <s> Aegajalt tungivad automaatidega sepad turistibussidesse . </s> <s> Kaks riigipööret aastas . </s> <s> Mõni aeg tagasi pesti Dominikaani piiril kõik Haiitist tulevad autod ära , et pisikud üle ei läheks . </s> </p>
<p> <s> Kuskil siin lähedal filmis Spielberg Jurassic Parki . </s> <s> Ja võibolla sai ka see , kes joonistas laste piiblilugudele paradiisi , just siit inspiratsiooni . </s> </p>
<p> <s> Aga minu paratso on kokku vajumas . </s> </p>
<p> <s> Ühest asjast ei taha mu lapsearu kohe kuidagi aru saada . </s> <s> Et võib tüssata ühte inimest kõik korrad ja kõiki inimesi üks kord , kuid ei saa tüssata kõiki inimesi kõik korrad . </s> <s> Et mul on siiamaani lihtsalt saatuse inimese moodi vedanud . </s> <s> Et ma olen TÄNU kõige erinevamatele sägadele pool maailma läbi reisida saanud . </s> <s> Ja minusugune peaks ju selle eest tupetööga TÄNAMA . </s> <s> Ent mu rikutud , ülivõluv ja sulnis lolitaloogika mõtleb hoopis , et raske pingutus küll multimiljonäril tüdrukule tuhandetaalane pilet rebida ja teda kuu aega sööta . </s> <s> Arvestades seda , et pärast üht eriti ebaõnnestunud kotletti , muutusin ma taimetoitlaseks . </s> <s> Enamus liha pole nii maitsev , et kaaluks üles loomade tapmist . </s> <s> Ja mu internet , tennis ja ratsutamine ei murra miljonäri eelarvet samuti . </s> <s> Mis rikka valitseja põhimõtted ? </s> <s> Mis ego ? </s> <s> Vabandage väga , kulla sponsorid ! </s> </p>
<p> <s> Ärge tulge ütlema elukutselisele tuleneelajale , et ära neela tuld . </s> </p>
<p> <s> Algas see juba siis , kui ma eelmine kord siin olin . </s> <s> Esimesed päevad möödusid paratsole kohaselt , aga neljas päev Vana ujus mu juurde nagu madu ja küsis astmaatiliselt hingates , miks ma taga üldse romantiline ei ole . </s> </p>
<p> <s> Kule vaata peeglisse , kallis , kas sa t õ e s t i mõtled , et mingi kuuekümnekuueaastane , rippkõhu , lõtvade jäsemete ja kortsus riistaga säga saab minu peal madistada , mõtlesin . </s> <s> Oleks sa siis vähemalt Umberto Eco või Sean Connery ehk minu maitse järgi tark või ilus . </s> </p>
<p> <s> " Sest meil pole selline tasand , " ütlesin , " vaata , on semiootilised tasandid nagu puzzle-tükid , nad kas haakuvad teise inimese puzzletükkidega või mitte . </s> </p>
<p> <s> Ja , Elias , kui me esimest korda kohtusime , olid sa kohe plõksti heade ja kallite sõprade tasandil . </s> <s> Kahju küll , aga sa oled vanem kui mu isa , ja sa oled automaatselt , saad aru - automaatselt , alateadlikult ja kõik need muud sõnad - sõprade tasandil . " </s> </p>
<p> <s> " Jah , " ütles tema , " aga miks sa ei võiks mulle teha seda headmeelt , et ma saaksin suga seksida . " </s> </p>
<p> <s> " Sest ma valetaks sulle ja endale , " vastasin , " minu jaoks on seks ainult siis , kui on tunded . </s> <s> Ma ei ole veel kahjuks jõudnud sellele tasemele , mida kehastab Sharon Stone filmis Basic Instinct , et ma lahutan seksi armastusest . </s> <s> Ma ei hakka teesklema , Elias , sa ju tead , et kui ma suga magaks , siis ainult raha pärast . </s> <s> Aga praegu on veel vara sellise prostitutsiooni liigiga tegeleda . </s> <s> Ma tunneks ennast räpasemana kui Annabel Chong , kes magas 10 tunni jooksul 251 mehega . </s> <s> Ma tunneks ennast räpasemana kui see porno jaoks liiga sümmeetrilise silmnäoga chick , kes magas kuue haruldaselt koleda mehega korraga . </s> <s> Elias , kas sa kuulad mind ! </s> <s> Saad aru ( teesklesin pisaratega võitlemist ) , ma pidin ükskord mingiks arvestuseks Wittgensteini lugema , kell oli neli öösel ja vaatasin kaabeltelevisioonist pornokaid . </s> <s> See kõrgvaimsuse ja lauslabasuse hübriid hoidis mind ärkvel , sest mõlemad tekitavad mus ebamugavust . </s> <s> Mäletan , et Lumivalgeke läks metsa ja hakkas seitsme pöialpoisiga keppima . </s> <s> Uskumatu , et nad olid selle filmi jaoks leidnud seitse täiesti ehtsat , ja kindlasti ka ehtsa himurusastmega liliputti . </s> <s> Elias , isegi pornofilmid on minu jaoks liig , mis siis veel actionist rääkida , nii actionist endast kui actionfilmidest . " </s> </p>
<p> <s> " Aga sa pane silmad kinni , ja kujuta ette , et ma olen su novio ! " ütles Elias viimases hädas . </s> <s> Ja millises hädas ! </s> </p>
<p> <s> " Aga sa pane silmad kinni , kepi mingit dominikaani puta't , ja kujuta ette , et see olen mina ! " </s> </p>
<p> <s> Ja Elias löntsis minema - sellel päeval ta enam ei kaubelnud . </s> </p>
<p> <s> Ent igal järgneval hommikul kell seitse , kui öised troopikahääled veel täielikult taandunud polnud , võttis Elias rühika suuna minu poole , ja küsis , peaaegu kraapsu tehes : " Kas sa tahaksid muga armatseda ? " </s> </p>
<p> <s> Minu eitav vastus teda ei üllatanud . </s> <s> Selle-eest üllatas mind tema haige potents . </s> </p>
<p> <s> Kohe tellis ta mõnesaja peeso eest räpaste lobudikega linnast kaks tüdrukut , keda ta päevas neli korda saagis . </s> </p>
<p> <s> Siin on selline suhtumine , et kui sa öösel napis rõivastuses teatud linnaosas tolkned , oled lits , aga kui leiad ööklubist rikka välismaalase , võid teda väikse cashi eest panna nii palju kui kulub ja sa ise ja ka keegi teine ei nimeta sind litsiks . </s> <s> Vastupidi - kui sa sellise võimaluse käest lased , võib su seitsmeliikmeline perekond üsna pahaseks saada , sest sinu noor keha on nende pangaautomaat . </s> </p>
<p> <s> " Miks sa siis üldse tulid siia ? " küsis Elias kuskil saagimise vaheajal , " sa oleks ju pidanud aimama , mida ma sult tahan . </s> <s> Ma olen vana self-made-man . </s> <s> Üks USA suurimaid mööblibisneseid on minu oma . </s> <s> Mul on kõik olemas , ja praegu huvitab mind ainult mu uue maja ehitamine , hea söök ja hea seks . " </s> </p>
<p> <s> " Jah , ma saan sust aru , " mütlesin . </s> <s> " Aga ma julgesin siia tulla sellepärast , et kui me esimest korda kohtusime , Kuubas , kaks aastat tagasi , ma mõtlesin , et sa oled lihtsalt selline hea ja lahke onu , me ju käisime koos Santa Clara lastekodule kingitusi viimas , mida nad vastu ei võtnud , sest mingi totter ametnik polnud parajasti kohal , ja siis me ju käisime vanglas üht su sõpra vaatamas , kes oli pandud kinni selle-eest , et ta oli oma lehma ära tapnud ja liha endale võtnud , mitte valitsusele andnud . </s> <s> Mäletad , valvuritele pidi viima täpselt sama suure toidupaki kui su sõbrale . </s> </p>
<p> <s> Elias , ma ei kartnud sind , sest ma arvasin , et su libiido on ammu surnud . </s> <s> Ja pealegi olid sa lapsendanud kaks kuuba tüdrukut--- " </s> </p>
<p> <s> " Tõepoolest , " vastas Elias , " ma lapsendasin Annie ja ma lapsendasin Liliana . </s> <s> Aga ma panin neid mõlemaid kolm aastat , ja eelmisel aastal smuugeldasin ma nad oma jahi riidekapis Floridasse , kus nad praegu ühes mu majas elavad . " </s> </p>
<p> <s> " Aga Liliana oli ju ainult kolmteist ! " hüüatasin . </s> </p>
<p> <s> " Jah , aga kui hästi ta keppis , " õhkas Elias , " ja kuidas ta mu rinna peal sosistas : " Yo te quiero mucho , Elias , yo te realmente quiero mucho . " " </s> </p>
<p> <s> Pervert ! </s> <s> Appi , ma olen sattunud mingi pedofiili juurde ! , mõtlesin . </s> </p>
<p> <s> " Kuule , kas sul imelik ei ole neid lapsi võrgutada , sinu rikkuse astme juures oleks sa võinud neile ka ilma kepita riisi ja riideid osta , " mütlesin . </s> </p>
<p> <s> " Aga nad ise tahtsid ! " ütles Elias , küllap ajas temas end püstakile kogu ta solvatud ego . </s> <s> " Nii siin kui Kuubas ei taha tüdrukud keppida kohalike kuttidega . </s> <s> Mitte sellepärast , et neil pole raha , vaid sellepärast , et kohalikud kutid räägivad oma seiklustest tervele külale , ja tüdruk saab niiviisi hoora reputatsiooni . </s> <s> Välismaalased on aga head diskreetsed . " </s> </p>
<p> <s> Ma võin pea anda , kullake , et ühegi normaalse noore tüdruku seksuaalfantaasiatesse ei eksi ära hõredate juuste ja punnkõhuga vanamees , isegi kui ta on rikas , mõtlesin . </s> </p>
<p> <s> " Elias , nad keppisid suga raha pärast , need väiksed kuumaverelised soolikad ei ole lihtsalt nii filosoofilised ja moraalsed nagu mina , idaeurooplane . </s> <s> Neil on teine , füüsilisem kultuur , " mütlesin . </s> </p>
<p> <s> " Oi , nad tahtsid mind , nad tahtsid mind tõesti , " ohkas Elias , " ükskord hääletasid Kuubas mu auto peale kaksikud õed , umbes seitsmeteistaastased . </s> <s> Ma ei olnud jõudnud veel sadat meetritki sõita , kui üks õdedest mulle käe püksi pistis . </s> <s> Nad hakkasid kaklema , kumb mul esimesena imeda saab ! </s> <s> Ja nad ei nõudnud selle eest sentigi raha ! </s> <s> Kui ma Havanna Marinas oma jahi peal elasin , oli mul vist iga päev ise tüdruk , ja mõnikord tulid nad tagasi koos sõbrannadega , et lõbustagu ma neid ka . " </s> </p>
<p> <s> " Mis su naine ja lapsed sellisest elustiilist arvasid ? " </s> </p>
<p> <s> " Midagi . </s> <s> Olime naisega 35 aastat õnnelikus abielus ja elame nüüd sõpradena lahus . </s> <s> Lihtsalt ühel päeval tundsime , kusjuures mõlemad korraga tundsime , et abielu oli ennast ammendanud . </s> <s> Ametlikult lahutama me ei hakanud , sest miks me peaks heast peast riigile nii palju raha kinkima . </s> <s> Ma olen oma naisele ja lastele kinkinud nii hea elu , et nende tolerants on otsatu , nad on armukeste osas mu parimad nõustajad . </s> <s> Muide , sinu foto ei äratanud neis usaldust . </s> <s> Mu vanem poeg ütles kohe , et see chick tahab ainult võtta , mitte anda . </s> <s> Kutsusin su siia kiusu pärast - et tõestada : kunagi hakkad sa ka andma . " </s> </p>
<p> <s> Hammustasin suure tüki kookospähklit , et ei peaks midagi ütlema , mõtlema ega mütlema . </s> </p>
<p> <s> " Ma panen sind ennast armastama ! </s> <s> Ma võiks endale interneti agentuuridest tellida kõige virtuoossemaid vene linde , aga ma tahan sind ! </s> <s> Ma lihtsalt teen su elu nii ilusaks , et sa armud minusse ja tahad ise muga magada , " oli Elias mulle eelmine kord öelnud ja andnud uue piletiraha , et ma suvisel koolivaheajal tagasi tuleks . </s> <s> Ent nagu arvata võiski , oli vana mu nahaalsust alahinnanud , ja mõelnud , et ma ei tulegi siia mitte luksuse ja inspireeriva eksiili pärast , vaid sellepärast , et saaks temaga magamistoas passida . </s> </p>
<p> <s> Alguses tahtsin tal meele härdaks teha ja rääkisin oma südame ülemusest , keda ma ei lakka armastamast , kuigi peaksin , ja kes on küll võimas ja hüpertark , aga liiderlik ja kitsi . </s> <s> Aga see jutt ( ehk tõde ) ei mõjunud Eliasele kohe kuidagi , vaid tegi teda veelgi enesekindlamaks , kuna tema oli ju minuga hästi käitunud . </s> <s> Ja ta hakkas mind taga ajama nagu saatür . </s> </p>
<p> <s> Võtsin uue taktika - jah , just siin , jumalikus päikesepaistes , on võimalik olla looduslähedane ja avameelne , Elias , ma avaldan sulle suure saladuse , sa oled esimene mees , kes seda kuuleb Tegelikult olen ma lesbi . </s> <s> Sappho traditsioonis . </s> <s> Ma ei taha rohmakaid , seksistlikke mehi , mulle meeldivad õrnad , nõtked nümfikehad , mu alter egod . </s> <s> Jah , Elias , mu süda on alamate poolel ( näitlesin eksalteeritud südamepuistamist ) , sest praegu on normaalsetes riikides naistele kõik teed lahti , aga ometi on kõige vingemad teadlased , tippjuhid , kirjanikud , kunstnikud mehed . </s> <s> Ja mis nõuab ekstra suurt kogust intelligentsi ? </s> <s> Oskus teha head nalja ! </s> <s> Aga ütle mulle mõni kuulus naiskoomik ! </s> </p>
<p> <s> Selle-eest on aga seks naiste pärusmaa ! </s> <s> Jah on ! </s> <s> Ma nutsin vaevu , et varjata oma naeru . </s> </p>
<p> <s> Selle jutu peale tellis Elias kohe kaks noort dominikaani ubinat mind lõbustama . </s> <s> Ja ausalt öelda hullasin ma nendega heameelega , see polnud südame ülemusele truuduse murdmine , see oli oma naha , au ja kõige muu kaitsmine . </s> <s> Elasin uude rolli sisse rafineeritud mõnuga , tüdrukud lakkusid mind müstilise hoolega , sest nad polnud kunagi varem valget naist katsuda saanud . </s> <s> Mõlemad naomid olid 18-aastased , aga neil oli kummalgi väike laps , mis on siinkandis pehmelt öeldes tavaline . </s> <s> Sama tavaline kui see , et enamus naistest on vallasemad , sest mees saab lahutuse perekonnaseisuametist paari minutiga sümboolse summa eest ja alimente maksma ei pea . </s> </p>
<p> <s> Korraldasime naomidega vallatuid äraolemisi . </s> <s> Nad sidusid mu käed ja jalad voodi külge ja silmade ette toppisid paksu musta rätiku . </s> <s> Ja ma lasin kõvasti , k õ v a s t i mängida Nuyorican Soulil , samal ajal kui nad mind mingite sulgedega sõgestasid . </s> </p>
<p> <s> Lesbose-jüngri triki tagamõte peitus selles , et kuna vana plikad pärast läbi tõmbas , võisin mitu päeva rahulikus rütmis hingata . </s> <s> Ent Elias muutus raevuks ja armukadeduseks . </s> </p>
<p> <s> " Kuidas siis nii , et mina maksan , aga keegi minuga ei tegele , " karjus ta . </s> <s> " Mina ainult vaadaku pealt ! " </s> </p>
<p> <s> Aga isegi , kui tüdrukud temaga tegelesid , häiris teda see , et oli ju õhust tunda , keda eelistati . </s> <s> Siis proovis Elias veel mitut paari tüdrukuid , aga ikka kordus sama . </s> <s> Tegin alati traagilist nägu , siis aga läksin vannituppa ja kõhistasin harpüia-naeru . </s> </p>
<p> <s> Igaks juhuks hakkasin ka baarides tüdrukutega flirtima . </s> <s> Ja tüdrukud flirtisid vastu , armsa hispaanialiku kombekusega . </s> </p>
<p> <s> Selle-eest on aga kohalikel sägadel kombekust harva . </s> <s> Kord kihutasin kuskil dzhunglikolkas mootorrattaga 150 kilomeetrit tunnis ja tundsin , kuidas ratas kahtlaselt vingerdama hakkas - õnneks asus kummiparandus 150 meetri kaugusel . </s> <s> Rattaparandaja ( kartulininaga eebenimust playboy ) kolmas lause oli : " Kas me saaksime abielluda " , ja " ma teen sinu heaks kõik . " </s> <s> Njah , äkki õpiksid alustuseks lugema ? </s> </p>
<p> <s> Tüdrukute paarikaupa proovimised lõppesid minutipealt siis , kui kaks neist viisid kaasa tualettpaberirulli ja tuhat kakssada dollarit . </s> <s> Kuna Elias oli veendunud , et vargus sai teoks tänu kahe plika liitunud häbematusele , hakkas ta naisi külla kutsuma vaid ühekaupa . </s> <s> Vargaplikasid politseisse anda ei saanud , sest võibolla olid näkid alla kaheksateist ja paar kuud tagasi pandi kaks ameeriklast alaealistega sebimise eest kolmeks aastaks vangi . </s> <s> Siin loodusriigis on nii , et kui sind mõrva eest kinni pannakse , saad end vabaks osta , aga alaealisega kepi eest mitte mingil juhul . </s> </p>
<p> <s> Teiseks armukadedusobjektiks sai Eliase noor kena itaalia-saksa päritolu sõber Hernando , kes oli ühtlasi ka mu vanuri uue maja arhitekt . </s> </p>
<p> <s> Hernando hakkas mulle pajatama Lugu , kuidas ta oli kümme aastat mägironija . </s> <s> Kuidas ta komistas mitte mägedes , vaid õnnetu armastuse otsa . </s> <s> Ja selleks , et õnnetust armastusest põgeneda , otsustas ta minna viieks aastaks Prantsusmaa võõrleegioni . </s> <s> Hernandost sai loom teiste loomade hulgas ja vale olevat jutt , et energia saamiseks peab palju sööma . </s> <s> Ei , mida vähem sööd , seda rohkem jõuad . </s> <s> Aga kuigi Hernando jõudis , ei suutnud ta rohkem taluda seda , et ei tohi väljas käia ega koju helistada , ja kui sind sellelt tabatakse , lähed neljakümneks päevaks erivangi , enne mida iga mees sulle ühe paraja tou annab . </s> <s> Ja peale seda neljakümmet päeva , on sinu kui vendluse ohustaja maine teiste hulgas igaveseks murtud . </s> <s> Hernando sattus haiglasse , ja sai õnneliku juhuse läbi põgeneda - politseijaoskonda , kus ta rääkis välja vendluse suurima saladuse . </s> <s> Kuidas võõrleegioni sõdurid Guajaanast Prantsusmaale kokaiini üle toovad , saabastes näiteks , sõjaväelennukeid ju keegi ei kontrolli . </s> <s> Saksa võimud aitasid Hernandol Saksamaale põgeneda ja nime muuta , ent võõrleegioni detektiivid suutsid ta ikka üles leida , mistõttu Hernando jõudiski välja Dominikaani , asutas siin oma firma ja abiellus kohaliku naisega , kes sünnitas talle imeilusa rosinsilmse tütre . </s> <s> Hernando elu oli ka nagu rosin - välja arvata seik , et naine talle iga viie minuti tagant helistas . </s> <s> Naine oli tal ju ühe võimaluse inimene . </s> <s> Polnud tal hobisid , tööd ega sõbrannasid . </s> <s> Ainult ta mees . </s> </p>
<p> <s> Ja ma vaatasin , kui üleolevalt Hernando oma perekonnaelust rääkis ja tundsin õõnes tunnet , et kindlasti läheb ta varsti perekonnaseisuametisse ja ostab selle paberi ja jätab maha oma ilusa naise ja ilusa tütre . </s> <s> Ma ei tahtnud seda õõnes tunnet tunda , aga tundsin . </s> <s> Ja mulle meenus , kuidas ma ükskord olin koostanud nimekirja inimestest , kellest ma tahtsin portree maalida , iga nädal keegi sealt nimekirjast kas kadus avalikkuse eest või suri . </s> <s> Ja mulle oleks hakanud meenuma veel igasugu õõntundeid , aga siis tuli Elias , kes oli vihane ja hüppas plätudes jalalt jalale ja katkestas Hernando loo oma looga . </s> <s> Hernando ei tohi enam meie majja tulla . </s> <s> Meie guaavamahlased privaatjututunnid ei pidavat meeldima Hernando naisele . </s> <s> Ja see ei meeldi ka Eliasele endale . </s> </p>
<p> <s> Ja Hernando ei hakanud oma tööandjaga vaidlema , vaid läkski minema . </s> <s> Kui ta ütles " Ciao , ciao ! " oli ta hääles samasugune kelmkonks , kui siis , kui ta mulle kunagi rääkis , et dominikaanlased , nagu teisedki kariibi rahvad , ei masturbeeri . </s> <s> Pole traditsiooni . </s> <s> Kuumusest vist . </s> <s> Ja mehed on naiste peale eriti maiad sellepärast , et nad ei saa aru , et neil läheks paremaks , kui nad natuke ... </s> </p>
<p> <s> Näe , peaaegu oleksin välja öelnud . </s> </p>
<p> <s> Ja mind on p e a a e g u paradiisist välja visatud . </s> </p>
<p> <s> Elias , palun ära võta mult ära saatuse inimese tiitlit . </s> </p>
<p> <s> Ma igaks juhuks ei ütle , kust ma selle saatuse inimese termini varastasin , aga nii kui ma seda kuulsin , ma sellesse ka armusin . </s> <s> Veel olen noor . </s> <s> Veel olen üheksateist ja võin endale lubada romantismi . </s> <s> On kahte liiki inimesi - valdav orjastatud mass , kes elab determineeritud maailmas , ja üksikud õnneseened ja geeniused , determineeritusest üle ja vabad . </s> <s> Nagu Napoleon . </s> <s> Nagu " Maskeraadi " Arbenin , kes ei saa kaardimängus kaotada . </s> <s> Nagu ükskõik kes , kes sattub valet kella vaatama see üks kord päevas , mil see õige on . </s> </p>
<p> <s> Olen saatuse inimese tiitli külge klammerdunud nagu hipid , kes end sõjavastasuses maanteele veeretasid . </s> <s> Sa ei pea must ju seepärast üle sõitma , et mul on olemas ideaalid , fancies under a fancy flag - palun sõida ringiga , kui sa ei suuda nõustuda , et minu jaoks pole olemas seksi ilma armastuseta . </s> </p>
<p> <s> Ja ma sõidan tagasi tuldud teed mööda ja kujutlen , et need polegi tee-augud , millest ma mööda vingerdan , vaid mõned mu tuttavaid , kes pole saatuse inimesed ja on seepärast seda teooriat naeruvääristanud . </s> </p>
<p> <s> " Saatuse inimese teooria on sama jõhker kui IQ , sest rajaneb ainult pärilikkusele , " rääkis üks mu ülikoolikutt . </s> <s> " See teooria ei anna mingit lootust neile , kes pole ilusad , õnnelikud või õnntargad , nagu sa ütled . </s> <s> Nii et siis minul pole mingit lootust . " </s> </p>
<p> <s> Olgu , ilus sa pole , akadeemiliselt tark ka mitte , sest miks sa muidu isegi riigieelarvelisele kohale sisse ei saanud , ja nii pole sul isegi õppelaenuraha , mis läheb kõik õppemaksuks , aga su lootus on suur armastus ja EQ , et filtreerida endast välja virin ja jätta alles vajalikud piisad mängulisusest ja traagilisusest . </s> <s> Sa pead OSKAMA tahta suurt armastust . </s> <s> Sest muidu on ju nii , et pole saanud , ei oska ka tahta . </s> </p>
<p> <s> Ja sa pead oskama anda teed neile , kes ei allu tõenäosusteooriale . </s> </p>
<p> <s> Ja ma näen hästi palju inimesi , kes on minust vanemad ja kogenumad ja kellel kõikidel on üks silm kaastundlik ja teine lihtsalt tundlik ja kes seisavad tee ääres loosungitega : " Mängulisus ? </s> <s> Ujedus ? </s> <s> Traagilisus ? - lubage naerda ! " , " Topime jah kõik mustvalgesse exceli-tabelisse ! " , " Kas tibu , kes igal sammul teri puistab , et kurat teab kellele muljet avaldada , ongi siis saatuse inimene ? " </s> </p>
<p> <s> Ja ma täitsa ametlikult nõustun nende kriitikaga , aga vastan : Olge rahulikud , küll see teooria ise ükskord tõestab , et ta vale on . </s> <s> Mul pole ju taga mingit filosoofiat , ega minu puhul pole nii , et neerud lähevad tugevamaks kui sööd neeru ja maks läheb tugevamaks kui sööd maksa . </s> <s> Mida hoogsamalt ma seda teooriat tarbin , seda nõrgemaks see muutub . </s> </p>
<p> <s> Seniks aga - tuld ! </s> </p></div2>
        <div2 type="alaosa"><head> 3 . FORTE MA NON TROPPO </head>
<p> <s> " Sina avaldasid mulle oma saladuse , mina avaldan sulle oma , " teatab Elias , kui me sööme tema valmistatud jumalikku Caesar Saladit . </s> <s> " Ma olin Kuubas FBI-eriagent kokaiini alal . </s> <s> Oma lõbuks . </s> <s> Pidin mängima tarbijat , et mulle tuleks inf , milliste jahtide pealt kama müüakse , ja kust võiks leida seest tühjade arbuuside ladu . </s> <s> Sain New Yorgis slängi ja aine tundmise osas erikoolituse . </s> <s> Kord viidi mind suurde saali , kus oli mitu tonni konfiskeeritud kokaiini . </s> <s> See lõhnas nagu maeiteamis . " </s> </p>
<p> <s> " Jah , " ohkab Elias . </s> <s> " Ja siiamaani olen ma nii proff , et saan alati aru , kui inimene aine all on . " </s> </p>
<p> <s> " Siis peab see olema kas kehv aine või null-taiplik inimene , " mütlen . </s> </p>
<p> <s> " Ei , on mingid märgid , mille järgi on sest kohe võimalik aru saada . </s> <s> Aga mida vähem sa sest tead , seda parem on . " </s> </p>
<p> <s> Noogutan . </s> <s> Mida vähem sa ise seletad , seda parem on . </s> <s> Lase onudel rääkida ja nad nimetavad sind targaks . </s> <s> Mu sees ringi tatsavad dopamiinitükikesed naeravad koos minuga . </s> <s> Kui lihtne - ole lihtne ! </s> </p>
<p> <s> " Elias , mul on väga piinlik , et ma ei saa sulle anda seda , mis sa tegelikult väärt oled . </s> <s> Kui õnnelik ma oleks , kui heeros-Eros paneks mind armastama sind , mitte mu eesti türanni . </s> <s> Sina oled heasüdamlik ja õilis inimene , tema aga " mütlen . </s> <s> Jesus , ma tahtsin ütelda , mitte mütelda . </s> <s> Aga siiras tõde ilmus mu seest nähtavale nagu koera seesamunegi peale lumesula . </s> </p>
<p> <s> Elias vaatab mind vanainimese veekalkvel silmadega ( kisub sentimentaalseks vist ! ) ja sirutab käed mu kaela ümber . </s> <s> Käed , mida tema kui miljonär müüriladumiseks küll koormama ei peaks , aga mida ta siiski iga päev koos kuuekümne neegriga heameelega teeb . </s> <s> Per aspera ad uus loss . </s> <s> Dominikaanis on ehitusmasinate kasutamine keelatud , sest see võtaks kohalikel tööd vähemaks . </s> </p>
<p> <s> " Pole midagi , pole midagi , chiguidica . </s> <s> Ma saan aru , et ma pole sinu maitse , aga ma tahan sulle ainult head . </s> <s> Sa võid alati siia tagasi tulla , ma viin su Venetsueelasse , Brasiiliasse , igale poole . </s> <s> Aga su enda huvides : jäta maha oma Eesti novio !!! " </s> </p>
<p> <s> Kui ma suudaks , Elias , kui ma suudaks . </s> <s> Mind autasustaks jumalad . </s> <s> See oleks mu teine suurim arengupost . </s> </p>
<p> <s> Esimene post tuli kõiksuses , New Yorgis . </s> <s> Avastasin , et trash tuleb välja visata . </s> <s> Eluaja mikroskoopilise pikkuse tõttu peab suhtlema ainult nendega , kes seda väärivad . </s> <s> Ülejäänutega tere ja head aega . </s> <s> Elu - see peaks olema a i n u l t head inimesed , hea muusika , hea toit , head filmid , head raamatud ja nii edasi . </s> <s> Vältimatut ebameeldivat peaks olema võimalikult vähe . </s> </p>
<p> <s> Ja paraku on nii , et mu südame ülemus , keda ma hullupööra armastan , on mu elu suurim trash ja ma ei suuda , saa aru , ei suuda ! teda välja visata . </s> <s> Vast peaks ma ta siin - verbaalse masturbatsiooni käigus - endast eraldama , endast välja MÕTLEMA . </s> </p>
<p> <s> Ja Elias ohkab " oo chiguidica , pobre chiguidica , " ja naerab , ja kindlasti ta ei teeskle ja mul hakkab üha enam piinlik selle pärast , mida kõike ma mütelnud olen , ja igaks juhuks kukun teda rutakalt ülistama , et ta on ikka nii töökas ; et ta võiks vabalt ainult lõbutseda , aga tema teeb haiitilastega rasket füüsilist tööd , sest talle m e e l d i b nendega laulda ja töötada - mitte sellepärast , et teadlased avastasid , et mida aktiivsem oled , ükskõik kas füüsiliselt või vaimselt , seda väiksem tõenäosus on sul haigestuda Alzheimeri tõppe . </s> </p>
<p> <s> Ja Elias ütleb : " Ära põe , ma olen elus selliseid asju näinud , et sinu tujutsemine ei löö mul pilti eest ära . </s> <s> Tahad , räägin ühe loo . " </s> </p>
<p> <s> Seguramente tahan , mu heategija . </s> </p>
<p> <s> Eliase silmad on läinud mentoolivärvi ja ta ütleb , et teda on kaks korda elus päästnud boamadu . </s> <s> Et ärgu ma vaadaku midagi nii lolli näoga . </s> <s> Teda on , naturaalselt ! , kaks korda päästnud boamadu . </s> </p>
<p> <s> Kui Elias oli mõne aastaga hüpanud immigrandist puussepa ametist kodanikust osakonnajuhataja ametini ehk kogunud esimese normaalse osa oma varandusest , mõtles ta enne pere soetamist võtta paariks aastaks aeg maha ja reisida ringi Lõuna-Ameerikas . </s> <s> Kord sattus ta mingile ekstreem-matkale Amazonase vihmametsadesse . </s> <s> Vahepeal hargnes reisisalk paaridesse , ja Eliase kaaslaseks sattus keegi vähese jutuga , lapse kasvu brasiillane . </s> <s> Kui Elias hommikul lõkke ääres silmad lahti tegi , nägi ta enda kõrval imelikku asja . </s> <s> Silmade keskendunud töö tulemusena sai ta aru , et imelik asi oli hiiglapikk boamadu , kelle kõhus asus inimsiluetikujuline kühm , boa oli väikese brasiillase alla neelanud ja teda sinnasamasse kohta seedima jäänud , boad ju toituvadki umbes kord kuus . </s> </p>
<p> <s> " Appi , Elias , kui see ka nii oli , siin tuks-turvalisuses on seda üliraske uskuda ! " </s> </p>
<p> <s> " See OLI nii , for god's sake ! " </s> <s> Elias hüüab seda peaaegu virivihaselt . </s> <s> Ja siis hüüab ta veel , et madu päästis ta elu sellega , et sõi selle tüübi ära . </s> <s> Pärast selgus , et brasiillane oli olnud mingi petis ja plaaninud sõpradega kokku mängida , et Elias paljaks ja surnuks röövida . </s> </p>
<p> <s> " See ON nii , Dea , miks sa ei peaks seda uskuma , vahel lihtsalt juhtuvad imelikud asjad , ja nende juhtumise tõenäosus on suurem kui lotovõit . " </s> </p>
<p> <s> Aga see pole veel kõik . </s> <s> Teine kord päästis boa mu eaka rambo Kolumbias . </s> <s> Elias elas seal ühes kokakasvatajate paarihütilises staabis nagu rändur kunagi . </s> <s> Jalutuskäikudel pani ta tähele , et mõned kilomeetrid staabist eemal luuras pidevalt üks boa . </s> <s> Väikese brasiillase elimineerimise tõttu oli Elias kõikide boade vastu supersõbralik ja hakkas talle süüa viima , enamasti kanu . </s> <s> Eliast huvitas , kas madu hakkab teda kuidagi omaks pidama , ja üldse kuidas ta reageerib . </s> <s> Ja ükskord tegi boa ilgelt kiire ja pika hüppe ja keris end ühe raksuga Eliase ümber . </s> <s> Elias oleks äärepealt infarkti saanud ! </s> <s> Boa hoidis teda terve öö kinni ja Elias mõtles , kas nad siis tõesti ohvrit kohe surnuks ei kägista , et enne jõuab ohver hirmu kätte ära surra . </s> <s> Ja ta kirus ennast , et oli mingit labast juhust mütologiseerinud . </s> </p>
<p> <s> " Ma olin nagu halvatud , saa aru , Dea , ma ei hakanud isegi vastu , eluka jõudu arvestades oleks see ka mõttetuks osutunud . </s> <s> Ja kui valgeks läks , ja ma olin hirmust juba mingis deliiriumis , lasi boa mu lahti ja roomas minema . </s> <s> Natuke muljutud ma olin , aga see oli ka kõik . </s> <s> Tuikusin tagasi küla poole , ja saa aru , küla ei olnud enam ! </s> <s> Oli söehunnik ! </s> <s> Küllap olid politseinikud või konkurendid või ma ei tea kes staabi koos kokapõldudega lihtsalt põlema pannud ja mu võõrustajad vangi võtnud või ära tapnud või ma ei tea . " </s> </p>
<p> <s> Elias võtab lonksu punaveini . </s> <s> Kuulda on ainult ookeani ja linde ja seda , kuidas Elias suus veini kuristab . </s> </p>
<p> <s> " Ma ei rääkinud seda mitte niisama , " sõnab Elias viimaks . </s> <s> " Ma rääkisin seda kui vana kogenud mees noorele naiivsele tüdrukule , et see noor tüdruk teadvustaks - mitte kõik , aga väga palju on võimalik . </s> <s> On võimalik , et sa tahad kunagi muga magada . </s> <s> Ole ettevaatlik ! " </s> </p>
<p> <s> Ja Elias naerab , lagistab naerda , isegi karjub naerda , ta naudib ennast kohutavalt ja tõuseb püsti ja lahkub ooperliku kõnnakuga : " Rubia ! </s> <s> Ma veel näitan sulle , aga mitte vägisi - kavalalt , nii et sa arugi ei saa . </s> <s> Või ma viskan su lihtsalt välja . </s> <s> Mine kuhu tahad , pole minu asi . " </s> </p>
<p> <s> Nüüd räägib Elias läbi hammaste , sest ta on toppinud endale suhu mingid valgendavad klambrid , mida ta ülepäeva kandma peab . </s> </p>
<p> <s> Ja ta aktsent on ennast metamorfuusinud Beavise ja Buttheadi naabri Andersoni aktsendiks või ma ei tea , see on selliste trull-ülbete naiste aktsent , kes käivad iga nädal koos Bridget Jones'i sündroomi vältijate klubis või mõnes teises surmigavalt modernses kohas ja küsivad hästi pehmelt kurku höhistades , hästi nõrkade b-de ja d-dega : " How can I make myself more BEDDDABBBLE ? " </s> </p>
<p> <s> " Teisi tõukab madu hukatusse , mind ta päästab , mis sa sellest järeldad , plika , oskad sa üldse midagi järeldada , sa oled ju üks õnnetu humanitaar , kes mängib must malet paremini sellepärast , et on avanguteooriad viitsinud läbi töötada , aga mina lõin elus läbi , sest ma olen HEA ja HEA analüüsivõimega inimene . </s> <s> Mina juba lõin , sina aga pead veel lööma . </s> </p>
<p> <s> Analüüsi ! </s> <s> Löö ! " </s> </p>
<p> <s> Ja mulle meenub üks arglik filosoofiaõppejõud , üks nendest , kes on teoreet-targad ja heasüdamlikud ja kohmetud ja ei LÖÖ , ei tahagi elus läbi lüüa . </s> </p>
<p> <s> " Te võite mõelda , et kummitab , " sositas ta auditooriumile . </s> <s> " Teil võib isegi olla hirm . </s> <s> Aga kui te selle ratsionaalselt läbi vaagite , siis te saate ju aru , et mingit kummitust pole olemas . " </s> </p>
<p> <s> Ja kõikide üliõpilaste tänupilgud ütlesid : " Jah , mingit kummitust pole olemas . " </s> </p>
<p> <s> Ja õppejõu ja õpilaste pilgud moodustasid kõik koos ühe Suure Skeptilise Silma - kui SSi tugevus seisnes selles , et ta oli politseist kõrgemal , siis SSS omakorda oli veel tugevam kui SS ja tal oli kindel arvamus , et teatud asju pole olemas . </s> </p>
<p> <s> Kui ma oleks sellele suurele skeptilisele silmale öelnud : " Ma kirjutan raamatut " , oleks see silm läinud veelgi suuremaks ja skeptilisemaks ja küsinud : " Aga MILLEST on sinul kirjutada ? " </s> <s> Jah , millest on mul kirjutada , kummitusi pole ju olemas . </s> </p>
<p> <s> Pole kunagi olnud olemas seda kutti , kes ennast öösel autoga surnuks sõitis ja sama ajal nägi ta õde unes väikest poissi , kes ütles : " Ma tulen tagasi ! " </s> <s> Ja õde ja ema ja isa olid kuti traagilisest surmast nii shokis , et nad kolisid sealt majast välja , ja kolisid üldse teise linna . </s> <s> Ja mõne aasta pärast õde abiellus , ja sünnitas poja , ja veel mõndade aastate pärast hakkas väike poeg vaatama vana perekonnaalbumit ja kilkas rõõmust , näidates näpuga inimesi , keda ta iial näinud polnud , ja hüüdis kilde stiilis : " Kas tädi Jutal on ikka veel see vana sinine Zhiguli ? " ja poisi ema ja vanavanemad olid muidugi shokis , ja emale meenus unenägu , mida ta peale venna surma oli näinud . </s> <s> Ja lõpuks otsustasid nad poisi viia nende endisesse elukohta , ja viisidki ja poiss jalutas seal koduselt ringi ja hüüdis kilde stiilis : " Voh , siin ma mängisin kitarri . </s> <s> Kuhu te mu kitarri pannud olete ? " ja poisi ema ja vanavanemad olid k u m m a s t a t u l t vait , sest surnud vend oli tõesti armastanud kitarri mängida . </s> <s> Suur ja skeptiline silm , sa ei usuks seda lugu , mis siis , et see on tõesti sündinud . </s> <s> Ja Eliase boa-lugusid ei usuks sa ka . </s> <s> Ja crazyd kohad pole sinu jaoks iial nii crazyd , kui peaks , sest vahet pole kas sa oled Tais , Hawail või Nikaraaguas , sa peatud täpselt samasuguses hotellis ja päevitad samasuguses paksult paksusid täis rannal ja käid ööklubides , kus tuleb seda sama tuttavat tümakat ja bussiaknast on need maad kõik enam-vähem sarnased ka . </s> <s> Sest kummitusi pole olemas . </s> <s> On suur skeptiline silm . </s> </p>
<p> <s> " Dea ! </s> <s> Vamos ! " </s> <s> Elias seisab mu ees , ja isegi läbi ta kinnise suu näeb mu kõikeuskuv naiivne pilk , kui mitu tooni ta hambad valgemaks on läinud . </s> </p>
<p> <s> Ja me istume ta dzhiipi ja laseme aknad alla ja kuuma pimedat õhku tuleb hästi palju sisse . </s> </p>
<p> <s> Ja me kuulame kõvasti kõvasti Chan Chani ja Elias ütleb , et ta igatseb nii kohutavalt Kuuba järele , aga nende tüdrukute smuugeldamise tõttu ei saa ta vist sinna muudmoodi minna , kui keegi peaks ta ise sinna smuugeldama . </s> </p>
<p> <s> Ja me peatume ühes vabaõhurestoranis ja istume korvtoolidele ja kohe tuleb Tom of Finlandi väljapaistvate sootunnustega ettekandjanna : " Mida te soovite ? " </s> </p>
<p> <s> " Ma soovin , et inimesed oleksid heasüdamlikud , tagasihoidlikud ja lahked , ja iga ühe grammi koralli kohta , mis turistid siit välja viivad , taotaks neil välja üks hammas , " mütlen . </s> </p>
<p> <s> " Cuba Libre ja laimimahl , " vastab Elias ja kõik mitte ei kulge , vaid tormleb , ja kolme minuti pärast Elias juba läkastab ja köhib , sest on Cuba Libre endale kurku tõmmanud , ta on looteasendis , näost punaseroosakirju , ja suur font saadab mulle sõnumi , kuidas samal ajal teisel pool maakera on üks lootustandev pianist endale lennujaama ootesaalis soolapähkli kurku tõmmanud , ja silmapilkselt tuleb kiirabi , aga millegipärast just selles kiirabiautos hingamisaparaat ei tööta , ja proovitakse veel ühtteist , aga asjatult , ja see aeg Elias juba virgub , silmad selged kui imikul , ja hüüab : " Pange ära see klaverimuusika , tahaks midagi lõbusamat ! " </s> </p>
<p> <s> Ja ilus inglannast omanik Angelica jookseb plaati vahetama . </s> </p>
<p> <s> Elias pilgutab silma : " Tahad , räägin ühe loo ? " </s> </p>
<p> <s> Okei , aga teeme , et see on täna viimane . </s> <s> Kisub liiga narratiiviks kätte muidu . </s> </p>
<p> <s> " Arva ära , miks Angelica siin Dominikaanis elab ? " </s> <s> Ja Elias naerab , lagistab naerda , isegi karjub naerda , ta naudib ennast kohutavalt , nagu ennist basseiniveerel . </s> </p>
<p> <s> " See juhtus umbes kümme aastat tagasi . </s> <s> Angelical oli armulugu rikka ja tähtsa inglise lordiga , nad olid väga õnnelikud , ja tulid siia Kariibi mere äärde abielluma , mesinädalaid veetma ja last tegema . </s> <s> Ja siis üheksa kuu pärast , kui nad olid ammu tagasi Inglismaal ja sisustanud kõik lastetoad ja valinud valmis nimed ja mänguasjad ja pannud kinni koha boarding schoolis , läksid nad peresünnitusele ja Angelica sünnitas neegri ! " </s> </p>
<p> <s> " Appi ! " hüüatan eesti keeles , sest see on nii jabur , eriti nähes eemal leti taga Angelica madonnanäojooni . </s> </p>
<p> <s> " Jah , neil oli kaasas hulk sõpru ja päev enne pulmi korraldati meesteõhtu ja naisteõhtu ja Angelica sõbrannad olid tema jaoks üles korjanud mingi kohaliku dändi , noh tead sellise , kes elatub naisturistide keppimisest , ja Angelica siis mõtles , et okei , korra elus peab ju musta meest proovima ja millal siis veel kui päev enne pulmi ... " </s> </p>
<p> <s> Vaatan , kuidas Angelica sagib baarileti taga ja valib välja mingeid veine ja ma kujutlen seda restorani üleni punaste ja kollaste õitega kaetult . </s> <s> Ma ei tea , miks ma seda kujutlen . </s> <s> Võibolla sellepärast , et see on armas toniseeriv kujund , mis oli Lõuna-Ameerikas ammu enne aidsi aega . </s> <s> Aga punased ja kollased õied ei pehmenda kuidagi Angelica loo kontuure . </s> <s> Võiks öelda võikaid kontuure , aga mul pole isegi tuju olla kohtumõistja . </s> </p>
<p> <s> " Ja lord tõusis püsti ja lahkus punase naise ja musta beebi juurest ja ei öelnud Angelicale enam kunagi ühtki sõna . </s> <s> Mitte kunagi ! </s> <s> Ja Angelica põgenes häbi eest tagasi Dominikaani , ja kasvatab siin nüüd oma musta poega ja peab restorani . " </s> </p>
<p> <s> Ja mu haige stream of consciousness hakkab uuesti marssima ja toob meelde Chris Ofili maali " Naise süda " . </s> <s> Seal on kenade litritega realistlikus stiilis maalitud naine , kellel on südame kohal plärts elevandisõnnikut . </s> <s> Naise silmist langevad pisarad , iga pisara sees on sama shokolaadikarva hiluduse foto . </s> <s> Litrinaine muutub Angelicaks ja Angelica muutub litrinaiseks . </s> </p>
<p> <s> Ja ma vaatan seda maali ja Angelicat kahe suure skeptilise silmaga ja arglik filosoofiaõppejõud räägib mulle otse kõrva : " Alkibiadest häiris kõige enam , et Sokrates erines sellest muljest , mille ta oma ilu ja armastust ülistavate kõnedega jättis , et kui Sokrates sattus kokku Alkibiadese-taolise kena noormehega , siis ta ei tahtnudki temaga magada . </s> <s> Aga tegelikult Eros ei lasknud Sokratesel meelelist rahuldust saada " Ja suur skeptiline silm , mina ühes sellega noogutab , Angelica noogutab ka , küllap viisakusest . </s> <s> Ma ei taha öelda : meie noogutame , ma ei taha seda vulgaarset meie vormi , mis viib kõik ühele tasa-tasandile , sest selle suure skeptilise silma hulgast mõtlen ainult mina , et esiteks oli Sokrates vaimsem kui vaimne , teiseks tal ei pruukinud tõusta enam , kolmandaks võis ta olla hetero . </s> </p>
<p> <s> Ja restoran on endiselt punaste ja kollaste õitega kaetud ja nüüd lisanduvad ka liblikad , miks nad ei võikski lisanduda , aga lähedalt vaadates polegi need liblikad , vaid tavalised pisikesed taguotsad , nagu ühes teises Chris Ofili maalis - hiphop versioonis neitsi Maarjast . </s> <s> Ja Maarja on loomulikult mustanahaline , ja ma näen siin restoranis oma seitset Maarja moodi musta näkki , kellest aga kindlasti ükski pole neitsi , aga polnud seda ju ka Maarja . </s> <s> Chris , kui sa mind kunagi joonistad , siis paluks see plärts sõnnikut asetada mu pähe . </s> </p>
<p> <s> Ja Elias tirib mu jälle dzhiipi ja naerab , lagistab naerda , isegi karjub naerda , ta naudib ennast kohutavalt , juba nii mitmendat korda , et sellest võiks saada kirjanduslik kordus , ja me kuulame uuesti Chan Chani . </s> </p>
<p> <s> " Ütle , kas sa hakkasid hispaania keelt õppima selleks , et hispaania meest saada , " küsib Elias äkki . </s> </p>
<p> <s> " Ei , Elias , ei , need mehed , keda ma oleks tahtnud , on kahjuks surnud . </s> <s> Kui ma oleks elanud 20. sajandi keskel , oleks ma kindlasti olnud intellektuaalide groupie - kõige lahe-vahedamad figuurid olid hispaania verd ja pealegi samas seltskonnas - Dali , Picasso , Buñuel , Lorca . </s> <s> Tänapäevlastel pole sees seda mängulise , traagilise , jõulise ja egotsentrilise romantilist kooslust , mis parata . " </s> </p>
<p> <s> " Minus on , " ütleb Elias , kes seekord ei naera . </s> <s> " On sul midagi vastu panna mu boajuttudele ? " </s> </p>
<p> <s> Jah on , punased ja kollased õied ja liblikad ja tagumikud ja kummitused pole kuhugi kadunud . </s> </p>
<p> <s> Ma ei hakka sulle rääkima , kuidas ma olin maitsekohtunik ja pressisin välja raha teismeliselt diskolauljalt , kes vabal ajal oli narkodiiler , maskeerituna ostsin ma talt ainet , võtsin selle videole ja pärast helistasin talle putkast ja ütlesin , et mängime täiskasvanuid , ja arutame läbi , palju ta peab mulle cashima , et ma seda toredat videot meediasse ei suskaks . </s> <s> Saa aru , Elias , mõni organism lihtsalt on a priori allergiline nii jubeda disaini kui jubeda muusika suhtes . </s> <s> Aga eriti muusika suhtes . </s> <s> Sest kui pilku saab suunata ja silmi kinni panna , siis kõrvu sulgeda ei saa . </s> </p>
<p> <s> Näiteks üks mu tuttav kunstnik elas kaksikelu - avalikkuse ees oma naise ja kahe lapsega , tegelikult aga riietas end vigaseks ja korraldas vigastega omalaadseid orgiaid ja sosistas näkkidele : kui te jääksite trammi alla , ma abielluks teiega kohe . </s> <s> Aga ma ei mõelnudki sellelt kunstnikult välja pressida , sest tal oli hea süda ja ilusad pildid . </s> </p>
<p> <s> Ma ei räägi sulle nendest juhtumistest täpsemalt , sest sina ei pea end jumalaks , kes peab olema kohtunik enne seda , kui seda on keegi kõrgem . </s> </p>
<p> <s> Kui , siis sa pead end ainult armastusjumalaks . </s> </p>
<p> <s> Ma räägin sulle teisest sama tüüpi mehest , oma südame ülemusest . </s> <s> Vaata , kui minusugune saatuse näkk armastab mingit meest , siis see mees õitseb . </s> <s> Kui ma aga enam seda meest ei armasta , tuleb ta peale needus , ja tal kisub kõik kehvaks . </s> </p>
<p> <s> Aga sina ja mu kallis Bert , ei jää ka saatusenäki armastuse katkemise tõttu longu . </s> <s> A contrario - longu jääb näkk ise . </s> <s> Te saate armastuse lõpust isegi jõudu juurde . </s> </p></div2>
        <div2 type="alaosa"><head> 4 . ALLEGRETTO </head>
<p> <s> Ma olin kuusteist , ja keskendunud ainult siis , kui ma midagi joonistasin , tutvuste kaudu topiti mind koos paari kunstitudengiga politseisse fotoroboteid mängima . </s> <s> Kui keegi tüdruk oli eelmisel õhtul ära vägistatud , kirjeldas ta meile oma vägistaja välimust , ja meie üritasime säga võimalikult täpselt üles joonistada , sama asja tegi ka arvuti , vaene tüdruk pidi ikka pikalt pikalt oma piinajat kirjeldama , ja pärast võrreldi joonistusi omavahel . </s> <s> Lõpuks läks asi niikaugele , et ma hakkasin juba eelmisel õhtul unes nägema neid , keda järgmisel päeval joonistada tuleb , ja linnas hakkas iga teine kolp sarnanema kurisägade kolpadele . </s> </p>
<p> <s> Kord ajas üks varguse ohvriks langenu imelikku juttu , lilleõied mu kaaslaste pükstel ja särkidel hakkasid seepeale närtsima ja iga silbiga tundus mulle üha enam , et see chikk ei olegi kannatanu , vaid süüdlane , ja täiesti automaatselt tegin ma temast portree . </s> </p>
<p> <s> Sellepeale politsei mu teenetest loobus , ja hakkasin uuesti käima kunstiülikooli ettevalmistuskursustel , ma ei olnud jõudnud veel mappi lahtigi võtta , kui modell istet võttis , viivuks demonstreeris ta meile oma sünnimärgilist selga , siis ta pöördus , tuttav downipilk , tuttav lõug , ja ma võtsin oma mapi ja kadusin , sest kaua sa ikka ühte pätti joonistada jaksad , ja järgmisel päeval koolis , kui kogu klass kontrolltööks valemeid meelde vajutas , ja ühendas oma tahted üheks tahteks , et töösse tuleks ülesandetüübid üks , viis ja üheksa , tõusis korraga üks mu klassiõde püsti ja laperdas kätega nagu linnuke : Mul on suva sest kontrolltööst , te ei kujuta ette kui suva , mul on inspiratsioon ! </s> <s> Ma lähen koju ja hakkan maalima ! </s> <s> Ja klassiõde heljus õnnelikult ringi , vaene tüdruk , misasja sa teed selle inspiratsiooniga , kui sul pole tilkagi annet , ja ta heljus minu juurde : oh , Dea , sina saad must aru , ma tahan teha vot sellise portree , ja ta haaras paberilehe ja pliiatsi ja kritseldas sinna ekstaatilises hoos ühe näo , ta peaaegu ei vaadanud ka , mida ta joonistas , ja kui ta siis lõpuks vaatas : ta karjatas ( see oli üks Põhja-Tallinna kummitus , kes oli tegelikult Põhja-Tallinna kummitu , sest ta võttis tüdrukuid niisama , au naturel , meie juures olid käinud kaks ta ohvrit ) ja mu klassiõe inspiratsioon oli läinud mis läinud , " ma ei oska , ei oska teha midagi ilusat , " ulgus ta , ja ma mõtlesin , et tegelikult oli hea , et ta inspiratsioonist lahti sai , sest valerahategijaid pole tarvis , au naturel , au naturel olgu kõik , ja algas kontrolltöö , ja ühes sellega hakkas valutama mu kurk , ja kõik tehted ebaõnnestusid , ja jalutasin bussipeatusse , sall ümber kaela ja mõtete , kõrval pargis oli mingi suur reklaamishow , muusika alaarenenud vorm tampis ja nad loopisid laiali oma reklaamkirjadega õhupalle , mida lapsed ahnelt kinni püüdsid , üks pall lendas hästi kaugele , otse sõiduteele , ja naerda rõkkav , sinises kleidis valge slehviga tüdruk tormas reklaamõhupallile järgi , ja siis oli kohutav tuututamine ja vilin ja kisa , ja kaks autot tegid pisema kõksu , aga kes jooksis välja oli sinise kleidi ja valge slehviga tüdruk , pall uhkelt pea kohal , minu kõrval seisis popkriitik , kes muig-mugises : hea on , et tüdruk ellu jäi , sinine ja valge - seda oleks tõlgendatud Soome vastasusena . </s> </p>
<p> <s> Ja kodus tõusis mul kurgupõletik , mida ei sundinud taganema ükski kergem tablett ega tee , ja mu arstidest vanemad suskasid mulle lõpuks sisse majesteet-koguse mingit antibiootikumi , mis tegi olemise uimaseks , surisevaks ja ohtlikult tolerantseks . </s> <s> Arvasin ära oma tollase kallima hotmaili aadressi passwordi ( selleks oli ta koera nimi ) ja tänu oma alatusele nägin tema veel hullemat alatust , et peale minu oli tal veel kümme näkki , keda ta moosis , kusjuures kõiki sama sõnastusega . </s> <s> Aga mu olemine oli nii tolerantne ja surisev , ja kurk nii valus , et ma mõtlesin mitte oma mehe litsakusest , vaid sellest kust leida Tshesnevski lampi , mis tapab mikroobe , ja mida kasutasid Hrustshov ja Andropov , aga see keelati ära , sest kui lamp oleks levinud isadest kaugemale , polnuks varsti enam olnud vaja arste ja apteeke . </s> <s> Aga ma olin kuulnud , et mõned sellistest lampidest on ikka veel olemas , ja isegi Eestis , surin siurus mu peas , ma tundsin , et antibiootikum on mind sundinud mõtlema kehvade tripifilmide jabursuunatus rütmis , kui mind kutsuti mingile tuikujate peole , ja ma helistasin oma kallile ajakirjanikule ja anusin teda , et ta muga sinna peole kaasa tuleks . </s> <s> Aga mu kodulembene , äärmiselt e l u t e r v e armuke ( lapsevägistaja ! </s> <s> Muidugi oli ta avalikkuse ees kuss ! ) otsustas taas tulemata jätta . </s> </p>
<p> <s> Poole peo ajal , kui keegi oli juba täis oksendanud eelmisest sajandist pärineva elegantse valge klaveri , sammus minu poole meie väikeriigi üks rikkamaid , võimsamaid ja mõistlikemaid isandaid . </s> <s> Tardusin oma mahlaklaasi külge , sest tal oli karmi mehe maine , ja ma kartsin , et ta hakkab pärima , kes mina üldse selline olen . </s> </p>
<p> <s> " Kuidas sulle meeldis minu raha ees korraldatud ilutulestik ? " küsis säga hoopis , tungides robustselt mu intiimsesse sfääri . </s> </p>
<p> <s> " Jah , meeldis küll , kuigi see meenutas mulle kahtlaselt seda soomlast , kes eelmine nädal Tallinki laeval purjus peaga suitsetama hakkas ja süütas kogemata oma sulejope . </s> <s> Ta jooksis ringi nagu säraküünal . " </s> </p>
<p> <s> Säga naeris täpselt nii kõvasti nagu ainult teatud tüübid võivad naerda ja ulatas mulle oma tugeva käe ( mis mulle hiljem liiga , saage aru , l i i g a meeldima hakkas ) : " Mina olen Bert , muide . " </s> </p>
<p> <s> " Ja mina olen Dea . " </s> </p>
<p> <s> Paari tantsu ajal jõudis ta mulle kuulutada , et ta teenib üle miljoni kuus , et ta on üks väheseid , kel on nii juura- kui kirjanduskõrgharidus , et ta on ammu otsinud ilusat ja intelligentset noort naist , kes võiks saada ta kaaslannaks , et ta tegi oma eksnaisest lahutusega püstirikka ja et ta on kõva jõusaalikäsi . </s> <s> Fakt , et ma käin samas koolis , mille tema oli lõpetanud , viis ta peaaegu mäele , mis väljendus selles , et ta surus mu sihvaka plikakeha vastu enda erekteerunud sedasamustki . </s> </p>
<p> <s> Umbes tunni pärast meelitas ta mu ühte üksikhämarasse kõrvalsaali , kus ta kangutas mu istuma ja üritas mind suudelda nagu mees muiste . </s> <s> Mõtlesin , et äkki tahab ta lihtsalt noorte litsakust kontrollida , ja teatasin , koledal kombel naeru kõhistades , et kuna ma olen alles alaealine , võtaks äkki asja rahulikumalt . </s> <s> Õnneks päästis olukorra saali ilmunud keskealiste klatshihimurate vanapiigade salgake ja mu vägilane juhtis mind sündsalt tagasi tantsusaali . </s> </p>
<p> <s> Paari tunni pärast ( ja need paar tundi möödusid kiiresti , mu parimate aastate varas ! ) klappis kogu vintis , röögatult heatujuliste kunstnike , advokaatide ja ärikollide kamp ennast bussi peale ja mu karismaatiline , minust umbes kaks korda vanem isand , sättis end loomulikult minu kõrvale , kus ta kirjutas käkras salvrätikule mu koduse telefoninumbri ja toppis mu rinnataskusse " taksorahaks " sajakroonise . </s> </p>
<p> <s> Umbes nädala pärast ta helistas ja ma lidusin nagu daami koerake ta musta mersusse ja ta pani kuningliku naeratusega käe mu põlvele , nagu me oleksime olnud vanad tuttavad ja võibolla ka midagi põnevamat kui tuttavad . </s> <s> Torpeedotsesime viie minutiga kuskile restorani ja läbi kitshvestibüüli talutas ta mu teisele korrusele pika laua taha , kus istusid kuus tüüpi , kellest oli näha , et karjääri olid teinud ka nende kõhud . </s> <s> Paar tüüpi olid monod , ülejäänud aga stereo - allilma nägu , ekstra tõsised ja vaiksed - Berti kliendid . </s> </p>
<p> <s> " Boris - suhtekorraldaja , " tutvustas end minu kõrval istuv tagasihoidlikult riides säga , kel aga tilbendas kaelas kole kuldkett . </s> <s> Kuldketi peegelduselt oli paista , kuidas Boris siis , kui ta laps ulakust teeb , paneb talle selle kuldketi kaela nagu oheliku , ja ähvardab tõmmata , kui poiss kohe vabandust ei palu . </s> </p>
<p> <s> Õhkkond oli jahe , ja Bert üritas seda kogu aeg soojendada uute teemade ja vulgaarsete naljadega ( " eesnahkhiir " , " ma ei saa naisterahvasse rohkem süveneda kui 20 sentimeetri jagu . " </s> <s> , " olümpiavõtja " , " naftasheik-well " , " raudteelasele meenus minevik , elu nagu liiper pikk " , " siin riigis ei ole mitte head ja halvad advokaadid , vaid need , kellel on suhted ja need , kellel ei ole . </s> <s> On kohtunikke , kes ei mõista kunagi õigeks " ) , aga tondid ei tahtnud üldse kodunemist üles võtta . </s> <s> Imelik oli vaadata , kuidas Bert raskelt pingutas ja sudis , samal ajal kui mingi Karlsoni moodi säga hakkas hooplema , kuidas ta võiks terve linna läbi peksta kui tahaks . </s> </p>
<p> <s> Bert üritas veelkord . </s> </p>
<p> <s> " Räägin teile kohutavalt hea loo kohtupraktikast . </s> <s> Kaheksakümnendate alguses oli üks armukeste paar , kes pudeli konjaki eest üüris üht barakki , kus päeval keppimas käia . </s> <s> Ükskord siis naine juba magas , kui mees toppis talle tagumikku mingi kümne-sentimeetrise kummijulla , millega baraki seinad vooderdatud olid . </s> <s> Julla läks lupsti naise sisse ja enam välja ei tulnud . </s> <s> Kui naine ärkas , oli mees juba minema läinud , ja asus nainegi kodu poole teele , kus ametlik mees teda tagumikku pani . </s> <s> Poole tunni pärast oli naine surnud . " </s> </p>
<p> <s> Lõpuks ometi oli Bert saavutanud kogu laudkonna kiit-tähelepanu : " Ja mõlemad mehed mõisteti õigeks , nii armuke kui ametlik mees ! " </s> </p>
<p> <s> Peale seda lugu hakkasid kõigil klaasid kiiremini käima , paari tunni pärast hiilisime Bertiga märkamatult välja . </s> </p>
<p> <s> " Ma ei saa aru , miks sa selliste tümakatega suhtlema pead , " ütlesin , sest kella-aeg oli selline , et lastel oli tsensuur maas . </s> </p>
<p> <s> " Töö , kallis noor , töö , " vastas Bert . </s> <s> " Välismaailmast tulnule on seda raske , kui mitte võimatu seletada . </s> <s> Mulle on kasulik nende inimestega hästi läbi saada . " </s> </p>
<p> <s> Peagi läksime mingisse hotelli , kus Bert hakkas tulihingeliselt kauplema presidendisviiti , mida talle anda ei tahetud , sest see peab olema vähemalt 24 tundi varem kinni pandud . </s> <s> " Kas te ei saa aru , kes ma olen ! " hüüdis ta kivistunud administraatorbimbodele . </s> <s> " Ma maksan teile kummalegi veel 500 peale , kui te mind sinna sisse lasete . </s> <s> Mis te mõtlete , et president tuleb praegusel kellaajal siia magama vä ? </s> <s> Kurat , ma tahan , et mu tüdruk näeks mu kinnisvara . " </s> </p>
<p> <s> Ent administraatorid ei viitsinud 500 krooni pärast oma töökohaga riskida , ja nii võtsime kursi uuele hotellile . </s> <s> Taksos ütlesin kobekombekalt : " Tänan meeldiva õhtu eest , aga sõidan nüüd edasi koju " </s> </p>
<p> <s> Bert väljastas protestisosina ja minuti pärast olime euroerootilises liftis , teel kahekümne teisele korrusele . </s> <s> Sviidis juhatas jultunult mu elusse sisse tungind härra mu akna juurde ja hakkas uhke tooniga näitama enda maju , mida mu kohkunud lapsepilk alt tuledesärast jäädvustama pidi . </s> </p>
<p> <s> Järsku libistas Bert endal kõik riided seljast ja ta mehelihased hüppasid matsti voodisse . </s> <s> " Noh , " ütles ta . </s> </p>
<p> <s> " Mis noh , " mütlesin mina . </s> <s> " Magama ma suga küll ei hakka . </s> <s> Teadupärast olen ma süütu . " </s> </p>
<p> <s> " Ega ma ei mõelnudki , et sa muga magama pead , " vastas Bert liiga loomuliku häälega ja hakkas ruttu rääkima oma elulugu . </s> <s> Kuidas ta oli ülikooliajal tohutu südametemurdja ja kui ta poleks juurat cum laude lõpetanud , oleks ta tõenäoliselt isalt peksa saanud , kuna juba tema vanaisa , omakorda kelle vanaisa olid kõik lõpetanud juura cum laude . </s> <s> Aga trotsist " perekondlike traditsioonide " vastu läks Bert kohe peale diplomi kättesaamist Moskvasse vene kirjandust õppima , ja elas kaks aastat ainult viinast , leivast ja pruutide almustest , sest isa lõpetas Moskva-nalja tõttu igasuguse rahalise toetuse . </s> <s> Kui Bert Moskvast tagasi tuli , töötas ta prokuratuuris , kuni tuli perestroika , mil ta kuu aega ei lahkunud oma Kopli pesast , et õppida vandeadvokaadieksamiks , ja veidi hiljem asutaski ta oma advokaadibüroo , millel on vähe , väga vähe kaotusi , sest " ma valin , Dea , valin väga oma alluvaid . " </s> <s> Edasi tõmbasid vanad malevasemud Berti kaasa ühe kommertspanga asutamisse , Bert oli neil alguses konsultant , siis aga sai korraga panga ainuomanikuks . </s> <s> ( Selle metamorfoosi telgitaguseid ei hakanud Bert mulle avama , nii nagu polnud ta neid vist kellelegi avanud , ja hakkas hoopis avama mu pluusinööpe . ) </s> </p>
<p> <s> Peagi aga müüs Bert panga maha , sest " pangandus on essentsilt ikka liigkasuvõtmine ja klientide , mitte enda rahadega riskimine " ja hakkas sebima kinnisvaraga . </s> <s> Advokaadina tegutses Bert veel ainult siis , kui tema poole pöörduti tõelise väljakutsega , näiteks jalutas kohtusaalist süüta vaba mehena minema Berti klient , kes oli tunnistajate juuresolekul lasknud maha kaks inimest . </s> </p>
<p> <s> " Kas sa üldse imestad ka selle üle , et minusugune vanem hai susse täiesti lootusetult armunud on ? " tuli Bert äkitselt õigustatud nartsissismist välja . </s> </p>
<p> <s> " Ma ei imesta suurt millegi üle , " ütlesin . </s> <s> " Pärast seda , kui ma elasin lapsepõlves ühiskorteris , kus meie naaber oma naist kogu aeg peksis , naine oli seejuures väga rahulik ja allaheitlik , kuni ta ühel päeval meid köögis verise kirvega tervitas , ja ütles , et enam ta ei suutnud . " </s> </p>
<p> <s> " Aga sind ei ehmata see , et sina oled 16 ja mina 36 ? " küsis Bert mind lapikuks litsudes . </s> </p>
<p> <s> " Ei , sest Petrarca Laura oli 13-aastane , Dante Beatrice 9-aastane ja Poe Annabel Lee 12-aastane , " ütlesin mina . </s> <s> Pidin igas lauses tõestama , et gümnaasiumiharidus pole must mitte mööda käinud . </s> <s> Mida oleks sellest kompleksist arvanud kuulus viini hulluarst ? </s> </p>
<p> <s> Aga Bertki pidi tõestama oma mitmenda põlve vaimuvürstisust ja deklameeris kaks tundi järjest , Tricky rütmilisusega - Shakespeare'i sonette , Doris Karevat , Paul-Eerik Rummot ja mingeid vigurvärsse stiilis " You know why I killed my exwife , 'cos she stopped our sexlife . " </s> </p>
<p> <s> Kell pool kuus hommikul tuli Bertile meelde mingi käsklus , mida ta oli unustanud päeval paarile alluvale edastada . </s> <s> Et takistada teiste öist ülesajamist , hakkasin ruttu deklameerima Poe " Ravenit " ja Bert uinus , patriitsi ilme näol . </s> </p>
<p> <s> Ja ma vaatasin , kuidas ta magas , ta valget nahka ja tumedaid karvu , ja seda et tal polnud üldse kortse , ja terve õhtu olin ma teda vaadates mõelnud , et ta tuletab meelde mingit tähtasja , mille ma olen unustanud . </s> <s> Ja võibolla oligi see õhtu ette nähtud selleks , et see asi meelde tuleks . </s> </p>
<p> <s> Kell kaheksa äratas mind võpatus mu enda seest , see oli tähtasi , mis oli meelde tulnud ja endast suure põntsuga teada andnud - muidugi , Bert oli lapsepõlves mu lemmiknuku nimi , ma mängisin AINULT Bertiga . </s> <s> Ma ei mäletanud , et ma talle liiga teinud oleks , nii et ei saanud olla , et päris-Bert nüüd nuku-Berti eest kätte maksma oli saadetud . </s> </p>
<p> <s> Aga sviidiseinad ei olnud enam lateksvalged , vaid vooderdatud mingite musta värvi kummajulladega , ja igaks juhuks hiilisin oma 36-aastase embusest välja ja sõitsin bussiga number 36 koju . </s> <s> Haarasin koolikoti , panin vormimütsi pähe ja läksin kooli . </s> <s> Jõudsin alles kolmandasse tundi , olles võtnud ema sahtlist tühja retseptiblanketi ja võltsinud sinna midagi arstilkäigust . </s> </p>
<p> <s> Nii ma vaikselt hakkasingi nakatuma . </s> <s> Bertist sai mu ajalugu ja mu ajaloo teadvuse välja kujundaja . </s> <s> Talle ei meeldinud esineda mitte ainult õhtusöögilauas ja kohtusaalis , vaid ka voodis . </s> <s> Ta võis keset ööd üles tõusta ja mind silitades pidada maha loengu , kuidas islam on oma aja-arvamisega keskajas , aga tänapäeva relvadega , kuidas pärslased toetasid kreeka sõdades alati nõrgemat osapoolt , et kreeklased end ise hävitaks , et Iraanis mõistetakse ka praegu igasuguse tühja-tähja eest surma , aga kuna neitsit ei tohi tappa , hoolitsevad preestrid selle-eest , et tüdruk ei läheks surma neitsina , kuigi kuriteo osas võib ta vabalt süütult surma minna ja nii edasi . </s> <s> Ja mina kuulasin ja armusin . </s> </p>
<p> <s> Õppeedukus langes , hilinemiste pärast sain vanatüdrukust õppealajuhataja sagedaseks vestluspartneriks . </s> <s> Seisin alandlikult keset ta kabinetti , püüdes mitte vaadata aknast välja , kust paistsid paar minu ja Berti põhilist hullamiskohta . </s> <s> Jälgides õppealajuhataja märkuste kirjutamisesse süvenenud nägu , meenus mulle vene postmodernisti Sorokini novell " Vaba tund . " </s> </p>
<p> <s> Pioneer Serjozha teeb ulakusi , õppealajuhataja Zinaida Mihhailovna kutsub poisi oma kabinetti : ise veel pioneer , aga tõstad tüdrukute seelikuid . </s> <s> Lõpuks tunnistab poiss , et plikade seelikualune teda tõesti huvitab . </s> <s> Seda kuuldes kisub õps kleidi üles ja pesupüksid maha ning hakkab poisikesele tutvustama oma suguelundite peenmehhaanikat . </s> <s> Sugulise mõnu katkestab vaheajakell , poiss annab pioneeri- ja õps parteilase ausõna , et juhtunu jääb nende vahele . </s> <s> Võetakse taas sisse pedagoogi ja õpilase formaalne vahekord </s> </p>
<p> <s> " Dea , iga asi tuleb omal ajal , " ütles õppealajuhataja ohates . </s> <s> " Praegu peaks sulle kõige tähtsam olema kool . " </s> </p>
<p> <s> Ja ma noogutasin , kaks korda , teine noogutus oli esimesest mitu palli kurvem , ja ma ei saanud ju talle öelda , et minu jaoks on kõige tähtsam turvatunne , ja see on mul ainult Bertiga . </s> <s> Ja just seal , valges õppealajuhataja kabinetis , vaadates , kuidas ta toppis suhu pastille , sest hääl oli hilinejaid korrale kutsudes veidi kähedaks jäänud , just seal valges õppealajuhataja kabinetis , kus kõik asjad olid rutiin , mida saab lõhkuda ainult katastroof , ilmutas end mulle põhjus , miks ma Berti armusin . </s> <s> Ma TUNDSIN , et isegi kui Bert peaks minuga kunagi olema jõhker ja hoolimatu , kui tuleks katastroof , oleks ta päästja . </s> <s> Tema ja ta perekonna kohal hõljus mingi müstiline õnneaura , saatus oli neile kogu aeg naeratanud , kuidagi oli neil alati õnnestunud poliitikast eemale hoida , neid polnud puutunud ei vene ega saksa terror . </s> <s> Bertis oli sees see päästja vint , viimase hetke tõsidus , mis on heades arstides , tuletõrjujates , rannavalvurites , kõikides elupäästjates . </s> <s> Kui me oleks Bertiga sattunud Estonia katastroofi , oleks me sealt välja ujunud . </s> </p>
<p> <s> Õppealajuhataja justkui kuulis mu mõtteid . </s> <s> " Ilukõne , tüdruk , ilukõne , " ütlesid ta kaks kurba ja skeptilist silma , aga ta kaks kätt jätkasid märkuste kirjutamist . </s> <s> Ma ei olnudki varem tähele pannud , et ta oskas kirjutada kahe käega korraga . </s> </p>
<p> <s> Mu liberaalsed vanemad olid minu ja Berti tihenevast läbikäimisest kuidagi nõutud . </s> <s> Uurisin oma ajakirjanikust armukeselt , kes oli juba existumise äärel , Berti mineviku kohta infi . </s> <s> Käisime Trimalchio-stiilis õhtusöökidel , kus ma puhusin orbitimulle ja kuulasin , kuidas Bert ja ta ülailma kamraadid sobrasid äriimpeeriumite siseelundites , sokkisid Gatesi ja Sorose majandusmudelitest ja sellest , kas ortodoks-juudid peaks sabati ajal oma kaubamajad sulgema , kui palju mingile kohtunikule altkäemaksu anda , kus on kõige turvalisem offshorefirmat teha ja nii edasi . </s> <s> Peale linnas ringi ruigamist viis Bert mu alati oma ühetoalisesse poissmehekorterisse , mille ainus mööbliese oli hiigelvoodi . </s> <s> Hommikuti lugesime ajalehti ja vaatasime aknast , kuidas suurte kottidega parmud värskelt renoveeritud majade eest mööda tatsusid . </s> <s> Lasin end Bertil tema musta iludusega kooli viia . </s> <s> Meie viiendal ööl kutsus Bert korterisse ka oma sõbra Marko ja tolle naise , kes kukkusid meie ees sõnatult keppima Hakkasin keskmisest kiirema tempoga ukse poole liikuma , kuid Bert kiskus mu raudsesse haardesse . </s> <s> " Pole midagi , kõik on omad , c'est la vie .. " ütles ta . </s> </p>
<p> <s> Siis tegi ta " Liivimaa Henriku kroonika " peale kaks valget triipu ja tõmbas ninna . </s> <s> " Kokaiin hävitab ajurakke , " tsiteerisin 11. klassi bioloogiaõpikut , aga Bert , Marko ja seksija-tädi mind muidugi ei kuulanud . </s> <s> Kui seksijatädi oli ära läinud , rõkkas Bert , et kuna tal on au omada nii ilusat naist kui mina , siis tahab ta seda rõõmu sõpradega jagada ja nüüd hakkab Marko mind lakkuma . </s> <s> Ja ma pean laskma sel sündida , sest tema , Bert , nõuab seda , ja et ega ma Markoga keppima ei pea . </s> <s> Pigistasin siis silmad kinni ( nii otseselt kui kaudselt ) , nii nagu kirjanikud peavad Eesmärgi nimel unustama , et paremad raamatud on juba kirjutatud . </s> <s> Ja ikka palju paremad raamatud . </s> </p>
<p> <s> Kui Bert dushi all käis , lugesin alati läbi ta peileriteated ja tuhlasin mobiiltelefonis . </s> <s> Minus istuv teismeline kurat arvas mingi müstilise instinkti tõttu , et Bert jätab enamuse rääkimata . </s> </p>
<p> <s> " Sul oli kunagi elukaaslane nimega Kats , mis temast on saanud ? " küsisin ükskord , minu helesilmad tema tumesilmades . </s> </p>
<p> <s> " See on minevik , kallis , ma ütlesin talle juba ammu , et mul on uus gümnasistist lemmik . " </s> </p>
<p> <s> Sel hetkel olid toa seinad taas kaetud mustade kummijulladega , aga ainult üks hetk . </s> <s> Üks liiga lühike hetk . </s> </p>
<p> <s> Kolme kuu pärast teatas Bert : " Nüüd aitab . </s> <s> Täna pean ma su süütuse võtma . " </s> </p>
<p> <s> Olime restoranis ainsad külastajad . </s> <s> Küünlad . </s> <s> Käehoidmine . </s> <s> Raju-romantika . </s> </p>
<p> <s> " Võibolla olen ma veel liiga noor . </s> <s> Goethe kaotas süütuse 35-selt . " </s> <s> mütlesin . </s> </p>
<p> <s> Aga süütusevõtmine toimus siiski . </s> <s> Väljastpoolt nägi see küll rohkem vägistamise moodi välja ( seestpoolt võis muidugi veel hullem olla ) . </s> <s> Lohutasin ennast sellega , et Madonna tunnistab oma raamatus " Sex " , et hakkas vanainimeste asja nautima alles pool aastat peale süütuse kaotamist . </s> <s> Püüdsin paaniliselt mõelda millestki muust . </s> </p>
<p> <s> Kell kaheksa hommikul ajas mu vägistaja end jalule . </s> </p>
<p> <s> " Mu elurõõm , " ütles ta . </s> <s> " Pean nüüd koosolekule minema , helistan hiljem . " </s> <s> Ja pani mulle , nagu tavaliselt , " taksorahaks " 500 krooni põrandale . </s> </p>
<p> <s> Aga ta ei helistanud . </s> <s> Ja ei helistanud kaks nädalat . </s> <s> Mu noor uhkus oli meelt heitmas . </s> <s> Ahastuses lõpetasin üheteistkümnenda klassi . </s> <s> Sublimeerisin oma pettumuse Pyramuse ja Thisbe ainelisse pastellmaali , mille mu ema ühele oma kunstivõhikust Alzheimeri patsiendile maha müüs . </s> </p>
<p> <s> Teadsin , et Bert korraldab tihtipeale teiste ärihiidudega ühes kõrtsis kokkusaamisi . </s> <s> Mu tee ristus nüüd alalõpmata selle lärmaka , õnnetult tavalise keskealiste kohaga . </s> <s> Kuni lõpuks ma ta otsa komistasingi . </s> <s> Hm , " juhuslikult " . </s> </p>
<p> <s> " Oo , Dea , sinust ma just mõtlesingi , " hüppas ta laua tagant püsti , tutvustades mulle oma tuvinäoga sõpra . </s> <s> Parajasti pajatas tuviadvokaat lugu , kuidas keegi isa oli regulaarselt vägistanud oma seitsmeaastast tütart . </s> <s> Tüdruku ema oli surnud , mistõttu rääkis ta hoopis tädile , mis imelikke asju issi temaga teeb . </s> <s> Tädi pöördus muidugi politseisse . </s> <s> Politsei kutsus siis mehe tunnistajana välja , kus säga teataski , et ta tütart seksuaalselt ära kasutab . </s> <s> Kui aga mees süüdistatavana välja kutsuti ja ta endale advokaadi võttis , soovitas see tal kõike eitada - seitsmeaastane laps tunnistaja ei saa olla , mingeid tõendeid pole ja nii edasi . </s> <s> Mehe varasem ülestunnistus ei tulnud arvesse , sest isiku poolt tunnistajana antud ütlusi ei saa kasutada tema vastu süüdistatavana . </s> </p>
<p> <s> Küsisin tuviadvokaadilt , naiivnurrudes , kas 16-aastane laps saaks tunnistaja olla , kui näiteks keegi vanem mees teda seksuaalselt pruugib . </s> </p>
<p> <s> Sellepeale tõusis Bert püsti " et aitab lobast , näitan teile parem oma uhiuut vanalinna penthouse'i . " </s> <s> Ta oli selle ostnud kuu aega tagasi , et " elada oma seisuse kohaselt , mitte nagu üliõpilane . " </s> <s> Peagi oli Bert mind ja tuviadvokaati juhtinud mingisse kavalasse hoovi . </s> </p>
<p> <s> Miks Bert uksekella laseb , kui ta üksi elab , mõtlesin , kui uks avanes ja lävel nõtkus keegi sümpaatsete näojoontega ripprindne naine . </s> </p>
<p> <s> " Saage tuttavaks , see on mu elukaaslane Kats , " ütles Bert . </s> <s> " See on Dea , noor kunstnik . " </s> </p>
<p> <s> Läbi udu surusin naeratava Katsi kätt . </s> <s> Siis tuli pilt tagasi ja läksin maja peale kolama , aga ma ei näinud viiesaja-aastaseid kive ja üle linna vaadet . </s> <s> Selle asemel keerles mu ümber sada Katsi , kel olid kõigil ühtmoodi sinised silmad ja valged dressid . </s> <s> Ja kes polnud olnud mitte kadunud , nagu Bert väitis , vaid lihtsalt paar kuud välismaa sugulastel külas . </s> <s> Äkitselt tundsin , et keegi näpistab mind tagumikust . </s> </p>
<p> <s> " Kas juhtus midagi , sa oled kuidagi näost ära ? " küsis Bert . </s> </p>
<p> <s> " Ei , kõik on korras , nii tore , et Kats on tagasi ja nii tore , et sa mulle peale süütuse võtmist kaks nädalat ei helistanud , " mütlesin , püüdes punase ninaga Katsidest mööda vaadata . </s> </p>
<p> <s> " No mul on siia majaperenaist vaja , " vingles Bert . </s> <s> " Ega sina ju ei viitsiks kolmekäigulist õhtusööki teha ja külalisi vastu võtta , pesu pesta ja kõike muud . </s> <s> Ja sa oled liiga noor ka . </s> <s> Mõtle , mis arvataks , kui ma elaks 16-aastasega . " </s> </p>
<p> <s> Suhu sigis liiga palju sõnu , et neid välja öelda . </s> </p>
<p> <s> " Dea , rahune , " ütles Bert vandeseltslaslikult ( Hm , sama jubedalt kui see sõna , kõlab ka see toon . ) </s> <s> " Kuidas sa aru ei saa , et Kats on nagu koduabiline . </s> <s> Mul ei ole taga enam mitte midagi . " </s> </p>
<p> <s> See hetk meenus minu väljaarenemata mõistusele tobe põhimõte , et tuleb võidelda , ja mina kui saatuse inimene ju nagunii võidan ka - kui nooled katavad päikese , võitleme varjus ! </s> <s> Küll on hea , et keegi rebis kunagi mu vanasõnade raamatust välja selle lehekülje , kus asus " targem annab järele " , seepärast polnudki see iva mu ajju kinnistunud ! </s> <s> Kats on ületatav takistus ! </s> </p>
<p> <s> Leppisin isegi sellega , et Kats oli ju ka Berti seksori . </s> <s> Oligi hea , et keegi musta töö minu eest ära tegi . </s> <s> Nii hakkasingi Katsi suhteliselt tihedalt nägema , ta käis minul ja Bertil kinos ja teatris järel , tegi meile süüa , pesi post-läbu-hommikutel külaliste nõusid ja okset . </s> <s> Alguses püüdis Kats muga koguni sõbranna-liini ajada . </s> <s> Kuid pärast seda , kui ma olin talle juhu-jutustanud kui vinge oli Picasso elukaaslane Françoise , kes sõitis iga hommik jalgrattaga Picasso ateljeed kütma , samal ajal kui taat noorema armukesega hullas , ja kuidas Picasso kinkis Françoise'le kolmekümnendaks sünnipäevaks kaardi kirjaga " Iga 18-aastane on sust ilusam " , - vaatas Kats mind esimest korda kui konkurenti ja plaanitud sõprus liitus perspektiivitute asjade nimistuga . </s> </p>
<p> <s> Kord pidi üks Berti sõber öösel Tartusse minema , ent autot tal ei olnud . </s> <s> Bert ajas Katsi silmapilk voodist üles ja käskis sõber Tartusse viia ning Mäo ristis suhu võtta . </s> <s> Kui Bert tahtis oma kõrgete lagede ja seinamaalingutega korteris minuga kahekesi olla , kupatas ta Katsi üldse minema . </s> <s> Selgus , et Kats üüris kuskil selleks puhuks pisikest toakest . </s> <s> Kui Kats oma firma asutas , l a e n a s Bert talle kümne protsendiga raha . </s> <s> Laenutähtaja hommikul ei huvitanud Berti , et Kats ta kõrval üles ärkas . </s> <s> Berti sekretärid helistasid Katsile iga viie minuti tagant , et kus papp on . </s> </p>
<p> <s> Ma ei julgenud mõelda , mis kogu sest kolejandist edasi koorub . </s> <s> Ma ei julgenud mõelda , mida võis tunda Kats , kes oli ju tegelikult mitte kõige rumalam isend , arvestades tema kõrgharidust . </s> <s> Ma ei julgenud mõelda , mida Bert Katsile räägib . </s> <s> Või räuskab . </s> <s> Ma ei julgenud mõelda , et võibolla , võibolla siiski oli Bertil ja Katsil sajandi armulugu , et orja lifestyle oli kõigest Katsi kiiks . </s> <s> Ma ei julgenud mõelda , et äkki imevad Bert ja Kats minu kui armukese verd enda kooselu värskendamiseks , ning ma olen nii tähtsusetu mumm , et mu nime ei trükita isegi tiitrites ära . </s> </p>
<p> <s> Ma julgesin mõelda , et mina olen noor ja võin veel rumalusi teha , ent Kats hakkas juba lähenema kolmekümnele . </s> <s> Bert oli talle öelnud , et perekonda ta temaga luua ei kavatse ning teinud lepingu , mis keelas Katsil tast rasedaks jääda . </s> <s> Pealegi ei andnud Bert talle üldse raha . </s> <s> Kats ei olnud mitte Berti , vaid pimeda armastuse ori . </s> <s> Ta käis linnas ringi ( kogu aeg ühtedes ja samades dressides ) ning rääkis kõigile , kes seda kuulda tahtsid , et Bertiga on lihtsalt nii " huvitav " olla kogu aeg , et temast ei saa lahku minna . </s> </p>
<p> <s> Elias , kas sa oled juba tüdinud , kas sa oled juba tüdinud kaasa mõtlemast , kuigi nagunii räägin ma sulle vaid kolmandiku sellest , mida ma mõtlen . </s> </p>
<p> <s> Kuigi siin maal on parem , kui üldse mitte millestki mõelda . </s> </p>
<p> <s> Esimesed korrad , kui ookeani läksin , kaifisin lihtsalt laineid ja ilu ja kõik läks hästi . </s> </p>
<p> <s> Umbes nädala pärast aga hakkasin mõtlema , et tegelikult pole üldse välistatud , et haid võivad tulla ka üle rifi madalamasse vette . </s> <s> Ma olin just lugenud ühest Hawai tüdrukust , kes suples madalas vees , kui tuli hai ja naksas ära tüdruku käe . </s> <s> Tüdruku isa oli sealsamas , kargas kohe vette ja tappis hai ära . </s> <s> Hai lõigati lõhki , ja käsi saadi kätte , hai oli selle tervelt alla neelanud . </s> <s> Üksteist tundi väldanud operatsiooni järel sai tüdruk käe tagasi . </s> <s> Ja ma mõtlesin sellest loost , täiesti süütult , ja olin ujunud ühte randa , kuhu saab ainult meritsi , ja siis mõtlesin ma veel intensiivsemalt , kui tuul tõusis , ja meri tõusis , ja hoovus tõusis , vähem kui kümne minutiga , aga ma pidin ju tagasi saama , vastu hoovust , see oli õudne , ja mu paremassse jalga tuli kramp , paremasse , paremasse , miks just paremasse , ja ma justkui nägin mingit kätt loksumas enda poole , aga see polnud selle väikse Hawai tüdruku käsi , vaid hoopis selle inglise mehe käsi , kes oli ükskord tööõnnetuses kaotanud käe , ja kellele arstid leidsid asenduskäe , mis talle külge siirdati , aga mees hakkas vinguma , et see käsi on talle ikka võõras , ja seal on võõrad jõud , ja see käsi justkui tahaks talle vastu lõugu anda , ja kirurgid siis olid sunnitud hullu mehe palve rahuldama ja käe tagasi maha raiuma , mis paranoia , Elias , ma kujutlesin SEDA kätt enda poole loksumas , ja ma fikseerisin oma mõtted sinna , ja hea oli , sest ma visklesin täiesti kohapeal , ei saanud edasi ega tagasi , sest laine lõi vastu hoovust , ja kui oleks tulnud tugevam laine , oleks see mind vastu kaljut visanud , aga siis õnneks tuul jälle vaibus , ja ma sain õnnelikult kaldale , ja nägin ühte meeldivat vene paari , kellega ma eelmine päev tutvunud olin . </s> <s> " Me ujume paar kilomeetrit välja avamerele , " ütlesid nad . </s> </p>
<p> <s> " See on ju ohtlik ! " mütlesin . </s> <s> " Olge ettevaatlikud , isegi kalda ääres on ohtlik ! " </s> </p>
<p> <s> " Ära muretse , " vastas üks neist , ma ei mäletagi kumb . </s> <s> " Me armastame üksteist . " </s> <s> Ja nad jooksid vette . </s> </p>
<p> <s> Ja ma vaatasin niikaua , kuni ma neid enam ei näinud , ja siis nägin ma kaljuvarjus paarituvaid sisalikke ja unelesin mingi tund aega , kuni venelased tagasi olid . </s> </p>
<p> <s> Ja me pikutasime kolmekesi rannatoolidel ja naine , Irja ütles : " See koht on armastamiseks parim . </s> <s> Hispaania , Prantsusmaa , Itaalia , Kreeka - kõik kihavad inimestest , ja Vahemeri on nii must . </s> <s> Seal on kultuur , siin loodus . " </s> <s> Ja me vaatasime niikaugele kui silm ulatub tühja valget randa , kuhu loksus erksinine laine ja ei ühtki kätt . </s> <s> Irja ja ta mehe armastus oli mind maha rahustanud , aga siis tulin ma koju ja sa jooksid mulle vastu , kraaps , kraaps : " Kas sa tahad muga armatseda ? " </s> </p>
<p> <s> Ja ma jooksin eemale : " Ei , ei , tule parem vaata mu uut maali ! , tule parem vaata mu uut maali ! " </s> <s> Ja sa tulidki , Elias , mäletad kui ootusärevalt sa tulid , ja ma tõmbasin maalil lina pealt , seal oli erksinine meri ja ainult sale naisekäsi merest välja vaatamas , välja lehvitamas , ja sa taganesid , ja sa olid näost päikesekollane . </s> </p>
<p> <s> " What ? </s> <s> What ? " ahkisid sa . </s> </p>
<p> <s> " Mis juhtus , mis juhtus ? " - kohkusin ära , ega ma merd tõesti eriti hästi maalida ei oska , ma olen rohkem inimeste peal . </s> </p>
<p> <s> " Kust sa seda tead ? " küsisid sa . </s> <s> " Kust sa seda tead ? " </s> </p>
<p> <s> " Mida ? " </s> </p>
<p> <s> " Et mu poja naisel avastati nädal aega tagasi lõppfaasis vähk , ja et ta elu mõned nädalad pikendada , amputeeriti tal eile käsi ! " </s> </p>
<p> <s> Ja siis ma pidin tükk aega seletama , et ma ei teadnudki seda , ja vahepeal tegema samasugust häält , nagu siis kui ma ise ei uskunud boalugusid , ja hästi rõve oli olla , ja siis me koos hävitasime selle maali , nagu oleks see olnud kunstiteos . </s> </p></div2>
        <div2 type="alaosa"><head> 5 . ALLEGRO </head>
<p> <s> Kihutan kena hispaania täkuga mööda kõrgete lainetega valgeliivalist randa , sadul kliitorit stimuleerimas . </s> <s> Üksindus . </s> <s> Ilu . </s> <s> Veel mõnusam kui imetlevad kohalikud . </s> </p>
<p> <s> Kaks korda päevas see masturbillusioon , et pole olemas , saage aru , pole olemas midagi peale minu ja mu hobuse kauni koostöö . </s> </p>
<p> <s> Et pole olemas kahte säga , kes mind paar päeva tagasi ära tahtsid vägistada . </s> <s> Olin oma üksikus , kaljudega eraldatud koberannas , kui sinna loksus mootorpaat kahe süsimusta tüübiga , keda ma varemgi valgeid sõidutamas olin näinud . </s> <s> Nõudsid sada peesot . </s> <s> Kauplesin viiekümnele . </s> <s> Viie minuti pärast olin kaif-avamerel , kallas vaevu paistis . </s> <s> Korraga peatas üks säga paadi tototot kinni . </s> <s> Et nüüd , rubia , hakkame seksima . </s> </p>
<p> <s> Kugistasin et , hm , tranquila , kas kohe praegu . </s> <s> Äkki ikka läheks kaldale tagasi . </s> </p>
<p> <s> " Kas sulle ei meeldigi dominikaani mehed , " küsis esimene säga , jässakas neandertaallane , võttes välja oma nahkse nuia , ja viibutades seda mitte pea kohal , vaid puusade vahel . </s> </p>
<p> <s> Mõtlesin , et nagunii ilmub varsti kuskilt nähtavale ka mõni noa või number nelikümmend mutrivõtme moodi asjake . </s> <s> " Kule , ega ma Kleopatra pole , tema hüüdnimi oli Suur Neelaja , " tahtsin hüüda . </s> <s> Aga siis nägin ennast kõrvalt nagu jumalvõõras , kahe loomaga keset Atlandi ookeani , kuhu lollus ise mind vedanud oli . </s> </p>
<p> <s> Ja kui nad mind ära vägistavad , siis vaevalt see nii mõnusaks osutub , et kui te kunagi kohtate neegrit , kes vägistas sadamakail ära ühe noore plika , andke talle mu telefoninumber . </s> </p>
<p> <s> " Eee . </s> <s> Mul on AIDS , chicos , ma ei taha teile halba , " plaanisin öelda , aga kui nad oleks vastanud : " Mis siis , meil on ka ! " </s> </p>
<p> <s> Kurat , et ma jämedat häält teha ei oska , muidu oleks võinud panna baritoni : " Ega teid ei häiri , et ma olen naine alles esimest kuud ? " </s> </p>
<p> <s> Mu bimbosüda tagus nii tugevasti , et segas mõtteid . </s> <s> Eee . </s> <s> Turisti vägistamine on viis aastat vanglat . </s> <s> Heh , rubia , kui sa kaldade ujuda jaksaksid , ja politseisse läheks , siis mida sa neile ütleks ? </s> <s> Et mingid mustad vägistasid su ära . </s> <s> Aga m i l l i s e d mustad ??? </s> <s> Politsei arvaks hoopis , et sa oled lits , et kahe mehega paati ronisid . </s> </p>
<p> <s> " Kuulge , praegu tõesti , t õ e s t i seksida ei saa , " ütlesin , paanikalobatoomitsesin lõpuks . </s> <s> " Saage aru , mulle meeldib amor verdadero , aeglane , sütitav romantika . </s> <s> Aga praegu ma olen merehaige . </s> <s> Kardan laineid . </s> <s> Näitan teile parem , kus ma elan , astute mõnikord läbi . </s> <s> Ja mu abikaasa oma viie sõbraga poksiklubist juba ootab mind rannas . </s> <s> Ta nägi , et ma teie paati tulin . " </s> </p>
<p> <s> " No ega ta ei saa ju teada , mis me siin vahepeal tegime , " sõnas neandertaallane usalduslikult , ühe käega mind kobades , teisega oma sedasamustki hoides . </s> <s> Teine säga oli aga vist siiski kõhklema löönud , räppis esimesele midagi närvilist , ja paat hüppas taas ranna poole . </s> </p>
<p> <s> Õnneks olid sinna vahepeal ilmunud mõned kirjudes särkides turistid . </s> </p>
<p> <s> " Näe , ongi mu esposo , " rõkkasin kähedalt , pisarad silmis . </s> <s> Tänan teid , kallid õllepudeleid loopivad inglid , mu päästjad . </s> <s> Tänu teile pole ma enam üksikute randade ja Garlandi aficionado , ma fännan nüüd kärasoppa pungil turvarandu . </s> </p>
<p> <s> Sägad põrkasid meesturiste silmates nähtavasse ärevusse ja kadusid Kuuba suunas . </s> <s> Lained lõid mind kaldale nagu räsitud Aphrodite . </s> <s> Nutsin peatäie Miss Streetwise'ks saamise puhul . </s> <s> Siis olin edasi saatuse inimene . </s> <s> Venisin oma villa suunas . </s> <s> Tuli mingi mundris säga : terekuidaslähebkassamugakohvieitahajuua . </s> </p>
<p> <s> Minu põlgliku pilgu peale kostis säga : " Aga ma olen ju politseinik ! " </s> <s> ( Pagan , nüüd teda politseiga ähvardada ei saa . ) </s> </p>
<p> <s> " Jah , ja mina olen päikeseprillid , sest ma topin enda põsele kleepeka " 100% UV-protection ! " </s> <s> Adios ! " </s> <s> Ja ma kõndisin edasi . </s> <s> Rind rassismi täis . </s> <s> Must-valge ühiskond . </s> <s> Selles mõttes , et valged on bossid ja mustad on teenijad . </s> <s> Tänaval ei näe ühtki valget , kui turistid välja arvata . </s> <s> Valged on kontorites või villades , valged on tumedate klaasidega limusiinides . </s> <s> Ühtegi , saage aru , ühtegi kena kohalikku meest siit ei leia . </s> <s> Pole Antonio Banderase tüüpi latinosid . </s> <s> Pole ka kreeka atleedi kehaga musti . </s> <s> On kunagiste Kuuba orjade lühikesed , laiade ninasõõrmetega , ebafotogeenilised järeltulijad , kellele saksa naised on ikkagi nõus kepi eest maksma . </s> <s> Selle-eest kohtab mõnda kena mulatitari . </s> <s> Mitte nii palju kui Kuubas , aga siiski . </s> </p>
<p> <s> Ühe võttis Elias nüüd meie juurde elama . </s> <s> Maria . </s> <s> Tugeva kondiga , sümpaatne seitsmeteistaastane orb . </s> <s> Kohalik intellektuaal - teab kus on Euroopa ja oskab korrutustabelit . </s> <s> Töötab rahavahetuspunktis . </s> <s> Muu aeg kas sööb või vaatab telekat . </s> <s> Magab vähemalt neliteist tundi ööpäevas . </s> <s> Suurem osa Ladina-Ameerika näkke ongi sellised , ütleb Elias . </s> <s> Kuna pole ambitsioone ja koormust , on ajul võimalik end pikemaks ajaks välja lülitada . </s> </p>
<p> <s> Mu hobune on närviline . </s> <s> Küllap tunnetab läheneva tormi halastamatut hingeõhku . </s> <s> Orkaan Debby tuleb Dominikaani Vabariiki ja Puerto Ricosse viisakusvisiidile . </s> </p>
<p> <s> Ma ei lase oma hobusel joosta sümmeetriliselt , vaid üks kilomeeter kiiresti , teine superaeglaselt . </s> <s> Ta on liiga ilus , et end surnuks joosta . </s> </p>
<p> <s> Umberto Eco ütleb , et romaanis võiks olla teatav sümmeetria , et kui ühte kilomeetrit kirjeldatakse kahel leheküljel , siis kahte kilomeetrit võiks kirjeldada neljal . </s> <s> Aga kui esimene kilomeeter on palju huvitavam kui teine ? </s> </p>
<p> <s> Tuul lõhub vastu uksi , ja mälestused lõhuvad minus , kes ma neid endast välja kirjutan - a la recherche du temps perdu . </s> </p>
<p> <s> Tol õnnetul suvel ei suutnud ma teha suurt midagi peale Berti telefonikõnede ootamise , nümfetlike huligaansuste ja paari tuhmi portree . </s> <s> Joonistasin suure hulga koomikseid Bertist koos teiste naistega , et ma selle vaatepildiga rohkem harjuks . </s> <s> Muidu olid koomiksid must-valged , ainult naiste suud olid hästi punased ja hambad hästi kollased . </s> </p>
<p> <s> Raamatuid lugesin sellepärast , et saaks Berti loengutele ja akna taga kisavatele kajakatele millegagi sekundeerida . </s> </p>
<p> <s> Mul ei jätkunud huvi ja empaatiat isegi oma parima teraapilise sõbranna suhtes . </s> </p>
<p> <s> Teraapiline sõbranna rääkis rahaprobleemidest . </s> </p>
<p> <s> " Oma viga et sul annet pole , mina võin alati joonistada ja kujundada , " mütlesin ja vabandasin . </s> </p>
<p> <s> Teraapiline sõbranna rääkis pereprobleemidest . </s> <s> Tema võõrasisa oli üks niinimetatud onu Johni juhtum ehk erandite erand - tal oli suhkruhaigus , B-hepatiit ja krooniline alkoholism korraga kallal , aga ei mingit suremisplaani Kuigi suremisplaan oleks teistele olnud suureks abiks , sest võõrasisa ajas ema noaga taga ja peksis kogu perekonna korterist välja . </s> <s> Ja mina , põmmpäine armunu , suutsin sellise saaga peale vaid teraapilist sõbrannat libaveenda , et minu armastus Berti vastu on palju kannatusterohkem ja jagada temaga oma " honorare " . </s> </p>
<p> <s> Armastuses oli see teraapiline sõbranna samasugune monogaam kui mina , ja sama õnnetu . </s> <s> Ta oli aasta otsa armunud ühte kuulsasse astroloogi ja nõida . </s> <s> ( Bert rääkis , et kunagi olid ta konkurendid võtnud tolle nõia kaasa ärikohtumisele , et ta Berti ära hüpnotiseeriks ja diil oligi tuksi läinud ) Ja lõpuks , kui siis tüdrukul õnnestus lõpetada mehe magamistoas , - ta oli nii hüpnotiseeritud , nii armunud , nägi ta , kuidas säga istus lootose asendis voodi peal ja mediteeris , kolm sensuaalset rasvavolti nähtaval , keeras siis järsku tüdruku poole , oli ühe hetkega ta peal , ja - hõkk ! üks tõuge sisse , teine välja - töö kiire ja keskendunud , seejärel keeras nõid teraapilisele sõbrannale selja ja magas norinal . </s> </p>
<p> <s> Need kaks jõutõuget halvasid tüdruku nii ära , et ta ei olnud enam võimeline nägema vikerkaart ja pidi minema õppima psühholoogiat . </s> <s> Keegi õppejõud oli talle katsetel öelnud , et " ega need küll siin kateedris kaua vastu pea , kes siia oma probleeme lahendama tulevad " , samal ajal kui kõik noored armastajad teavad , et psühholoogid polegi ju eriti muud teinud kui enda probleeme lahendanud ja mis ses halba on . </s> </p>
<p> <s> Ja mina olin teraapilise sõbranna esimene patsient , ja tema suured silmad , skepsise ja meigita , andsid mulle andeks . </s> </p>
<p> <s> Ja ma vaatasin , kuidas Bert kohtus esines . </s> <s> Ta kaitses säga , kes oli purjuspeaga surnuks sõitnud kaks inimest . </s> <s> Ohvrite omakseid esindas tuviadvokaat , helehallis ülikonnas , ja tema selja taga istusid ta kolm armukest , kes olid pandud tähistama harmooniat ja rahu ja õiglust . </s> </p>
<p> <s> Bert seisis keset päikeselaiku ja oli täpselt JFK juuniori nägu , ta aura oli sama sundimatu ja jalustrabav , ja iga minuti ja päiksekiirega sai selgemaks , et Berti klient pääseb kergelt , kergelt , ja kerge naeratusega palus Bert pausi ja läks peldikusse ja see oli selline teatrivaikus , mis kohtusaalis valitses , ja ma nägin , kuidas Bert kraanikausist juua luristas , palun , palun lõpeta ära see tsirkus , proovisin kaugjuhtimisega hüpnotiseerimist - kallis , ma tean , et su au lubab vaid võita , aga sa saad ju ise ka aru , kes PEAKS võitma , miks sa sellega tegeled , kallis , sul on ju piisavalt raha , et anda juhtimine teistele üle , ja me saaks vabalt hakata ainult tarbijateks , ilu ja armastuse tarbijateks . </s> <s> Ja Bert sammus tagasi kohtusaali , ja oli tunduvalt vähem JFK nägu , ja tegi mulle silma , kergelt , kergelt , ja kahekümne minuti pärast surus higilapiline klient juba ta kätt ja puhkis : see on ime , see on ime , ja tuviadvokaat seisis sellise näoga et ta oli juba varem teadnud , et ta niimoodi seisma peab , ja kolm armukest vaatasid mind täpselt ühe ja sama küsimusega : kas oled meiega ? - ja ma vaatasin abitult ümberringi , ja keegi , miski SUNDIS mind jooksma päikeselaiku oma kalli võitja juurde . </s> <s> Õigus ja harmoonia jäid varju , tribüünile , ja tuviadvokaat laiutas oma naistega käsi : ise tead , ise tead , nüüd sa jäädki alatiseks Berti juurde , võibolla see pidigi nii minema . </s> </p>
<p> <s> Ja me istusime Berti autosse , " ma näen oma vastaste käike unes ette , seepärast ma võidangi neid kui lennates " ütles Bert . </s> <s> " Muide kas sa lendama ei taha minna ? " ja ta helistas mingile oma tuttavale piloodile , ja poole tunni pärast lendasimegi pisikese rappuva lennukiga kuskil õhus , piloot tõmbas pedaale , aga Bert juhtis , kergelt , kergelt , " Miks sa seda sõna kogu aeg kordad , kergelt ja kergelt ? " küsis popkriitik , ja tema oli ainus , kes pidi hingama mingist pudelist hapnikku , sest ta oli nii nõrk ja kerge , ja kui me lennujaamast tagasi linna sõitsime , kuulsime raadiost uudist JFK juuniori hukust lennuõnnetuses , ja ma värisesin ja vaatasin Berti , kes polnud enam üldse JFK nägu . </s> </p>
<p> <s> Ja ma ei tea , kas see on juhus või mitte , aga JFK surmast alates kogus Bert üha enam ja enam jõudu juurde , temast sai abivajajate viimane lootus , saatana ja jumala advokaat . </s> </p>
<p> <s> Kord ütles Bert : " Nüüd läheme ja kohtume Nikolai Teise pojapojaga , see tähendab väidetava pojapojaga , sama hästi võib ta olla Vale-Dmitri . " </s> </p>
<p> <s> Ja me peatusime mingi väikse äärelinna sashlõkikoha ees . </s> </p>
<p> <s> Restoranis istus ainult üks klient - see oli valge-halli kirju habemega sale umbes viiekümnene mees , kellel olid kõige kurvemad silmad , mida ma näinud olin . </s> </p>
<p> <s> Hea märk oli ka see , et kui ma muidu vene keelt eriti ei oska , sain ma mehe jutust ideaalselt aru . </s> </p>
<p> <s> " Oleg Filatov , " ulatas mees minule ja Bertile käe , ja naeratas kohmetult , sest küllap oli ta arvanud , et Bert tuleb üksi . </s> <s> Ja Berti giljotiinpilgu all hakkas ta jutustama . </s> </p>
<p> <s> Kõik oli alanud aastast 1983 , kui Oleg oli kolmekümne-aastane ja tahtis vanematele tutvustada oma abikaasat . </s> <s> Olegi vanemad olid elanud aastakümneid külmal Põhja-Venemaal , vanaduspõlves aga kolinud Kaspia mere äärde . </s> <s> Juba lapsepõlves oli Oleg taibanud , et ta isa oli teistest inimestest mitu juppi erinev - ta hoidis oma lapsi erilisel teatri , klassikalise muusika ja aristokraatlike kommete rezhiimil , kuigi oli ametilt kingsepp . </s> <s> Kogu ta keha katsid viiesentimeetrised armid . </s> <s> " Revolutsioon , " vastas isa laste küsimustele napilt . </s> <s> Ta sõi toorest liha ja ravimtaimi ja jõi pulliverd . </s> <s> Arsti juurde oli Olegi isa läinud alles pensionieas . </s> </p>
<p> <s> " Aga ma teadsin , et ükskord räägib isa meile kõik puuduoleva , " sõnas Oleg Filatov , kui köögist hakkas tulema kõrbelõhna . </s> <s> Ja ühel õhtusöögil oligi Olegi isa hakanud jutustama Ipatjevi majast Uuralites Ekaterinburgis , kus bolshevike salapolitsei 1918. aastal tsaariperekonda vahi all hoidis . </s> <s> 17. juulil 1918. aastal äratas politsei keset keskööd Romanovid üles ja lasi nad kõik surnuks . </s> <s> Lenin oli otsustanud , et bolshevismi-vastastele ei tohi jääda alles mingit sümbolit . </s> </p>
<p> <s> Aga Olegi isa väitis , et mitte kõik polnud tapetud . </s> <s> Tsaari poeg Aleksei oli küll koos teistega veoautosse visatud , ent kui laipu maha laadima asuti , õnnestus poisil pimeduse varjus eemale roomata . </s> <s> Lähedal oli raudteejaam ja kaks valvurit toimetasid verest tühjaks voolava poisi ühe tuttava mehe perekonda . </s> <s> Alekseile anti mehe õe surnud poja nimi - Vassili Filatov ja tõesti täheldati Vassili sarnasust Alekseiga - ta põdes hemofiiliat nagu Alekseigi , ja ümbruskonnas , mis oli pooleldi kirjaoskamatu , rääkis ta soravalt inglise , prantsuse ja saksa keelt ja oli haritud kunstis ja kirjanduses . </s> </p>
<p> <s> " Ja nüüd te palute minu abi , et tõestada , et te olete tsaari pojapoeg ja et Shveitsi pankades olevad miljonid on teie omad ? " küsis Bert järsku . </s> </p>
<p> <s> " Jah , mu Peterburi sõbrad soovitasid teid kui erilise õnneauraga meest , " ütles Filatov kohmetult . </s> </p>
<p> <s> " Ma saan aru , et KGB ajajärgul pidite te vaikima , sest teid oleks pandud vangi või hullumajja . </s> <s> Aga miks te DNA testi ei tee ? " küsis Bert , küsis ta giljotiinpilk . </s> </p>
<p> <s> " Mul takistatakse seda teha , " vastas Filatov . </s> <s> " Vandenõud ... </s> <s> Minu areenile ilmumine ei meeldi kellelegi . </s> <s> Isegi see ei aita , et nägin mõned aastad tagasi ilmutust Neitsi Maarjast . " </s> </p>
<p> <s> " Olgu , " Bert tõusis . </s> <s> " Vaatan mis ma teha saan . " </s> </p>
<p> <s> Ja kaks kurba silma jäid meid saatma . </s> </p>
<p> <s> Bert oli maruvihane : " Jälle üks vale-Romanov ! </s> <s> Oleks ma seda teadnud , et ta DNA testist kõrvale hiilib , poleks üldse viitsinud aega raisata . </s> <s> Kremlis on nii pealtnägijate , kui mõrvar Jurovski tunnistused , et Aleksei sai kaks lasku pähe . </s> <s> Ja tema laipa pole leitud sellepärast , et see põletati . </s> <s> Kuidas on võimalik , et hemofiiliat põdev kutt kahest pealasust eluga välja tuleb ? </s> <s> See oleks ju ime ! " </s> </p>
<p> <s> Aga kas see ei ole ime , et sinu kliendid , kes on lootusetult süüdi , kogu aeg puhtalt minema jalutavad ? </s> <s> Kas see ei ole ime , et su enda juuradünastiat pole puutunud ükski võim ? </s> </p>
<p> <s> Ja suur font lajatas mulle pähe teksti : ainult imed tõestavadki Jumala olemasolu . </s> </p>
<p> <s> Ja proovisin lähijuhtimisega hüpnotiseerimist : miks sa ei võiks teda aidata ? </s> <s> Ole ainult natukene , viiteistkümneks minutiks nagu kuningatütar , kes ütleb iga loo peale : " Jah , ma usun seda , jah , ma usun seda . " </s> <s> Ainus , mida ta ei usu , on see , kui keegi karjus ütleb , et nägi visiooni , kus kuningatütar oli taevas alandatud teenijatüdrukuks . </s> </p>
<p> <s> Ja siis , seal autos , kui riietelt polnud veel jõudnud ära hajuda sashlõkilõhn , tundis ka mu organismi puutumatu klass , et Berti on võimatu juhtida , kuna tema ise juhib , ja näiteks suur font võrdles teda liiklusmärgiga , mille juhistest peab kinni pidama , kui ei taha sõita ebaõnne sisse . </s> <s> Ja Bert sundis mind Filatovit unustama , ilma et ta oleks pidanud kasutama skeptilisi silmi . </s> </p>
<p> <s> Ja siis läks tükk aega mööda enne kui ma Berti uuesti nägin , ta justkui tunnetas ära , mil ma olin üleni loobunud teda tirimast sinna , kus pole edu ja õnne , ja võttis mind preemiaks kaasa Hiiumaale , kus meid tervitas ebatavaliselt sume ilm ja vaikuseressurss ja soliidne vandeadvokaatide jõuk , kes istus pika laua taga ja tõmbas täiskuuvalgel kümneprotsendilist kokat , mida peegli peal ringi saadeti . </s> <s> Hiljem tahtis Bert , nagu muuseas , minu tuppa , minu voodisse , minu ihusse rulluda . </s> </p>
<p> <s> Tegin oma südameliikme hästi kõvaks ja mütlesin , et eee nii need asjad nüüd ka ei käi , et sina mulle kolm nädalat ei helista ja eksponeerid üritustel Katsi , ja nüüd kobid minu juurde , nagu poleks midagi juhtunud . </s> </p>
<p> <s> Bert ütles , et tema arvas , et mulle ikka meeldib meie kelmikas suhe . </s> </p>
<p> <s> Mütlesin , et meeldibki , aga mitte nii , et ma olen auk , kuhu kuus korra võtit torgata . </s> <s> Sellisel juhul olen ma lukus . </s> <s> Lõputult ma hingevalu taluda ei suuda . </s> <s> Kuigi valu on hea moodus , kuidas end õilsana tunda . </s> <s> Kui valu ei ole , siis tekitame . </s> <s> Nälg . </s> <s> Ketid . </s> <s> Vanem armuke . </s> <s> Pascali idee oli , et kui keha suretada , vabaneb hing . </s> <s> Magada ei tohi , puhkamine on lubatud minestuspauside kujul . </s> <s> Kallis , sa vabastad mu hinge ja aitad mul areneda . </s> <s> Läbi kannatuste . </s> <s> Sa oled õilis , mu kallis ! </s> <s> Mitte kellelgi pole õigust teise kannatusi vähendada , nii pidurdaks ta ju teise arengu . </s> <s> Mu tänu ja lugupidamine ! </s> </p>
<p> <s> Bert tõmbas vihaselt ninaga , pani kahe sekundiga riidesse ja liipas sõnagi lausumata välja . </s> </p>
<p> <s> Paraku tõlgendasid kõrgeaulised advokaadid tema rutakat lahkumist nii , nagu oleks ma kiirteenindav madrats ja asusid järjekorras uksele tampima ja häälekalt sissepääsu ( mu voodisse , mu ihusse ) nõudma . </s> <s> Nad koputasid uskumatult regulaarselt , nagu heades muusikapalades oli taktipealt välja arvestatud , millal tuleb sisse üks ja teine pill . </s> </p>
<p> <s> Alles hommikul kell viis sundis turvaturismitalu kukk oma karismaatilise kiremisega advokaadid rahulikuks . </s> </p>
<p> <s> Ja päeva lõpuks oli Bert mind jälle lootusetult ära võluda suutnud . </s> <s> Ma ei saanudki öelda John Malkovichi intonatsiooniga fraasi , mida ma mitu tundi harjutanud olin : " Huvitav , kui sa ei julge muga ühe foto peal olla , miks peaks sinu lugupeetav liige tulema mu sisse ? " </s> </p>
<p> <s> Mõtte telepaatia kehtis Berti puhul alati . </s> <s> Tal oli mehe kohta uskumatult hea intuitsioon , küllap aitas see teda nii kohtusaalis kui nõidade silmade ees . </s> <s> Alati , kui ma olin moraalselt valmis sõrgasid näitama , haistis Bert selle ära ja vältis mind sel ajal. </s> <s> Ja ilmus välja siis , kui ma olin nõrk ja leplik . </s> </p>
<p> <s> Kuulen troopikaritsikaid . </s> <s> Nende vahele põimub Hiiumaa kuke soolo nagu tore torge lapsepõlvest . </s> </p>
<p> <s> Siit paar maja edasi elab üks mu itaallasest tennisepartner . </s> <s> Casanova silmad , painduv keha , tugev löök . </s> <s> Räägitakse , et ta tappis oma naise . </s> <s> Ametlik versioon kõlab , et naine olla menstruatsioonivaludest valuvaigistite üledoosi teinud . </s> </p>
<p> <s> Valu ! </s> <s> Bert ! </s> </p>
<p> <s> " Ma palun sult üht asja , " ütles itaallane pärast meie teist tennisematshi , " pane mu naise riided selga ja mängi mu naise reketiga . " </s> </p>
<p> <s> Haige aga kes ei oleks ? </s> </p>
<p> <s> Seekord mängime pimedani välja . </s> <s> Süüdatakse spetsiaalsed tuled ja me mängime edasi . </s> <s> Kirega . </s> <s> Täiskuuga . </s> <s> Ritsikatekisa taustal . </s> </p>
<p> <s> Kui tagasi jõuan , on villa kahtlaselt pime . </s> <s> Astun mööda maalidega kaetud koridorkäiku oma toa poole . </s> <s> Eelaimus kolgib . </s> <s> Nagu Fellini " Naiste linn " . </s> <s> Puudutan maale , kuid Kariibi mere vaated ei asendu pornostseenidega . </s> <s> Avan ukse . </s> <s> Küünlad , küünlad igal pool . </s> <s> Marmorpõrand on kaetud imepisikeseks rebitud fototükkidega . </s> <s> Voodil passib plakat : " Kuidas siis oli selle itaallasega keppida ? </s> <s> Adios ! " </s> </p>
<p> <s> Tahan helistada . </s> <s> Aga Elias on telefoni ära peitnud . </s> <s> K õ i k telefonid ära peitnud . </s> <s> Ja arvuti . </s> <s> Et mina ja hirm oleksime intiimselt kahekesi . </s> <s> Eliase toa uks on lukus , konditsioneer üürgamas . </s> </p>
<p> <s> Kõnnin pimedas villas ringi ja kordan : " Issand ! </s> <s> Issand ! </s> <s> Mille eest sa mind karistad ? " </s> <s> Ja ise mõtlen : teadagi mille eest . </s> <s> Kõige eest . </s> <s> Kogu sinu räpase , lodeva , hoolimatu elu eest . </s> <s> Selle eest , et sa läksid libasele loomingu teele . </s> <s> Selle eest , et sa ei läinud õppima arstiks , mis on maailma õilsaim amet . </s> </p>
<p> <s> Hommikul pole kogu voodoost jälgegi , arvuti ja telefonid on tagasi , laual Eliase ülevoolav vabandus . </s> </p>
<p> <s> " Sa ju teadsid , et ma mängisin tennist ? " mütlen , kui ta tuleb hommikusöögile ja mind embab ja ma tunnen vanaduse lõhna ja pesupulbri lõhna ja ühe tema Chaneli lõhna ja kummikinnaste lõhna ja natuke higi lõhna ja mulle tuleb meelde , et kunagi nägin ma kuskil meesteajakirjas reklaami , mis kutsus üles ostma mingit imelõhna , mida kasutades võib mees olla ükskõik kui inetu , hambutu , rahatu , ajutu , ikka muutuvad naised kohe kiimaks ja fänniks niipea kui seda lõhna tunnevad . </s> <s> Ja kui soovitud efekti ei järgne , lubab toote valmistaja raha tagasi maksta . </s> </p>
<p> <s> " Iga sekund , mis sa veedad kellegi teisega teeb mu haigeks . </s> <s> Mis siis , et sa mu armuke pole . " </s> </p>
<p> <s> Jah , ei ole , sest sa ei ole veel endale tellinud toda imelõhna . </s> <s> Aga tegelikult ei oma vist lõhn üldse tähtsust , sest Che Guevara ei viitsinud vaat et üldse pesta ja habet ajada , aga pidi naisi kärbsepiitsaga eemale peksma . </s> </p>
<p> <s> " Anna andeks ! " </s> </p>
<p> <s> Annan , annan . </s> <s> Sina anna hüvesid , mina annan andeks . </s> </p>
<p> <s> I love you , you pay my rent ... </s> </p></div2>
        <div2 type="alaosa"><head> 6 . PRESTO </head>
<p> <s> Neli haiitilast kiusavad mu hobust , kes on viimasel ajal isegi närviline olnud , võibolla sellepärast , et kolm päeva järjest sadas orkaanivihma . </s> <s> Kuna vesi on ummistanud ühe viiekilomeetrise kiirtee , tassivad praegu kohalikud turiste ja nende pagasit pea peal üle , vööni vees sumbates . </s> </p>
<p> <s> " Jätke järele ! " karjun hobuse-piinajatele , lihased artemislikult pingul . </s> <s> " Ma lasen teid vallandada ! " </s> </p>
<p> <s> Kaheksa musta silma vaatavad mind kahtlaselt kaua ja jalutavad siis minema , jättes hobuse tantsima . </s> </p>
<p> <s> Kümne minuti pärast olen nagu halvatud . </s> <s> Haiitilaste nõiatrikid . </s> <s> Viskun basseini , ilusa nimega vertigo koledalt kraapimas . </s> <s> Nagu Amsterdamis . </s> </p>
<p> <s> Tegelikult ei tohiks nii ruttu Amsterdami karata . </s> <s> Mingil määral Eco sümmeetria-teooria kehtib . </s> <s> Tuleb hoida ühtlast tempot . </s> <s> Eks liiklen siis rahulikult - sissejuhatuse , teemaarenduse ja kogu muu semiolulisega . </s> </p>
<p> <s> Mehega , tänu kellele sai võimalikuks Amsterdam , tutvusin ühel New Yorgi trancepeol , kus suitsu ja bassi keskel saalisid ringi kahemeetrised sulgede , tiibade ja ujumispükstega neegrid ning poolemeetriste soengutega jõulised transvestiidid . </s> <s> Sõbrad juhtisid mu tähelepanu trollivälimusega kutile , kes kõigile portfellist hallutsionogeene jagas . </s> <s> Selgus , et lahke kommionu oli mu sõprade ülemus - Daniel . </s> </p>
<p> <s> Meie järgmine kohtumine leidis aset Amsterdami lennujaamas . </s> <s> Taksos näitas Daniel mulle kõigepealt kahte vitamiinipurgitäit LSD-d , mida ta " pulli pärast " üle oli toonud ja jutustas lüürilise kõrvalepõikena oma eluloo . </s> <s> Arvutid trügisid Danieli ellu pärast seda , kui isa ta õe ära vägistas ja teda ennast kägistada üritas . </s> <s> Daniel valas shoki välja andmebaaside vägi- ja kägistamisse . </s> <s> Oma parima sõbraga tutvus ta ühe panga serveris , mida nad korraga häkkima asusid . </s> <s> Nüüd on Daniel 25-aastane , töötab 25ndal korrusel ja oskab 25 programmeerimiskeelt . </s> </p>
<p> <s> Tumehall Himaalaja koobas . </s> <s> Tõmban sõõrmetega värsket mäestikuõhku . </s> <s> Enigmapeenikese häälega hiina naised laulavad kordamööda korpulentsete gospelitädidega . </s> <s> Vajun nende laulu sisse nagu LSD-ne Anais Nin ühtis pasunaga . </s> </p>
<p> <s> Või siis see ongi Psilocybe Trampatrensis - philosopher's stones . </s> </p>
<p> <s> Korraga hakkan saama orgasme . </s> <s> Ilma käte abita . </s> <s> Üks lõpeb , teine algab . </s> </p>
<p> <s> " Filmi , Daniel , filmi , " kuulen oma häält hüüdmas , " muidu ma ei usu seda . " </s> <s> Hammustan belgia shokolaadi , mis on kümme korda magusam , kui ta olema peaks . </s> </p>
<p> <s> Daniel süütab lõhnaküünla , mingi jasmiinkaval india aroom teeb must kala . </s> </p>
<p> <s> " Oota , sa veel näed õiget asja , " Daniel tirib kotist välja mingi pleieritaolise riista . </s> <s> " See on Brainmachine , stimuleerib teatud kiirtega aju , aga narkootikum ei ole . " </s> </p>
<p> <s> Vaevalt saab Daniel andurid mu laubale kinnitada , kui tunnen ennast erksamana kui ingel filmis Far Away So Close . </s> <s> Keha on nii ülitundlik , et kui Daniel mulle vastu läheb , võpa-võpatan . </s> <s> Jalalabad hargnevad otsast nagu kaheksajalgne . </s> </p>
<p> <s> Korraga on mõju kadunud . </s> <s> Vaatan kaamerast , kuidas keegi minuga kahtlaselt sarnane näkk liikumatult voodis lamab ja sensuaalselt nohiseb . </s> <s> Nonstop orgasmisadu oli kokku kestnud kolm tundi . </s> </p>
<p> <s> Kappame üle tee coffeeshopi uusi mõnusteid valima . </s> <s> Seened on asjad , mida korra ikka proovida võib , ilma et elu pärast kartma peaks . </s> <s> Langevarjuhüpped ja kuristiku kohal kõlkumine võiks ju tulla kaheksakümneselt , kui nagunii sealtilma hääli paremini kuuled . </s> </p>
<p> <s> Valime välja mingid mexican seened , millega juba vanad asteegid oma kujutlusvõimet üles pumpasid ja mis aitasid Lewis Carrollil Alice't pikaks ja miniks kangutada . </s> </p>
<p> <s> " Aitab tänaseks küll , " lausub Daniel . </s> </p>
<p> <s> " Jah , " ütlen . </s> <s> " Ei , " mõtlen . </s> </p>
<p> <s> Istume maha ühte hashishiurkasse , kus mängib mingi Morcheeba ja Moby mikstuur , ja joome apelsiniteed . </s> <s> Vigur-räägin , meelega kokutades , et olen jube aeglaselt süttiv tüüp , et enne kui ma üldse kellegagi lähedasse suhtesse astun , pean teda ikka mitu kuud tundma . </s> <s> See verb-massaazh on selleks , et Daniel öö suhtes plaane ei punuks . </s> <s> Et valet pühitseda , söön peldikus ühe doosi seeni sisse . </s> <s> Tagasi tulles näen , kuidas üks afropatsidega säga teeklaasist tükke hammustab . </s> <s> " On sul aga isu , " heiab Daniel , millest taipan , et klaasi mäluv afro polegi seenteriigi , vaid Hollandi vaatamisväärsus . </s> </p>
<p> <s> Takso . </s> <s> Aknast puhub sisse talumatult külma kanalite õhku . </s> <s> Sõidame . </s> <s> Sõidame . </s> <s> Sõidame . </s> <s> Kurat , kaua see sõit kestab juba . </s> <s> Kanalid ja kolmnurkmajad karussellitavad mu suusamütsistatud bimbopea ümber . </s> </p>
<p> <s> Peenisekujulised tänavapostid ( Näe , mida ma tähele panen , S , sa oled minu jaoks sama vihk-oluline kui SS ja SSS ! ) </s> </p>
<p> <s> Punased laternad . </s> <s> A i n u l t punased laternad . </s> <s> Punane ja ei ühtki muud värvi . </s> </p>
<p> <s> " Mis teiega lahti on ? </s> <s> Te olete punane ! " </s> </p>
<p> <s> " Võite kindel olla , et see on üksnes väline . </s> <s> Seest olen ma konstitutsiooniline demokraat . " </s> </p>
<p> <s> Uimane . </s> <s> Kui välja lähen , muutub takso pikkupidi kuidagi väga pikaks ja plastiliinseks . </s> <s> Hakkame astuma suvalises suunas . </s> <s> Korraga külm nagu hajub . </s> <s> Kuulen helisid ainult ühe kõrvaga , siis ainult teise kõrvaga . </s> <s> Üleminek on nagu dolby kinos - järsk ja vapustav . </s> <s> Astun . </s> <s> Astun . </s> <s> Väsimust pole . </s> </p>
<p> <s> " Are you feeling all right ? " küsib Daniel . </s> <s> Ütlen midagi , aga ei kuule mida . </s> <s> Helid ühes kõrvas , helid teises kõrvas . </s> </p>
<p> <s> Agressiivne lärm , kui möödume kahe-kolme kaupa litsireidi tegevatest seppadest . </s> <s> Enamus on hiinlased või türklased . </s> <s> Väga koledad ja väikesekasvulised . </s> <s> Paljud jõllitavad ka mind . </s> <s> Näen huuli , mis on nagu kummist . </s> <s> Tunnen , et hakkan tasakaalu kaotama . </s> <s> Kraban Danielil käest . </s> <s> Aegajalt seisatan , et tunda , kuidas pea ringi käib . </s> <s> See on nagu labürint , õudusunenägu . </s> <s> Lihtsalt vean Danieli mööda litsitänavaid . </s> </p>
<p> <s> Jälle sekspoed plakatitega , kus naised topivad endale angerjaid sisse ja mehed panevad kanu ( mille peale läbikukk ei lehvitagi tiibu . ) </s> </p>
<p> <s> Jälle videokassetid pealkirjaga Chicks With Dicks , Oral Majority ja Bitches of Westwood . </s> <s> Jälle see üks ja ainumas raamat pealkirjaga How To Be A Good Lesbian . </s> </p>
<p> <s> Nüüd ei jää ma seisma mitte vertigo tõttu , vaid selleks et SHOKKIDA nendest haledatest prostidest . </s> <s> Nad on vanad , lödide rindadega , pesuväel . </s> <s> Mingid ahvilaadsed mehed on end naiseks riietanud . </s> <s> Ainult ühel aknal on kardin ees . </s> <s> Pilu vahelt näen , kuidas lits ükskõikse näoga seinale nõjatub ja mingi neeger teda paneb . </s> <s> Üldse on kõik litsid sellise võlts-ükskõikse näoga . </s> </p>
<p> <s> Kõik kuhjub !!! </s> <s> Tänav venib . </s> <s> Mööda vihiseb mingi saksa neonatsijõuk . </s> <s> Kõik on ära lagastatud . </s> <s> Plekkpurgid kolisemas , TAPVALT kolisemas asfaldi peal . </s> <s> Tuul lõugab . </s> </p>
<p> <s> Tunnen , et ma lihtsalt ei suuda enam . </s> <s> Paanika . </s> <s> Totaalne . </s> <s> Äkki tegin üledoosi ? </s> <s> See on mu teine mina , kes sisse trügib . </s> <s> Kirjeldamatu hirm . </s> <s> Nutan . </s> <s> Kuidas need naised saavad end niimoodi alandada ! ? </s> <s> Nad nagu mõmisevad midagi , siluvad rindu . </s> <s> Ühtegi ilusa kehaga pole . </s> <s> Tunnen et kõik tuleb üles . </s> <s> Seene imal maitse . </s> <s> Danieli käed on kaks korda tema käed . </s> <s> Topelt karedad . </s> </p>
<p> <s> Kolmekordne paanika . </s> <s> Mitte ühtegi ingliskeelset sõna ei tule meelde . </s> <s> Äkki ei hakkagi tulema ? </s> <s> Kas ma käitun imelikult ? </s> </p>
<p> <s> Selginemine . </s> <s> Pean ise endaga hakkama saama . </s> <s> Keegi minu eest neid sõnu välja ei mõtle . </s> </p>
<p> <s> " I took this mushroom ! " hüüan Danielile . </s> <s> Vaene poiss on ehmunud-lehmunud . </s> <s> Püüab mind rahustada . </s> <s> " Seen on ilus ja hea . </s> <s> Ta ei tee sulle midagi . " </s> </p>
<p> <s> Läheme sealt püstijalabaarist välja . </s> <s> Mingi kili jookseb järele : " Hash . </s> <s> Coke . </s> <s> Just for you and your lady . " </s> </p>
<p> <s> Punase rahvariiderätikuga tädi seisab keset teed ja näpib oma rätikut , ise flirtpilke plinkides . </s> </p>
<p> <s> Mitmes ring see juba on ??? </s> </p>
<p> <s> Kitsad tänavad . </s> <s> Veel kitsamad . </s> <s> Nad sulgevad mu endasse . </s> <s> Surun näo käte vahele . </s> <s> Nägu on kuidagi pehme . </s> <s> Nagu plastiliin . </s> <s> Selge mina trügib sisse : " Sa kujutad seda endale ette . " </s> </p>
<p> <s> Võibolla jah !!! - aga ikkagi ma kardan . </s> <s> Kõik õõtsub . </s> <s> Vihisevad helid . </s> <s> Äkki kukun kokku ? </s> <s> Ärkan haiglas ? </s> <s> Suren ? </s> <s> Nii haletsusväärselt ? </s> </p>
<p> <s> Tahan tagasi ! </s> <s> Kas kõik elu ja surma vahel kõikuvad inimesed tunnevad nii ? </s> </p>
<p> <s> Taxi ! </s> <s> Taxi ! </s> <s> Daniel , let's take a taxi ! </s> <s> Kui paha mul olla on ! </s> <s> Ma olen elus ainult kaks korda oksendanud . </s> <s> Ma ei taha kolmandat korda . </s> <s> Pingutades saan nätsu suust välja tiritud . </s> </p>
<p> <s> Jälle see püstijalabaar . </s> <s> Külm ! </s> <s> Ma olin ju siin ! </s> <s> Miks jälle ? </s> </p>
<p> <s> Peeglist näen enda peegelpilti . </s> <s> Kui jube ma välja näen ! </s> <s> Vana ja valge . </s> <s> Miks ma ei ole enam noor ja prink ? </s> </p>
<p> <s> Ahvilitsidest möödudes muutuvad kõigi pead koletisteks suurte puhevil ninasõõrmetega , sitapruuni nahaga , mustade juustega . </s> <s> Nagu Fear and Loathing in Las Vegas . </s> <s> Miks ma nii kulunud näite pean tooma ? </s> </p>
<p> <s> Taxi ! </s> <s> Taxi ! </s> <s> Jälle külm . </s> <s> Kurat , ühtki taksot pole . </s> <s> Ma oleks ikka pidanud kampsuni alla panema . </s> </p>
<p> <s> Lõpuks takso . </s> <s> 14 kuldnat sirendab taksomeetril . </s> <s> Sõidame tükk aega . </s> <s> Siis tunnen ära meie hotelli . </s> </p>
<p> <s> Uksed lähevad ilge mürinaga lahti . </s> <s> No elevator ! </s> <s> No elevator ! </s> <s> Just no elevator ! </s> <s> Ja tualetti on ka vaja . </s> <s> Täislauseid ei suuda moodustada . </s> <s> Olen kuskilt lugenud , et lifti ei tohi tripi ajal minna . </s> <s> Võid klaustrofoobiliseks muutuda . </s> <s> Trepp ! </s> <s> Staircase ! </s> <s> Lähen neljakäpukil trepist üles . </s> <s> Klammerdun Danieli jala , siis käe külge . </s> <s> Korraga mõistan , et hingeldan . </s> </p>
<p> <s> Oeh , jälle oleme trepirägastikus tagasi . </s> <s> Mitmes kord juba ? </s> <s> Mingi sepp , kes trepi peal mobiiliga räägib , vaatab mind nagu segast . </s> </p>
<p> <s> 522. </s> <s> Meie uks . </s> <s> Veel samme . </s> <s> Tunnen eraldi krobedat seina ja jääkülma linki . </s> <s> Kas ma ainult mõtlen nii ? </s> <s> See neetud seen ei saa ju minu üle võimust ? </s> </p>
<p> <s> " Just lay down . </s> <s> Lay down . " </s> <s> Daniel räägib rahustavalt nagu hällilapsega . </s> <s> Võtab mult saapad jalast . </s> <s> Ei , riideid ära võta ! </s> <s> Paneb DVD playerist mingid shamaani trummid ja kosmoseplaneedid . </s> <s> Ilusad violetsed värvid . </s> <s> Üks kasvab teise seest välja . </s> <s> Rahunen . </s> <s> Jah , seen on ilus ja tore . </s> <s> Mis kell on ? </s> <s> Mis kell on ? </s> <s> Ma tean et see peab kella neljani kestma . </s> <s> Alles 12. </s> <s> Ma ei suuda neli tundi rohkem kannatada . </s> <s> Külm jälle . </s> <s> Kallista mind veel . </s> <s> Pea vajub padja sisse . </s> <s> Teisest galaktikast minu hääl hüüab , et ma pole kunagi orgasmi saanud . </s> </p>
<p> <s> Järgmine hetk : mida ma teen ??? </s> <s> Jube ! </s> <s> Kas ma higistan ? </s> <s> Yes , we are both sweating . </s> <s> Daniel paneb põlema mingi lõhnaküünla . </s> <s> Näen nagu videokaameraga . </s> <s> Erinevates rakurssides . </s> <s> Tuba vajub peale . </s> <s> Danieli vistrikud lähevad punasemaks ja hakkavad ta näos tantsima . </s> <s> Kardinad ja sein lainetavad kollatumepunases vahus . </s> </p>
<p> <s> Vaata et sa jumala eest ei maga muga . </s> </p>
<p> <s> Daniel suudleb mind , aga mina näen suurendatud kujul lõhnaküünalt . </s> <s> Topeltkollane . </s> <s> Sina suudle mind õrnalt , aga mina sind ei suudle . </s> </p>
<p> <s> Jesus , ta teeb kõik nii , nagu ma tahan . </s> </p>
<p> <s> " Sa pead olema tugev , võitle ainega !!! " hüüab Daniel . </s> </p>
<p> <s> Jah , aga ma tean , miks bad trip tuli - Freudil oli õigus . </s> <s> Kõik on nii läbinähtav . </s> <s> Ma reedan ennast . </s> <s> Ega sa ei pahanda , et ma inglise keeles ei räägi ? </s> <s> Mul on lihtsalt psühhotrauma ( pisarad ja higi voolavad . ) </s> <s> See ei ole minu süü - ma olen liiga kaua seda talunud - neli aastat mehega , kes valetab , petab Võtab mu armastust for granted , saad aru , Daniel . </s> </p>
<p> <s> Noh , he's not actually my boyfriend , he's ashamed of me , he's living with another woman , but you know we have been together more than four years . </s> </p>
<p> <s> Miks see psühholoogia nii lihtne on ? </s> <s> Kõik taandub mingile Bertile . </s> <s> Berti pole ju olemas ! </s> <s> Ma olen Amsterdamis . </s> <s> Tahtejõud !!! </s> <s> Võidan seene , saan ka Bertist üle . </s> </p>
<p> <s> Daniel , saad aru , ma oleks pidanud ta maha jätma kohe siis , kui see Kats sinna uksele ilmus Ja ega see ei jäänud ju viimaseks laksuks . </s> <s> Paari kuu pärast võttis ta mu kaasa ühele peole , kus ta aga mind v ä l t i s to put it mildly , Daniel , ja siis ta lukustas ennast terveks ööks kahe litsiga ühte tuppa , ja ma küll ei usu et nad seal renessansskirjandusest rääkisid . </s> <s> Hommikul , kui ma siis kuskil diivanil üles ärkasin , pidin astuma otse ühele Berti poliitiksõbrale , kes roomas põrandal ja kellest oli äsja kuskil seltskonna-ajakirjas ilmunud tore perelugu . </s> <s> " Dea ! </s> <s> Dea ! " ägas poliitik . </s> <s> " Sa ei kujuta ette mis juhtus , kui sa magasid . </s> <s> Ma ütlen , nad on ikka absoluutmiljonärid siin kõik ! </s> <s> Absoluutmiljonärid ! </s> <s> Mina olen mittekeegi . </s> <s> Aasta pärast on uus linnavalitsus ja kes ma siis olen Saad aru , ma tõin endale kaks litsi , ja Bert lihtsalt tõmbas nad ise läbi Siinsamas laua peal Võttis minu naised ära ! </s> <s> Absoluutmiljonär , ma ütlen !!! " </s> </p>
<p> <s> Ja kui üks vene koll meid tagasi linna sõidutas , käskis Bert iga veerand tunni tagant auto kinni pidada , et lasta kauni sügismetsa taustal maha sirts okset . </s> <s> Ja mina istusin värisedes tagaistmel , kahe litsi vahel , kes mulle patse punusid : " Tõ kak Brigitte Bardot , znaajesh . " </s> </p>
<p> <s> Palun luba , Daniel , et see jääb meie vahele ! </s> <s> Appi , voodi on nagu ookean . </s> <s> Kõik ujub ! </s> </p>
<p> <s> Vaatan teleka kella , täpselt iga minuti järel . </s> <s> Nii 1 : 03st kuni 1 : 31ni . </s> <s> Jälle kusehäda . </s> </p>
<p> <s> Kas minna või mitte ? </s> </p>
<p> <s> Lähen . </s> <s> Rahunen . </s> <s> Kraanikauss on tohutu külm . </s> <s> Tõmban vett peale nagu pumbast . </s> <s> Kõik lahvatab . </s> <s> Kergendus . </s> <s> Vaatan ennast peeglist . </s> <s> Ma olen selline , nagu ma kunagi oma koomiksites teisi naisi kujutasin . </s> <s> Väga punane suu . </s> <s> Väga kollased hambad . </s> </p>
<p> <s> Niimoodi mind siis karistataksegi jah ? </s> </p>
<p> <s> Tagasitulek on vaevaline . </s> <s> Vist nelisada korda mõtlen , et olen nüüd OK , kui tunnen ikka asju üksikult . </s> <s> Mõtlesin , et voodi võiks kuiv olla . </s> <s> Ja nii tuligi shokina see , et tegelikult oli voodi märg . </s> <s> Topeltmärg . </s> <s> Mõrvahirmud . </s> <s> Et äkki selginen ja olen kogemata Danieli ära tapnud vahepeal . </s> </p>
<p> <s> " Kus sa seda seent võtsid ? </s> <s> Ma ju olin suga koos kogu aeg ? " </s> </p>
<p> <s> Jah , Daniel , I'm no picnic . </s> <s> Liiga kaval . </s> <s> Selle boyfriendi kamm on õpetanud asju varjama . </s> <s> Ma ei jää kunagi vahele . </s> </p>
<p> <s> Tjah , nüüd olen ma küll tagasi . </s> <s> Voodi on voodi ja sein on sein ja sa ei puutu mind enam sõrme otsagagi ! </s> <s> Ja kuidas ma ei taibanud , et mina pean juhtima ainet , mitte aine juhtima mind . </s> </p>
<p> <s> Daniel seisab peegli ees : " Kas ma olen rindadega mees ? " </s> </p>
<p> <s> Jesus Christ , muidugi ! </s> <s> Ma olen seda kogu aeg arvanud ! </s> <s> Ja näe , sa oled ühe mõtte kinni püüdnud . </s> </p>
<p> <s> Ei , ära muretse , honey , kõik on korras , ütlen . </s> </p>
<p> <s> Terve nädala katsetame erinevaid seeni ja tablette . </s> <s> Süütame küünlad ja laseme taustaks buda munkade koori . </s> <s> Mingi Spacetripi tagajärjel swingin 18 minutit udusulena ja tunnen Olemise Kaalumatut Kergust . </s> <s> Stedelijk muuseumis lendan Kandinsky maalidesse ja nad on nii külalislahked , et ma jään neisse pidama mitmeks päevaks . </s> <s> Vaatame PayTV-st pornokaid , kuidas erksavärviliste riistadega mehed oma igapäevast leiba teenivad . </s> <s> Seejuures kehtib taas tõde , et ainult pornofilmides on tegevused õige pikkusega , tavafilmides on ju kõik lühendatud . </s> <s> Me mõõdame kõike sekundilise täpsusega . </s> <s> Mingis nägemuses ( salidorum A-st ) paanitsen vanade asteekidega palli läbi rõnga visata . </s> <s> Kaotaja võistkond läheb ju ohverdamiseks . </s> <s> Vaevalt aga olen pallimängust pääsenud , kui mind tahetakse noore neitsi pähe pühale kaevule ohverdada . </s> </p>
<p> <s> Austatud daamid ja härrad ! </s> <s> Täna on meid palutud arutleda narkoteemal . </s> <s> Kas pole naljakas - maailm liigub ökokatastroofi , veel hullemate sõdade , ebaõigluse ja näljahädade poole , ja kuigi humanistlikud baastekstid on säilinud , järgivad nööritõmbajad järjest vähem nende tekstide ühiseid ideid - ning meie räägime millestki nii lihtselgest kui narkootikumid . </s> </p>
<p> <s> Aga meid on PALUTUD , eks me siis räägi . </s> </p>
<p> <s> Riigil on mõtet narkaritega tegeleda vaid niipalju , et nad teisi ei ohustaks - narkarid on tänuväärne looduse iseregulatsioon ülerahvastumise vastu . </s> <s> Nagu aids ja nii edasi . </s> <s> Ma ei räägi pärilikkuse teel saadud haigustest vms , mis on traagiline , vaid sellest , kui inimene ise oma lolluse pärast haigeks jääb , mul ei teki kaastunnet , kui sa mingi kahtlase aafriklasega ilma kondoomita magad ja talt aidsi saad , mul tekib kaastunne , kui su suguvõsas on rinnavähi-geen . </s> </p>
<p> <s> Aga narkarite vastu ka kaastunnet ei teki ja seepärast polegi neid mõtet ravida . </s> <s> Olgu , on erandeid , aga kui oled ikka nii rumal , et aine valitseb sind , mitte vastupidi , siis miks peaks sinusugust rumalat ühiskonnale vaja minema ? </s> <s> Õnneks praegu on veel lolle piisavalt , nii et nende järgi karjuvat vajadust ei ole . </s> </p>
<p> <s> Kuigi teatud arvus on ühiskonnale lolle vaja . </s> <s> Selles mõttes ei poolda ma seda 70ndate Suurbritannia ideed , et ärme anna lollidele sigimisõigust . </s> <s> Kui lolle poleks , peaks targemad tänavat pesema . </s> </p>
<p> <s> Narkootikumide legaliseerimist ma ei poolda , sest rahvas läheks hulluks , nad ei oska ju piiri pidada . </s> <s> See on muidugi vale , et narkodiiler on sama suur kurjategija kui rets ja mõrvar . </s> <s> American Dream on hea film eelkõige selletõttu , et tutvustab Päästjana noort intellektuaali , kes on juhuslikult ka hashishi-diiler . </s> <s> Aga ta on arukas , mõõdukas-harv tarvitaja ja tegelikult ei sündinud Kevin Spacey kangelane ümber mitte tolle keskpärase bimbo tõttu , vaid just tänu naabripoisi tundlik-lahtise kunstnikuhinge ja kvaliteetse hashishi läbi . </s> </p>
<p> <s> Nii teoreetiliselt kui praktiliselt on võimalik ainet valitseda , viia end kurssi vastava kirjandusega ja tarbida mõõdukalt ja harva . </s> <s> Ka need , kes ütlevad , et narkootikumid on läbi ja lõhki halvad , valetavad . </s> <s> Õige on see , et vinge tuleb osata olla ka ilma aineta ( ei mingit sõltuvust !!! ) ja tuleb teha eeltööd . </s> </p>
<p> <s> Moonivedelik , heroiin , speed , ecstasy - nende ainete huvitavuse ja kahjulikkuse suhe on halvim . </s> </p>
<p> <s> Hea , inspireeriv ja mõttekas kraam on kokaiin , seened , DMT ja LSD . </s> </p>
<p> <s> Koka on eliit , seda võib teha umbes kaheksa grammi elu jooksul , kuigi piisab ka viiest , et teada mis Ta on . </s> <s> Aga üle kaheksa grammi ma nüüd ka ei soovitaks . </s> </p>
<p> <s> LSD-st piisab ainult üks kord elus , psühhedeelilistest seentest ( nagu Amsterdami coffee-shopides müüdavad Hawaiian , Mexican ja Truphles ) igaüht samuti üks kord . </s> <s> Rohkem pole vaja , sest nad ei üllata . </s> <s> Sa juba tead . </s> <s> Kaua siis vahtida sedasama värvide ja visioonide mängu - järeldused tulevad ju samad . </s> <s> Noh , võid avastada uusi nüansse , aga see on nagu raamatugi puhul , kui oled korra m õ t e s t a t u l t läbi lugenud , ei pea teist korda üle lugema . </s> <s> Noh , võib , et mõnus on , aga otsest vajadust pole . </s> <s> Pealegi tuleb meeles hoida , et iga trip on siiski kõva laks närvidele , aga kui jääda minu mainitud koguste piiridesse , pole hullu . </s> </p>
<p> <s> Selleks , et teada , mis on kuristik ei pea sinna kukkuma , aga koka ja co pole kuristik , vaid benjihüpe . </s> <s> Kuristikuks muutub koka siis , kui sa oled rumal ja seda liiga palju või valesti võtad . </s> <s> Või võtad ebakvaliteetset ( klaasi ) puru . </s> <s> Ehk siis kui teed benjihüppe kuristikku näiteks vana katkise kummiga . </s> </p>
<p> <s> Jah , paari ainet võiks elus paar korda proovida , et näha sügavamale enda dimensioonide sisse , ja väärtustada seda , mis on , see tähendab tagasitulemise tähtsust . </s> <s> Nagu oleks koomas või surma ääre peal ära käinud . </s> </p>
<p> <s> See jutt ei ole narko-propaganda . </s> <s> Tunnistagem - oleneb , kuidas asjale vaadata . </s> <s> Küüniliselt öeldes võiks ju ka massimõrvar Josef Mengele'le , kes juutidega koonduslaagrites katseid tegi , igas arstiteaduskonnas mälestusmärk olla . </s> </p>
<p> <s> Ja usklikest kloonivaenulikud võiks mõelda , et Eeva oli ju Aadama kloon . </s> <s> Ja lendulastud nool mitte ei liigu ühest kohast teise , vaid seisab kogu aeg paigal , sest aeg on jaotatud lõpututeks osadeks . </s> </p>
<p> <s> Viige mind jah lavalt ära ! </s> <s> Kui ma sündisin , oli mu isa üle viiekümne aasta vana , seega on mul üks neljast tõenäosus olla skiso , banaal , namedroppar või mis iganes . </s> <s> Ja minust oleks saanud suurim modernistlik kirjanik , kui mu isa oleks olnud siga , aga ta oli minu vastu väga hea , lihtsalt üle viiekümne . </s> <s> Viige , viige muidugi ! </s> <s> Nagunii kasutasin ma ka liiga palju omadussõnu ! </s> </p>
<p> <s> Elias ! </s> <s> Elias ! </s> <s> Appi , haiitilased on mulle voodoo peale pannud . </s> <s> Ma lihtsalt ei jaksa - saa aru , ei jaksa - siit basseinist välja tulla . </s> <s> Pealegi näen visioone oma riivatust elust . </s> <s> Sonin mingit kõnet , mida keegi teine mulle pähe on susanud , et mu raamatust saaks vihaväärt didaktika . </s> <s> Loodetavasti on see ikka olnud keegi teine ja mitte mina . </s> <s> Beavise ja Buttheadi elu on ka põhjalikum , vähemalt üks ja sama televiisor , üks ja sama diivan . </s> <s> Keskendumine ! </s> </p>
<p> <s> " Mis kuradi voodoo , " karjatab Elias , " ma ütlen sulle midagi , mis sind maast lahti murrab . </s> <s> Sealt rannalt , kus sa eile nende mustadega sõnelesid , leiti täna üks saksa naine , ära vägistatud , kõri läbi lõigatud ! " </s> </p>
<p> <s> " Siin , kuritegevuseta maal , kus autodele jäetakse võtmed ette , ja majauksed lahti ? " </s> </p>
<p> <s> " Jah siin . " </s> </p>
<p> <s> " Siin , kus pole naturaalset õelust või käkikeeramist - kui midagi nihu läheb , on see ebaõnn või kuri juhus nagu Almodovari filmides ? " </s> </p>
<p> <s> " Jah siin . " </s> </p>
<p> <s> " Siin , maagilises realismis ? " </s> </p>
<p> <s> " Jah , aga maagilist pole siin midagi , on lihtsalt realism . " </s> </p></div2>
        <div2 type="alaosa"><head> 7 . GRAVE </head>
<p> <s> Jooksen nagu halvatu nõtkuvi jalu basseinist välja , otse Eliase käte vahele . </s> </p>
<p> <s> " Tunned , kuidas mu süda taob . " </s> </p>
<p> <s> " Tunnen . " </s> </p>
<p> <s> Ja me seisame tükk aega kraaksuva öö sees neoonsinise valgustatud basseini kõrval ja kallistame ja shokk tuuritab mööda mu keha ringi , ja ma tahan mõelda millestki muust kui sellest , mida ma just kuulsin , kasvõi sellest , et pool maailma lürpab iga päev sama värvi limonaadi kui meie neoonsinine valgustatud bassein . </s> </p>
<p> <s> Ja ma ei jõua enam püsti seista , mul oleks nagu kolmkümmend viis kraadi palavik , täielik nõrkus , ja Elias talutab mu voodisse . </s> </p>
<p> <s> See ei ole selle sakslase mõrv , kindlasti ei ole , see on see haigus , mis ükskord pidi tulema , ja mis nüüd väljendub selles , et ma pean sulle kõik ära rääkima , KÕIK , KÕIK , palju intensiivsemalt , kui ma siiani Eliasele olen rääkinud . </s> <s> Veel ei tule pisaraid , tuleb higi , aga ära võta kasutusele mingeid meetmeid . </s> <s> Ei , mitte et ma oleks see hull mormoon , kes ei lubanud oma lapsele vereülekannet teha , mul on lihtsalt alati kurk punaseks läinud , kui mulle Mynthonit pakutakse . </s> <s> Lihtsalt oota natuke , meetmed võivad tulla küll , aga hiljem . </s> </p>
<p> <s> Ja higi saab aina rohkem , higi on liiga palju , täpselt kaks korda rohkem , täpselt , ma ütlen , ma mõtlen , ma mütlen , Pentagonis on kaks korda rohkem peldikuid , pooled mustadele , pooled valgetele . </s> </p>
<p> <s> " Seosetu , väga seosetu , " vangutab popkriitik pead . </s> </p>
<p> <s> Mis see sinu asi on , kas seosetu või mitte , sa ei kujuta ette , kui rõve haigus see on , see on nagu malaaria , aga hullem veel , see on muretsemine , mis on suure vooga tagasi tulnud , sest ma olin liiga pikalt mõelnud , et väga ohtlik oleks siinses dzhunglis haigeks jääda , ühel mu teraapilisel sõbrannal tekkis ükskord heast peast mingi munasarja lõhkemine või ma ei tea , igatahes kui arstiabi poleks kohe käepärast olnud , oleks võinud selle juhtumi ette panna sõna " saatuslik " . </s> </p>
<p> <s> Mingi tablett seda higi ära ei võta , ma pean lihtsalt kannatama , selle kõik endast välja laskma ja läbi põdema , siis ta läheb ise minema , kui just õnnetuse tuul liiga valjuks ei lähe . </s> <s> Siin on ju post-orkaani aeg , loodus on puruks pekstud ja pole veel jõudnud taastuda ja ainult surfajatel on hea meel . </s> <s> Kõigile teistele on see õnnetuse tuul . </s> </p>
<p> <s> Õnnetuse tuul - see on tegelikult Marqueze kujund . </s> <s> Ja näe , see tuul on siin olemas . </s> <s> Aga kus on Marqueze inimesed ? </s> <s> Võibolla pole mulle määratud näha neid sügavaid silmi , kel on jutustada oma lugu . </s> <s> Või need silmad ei taha mulle lugusid jutustada . </s> <s> Need silmad tahavad mängida doominot ja kuulata sin soundiga krappidest üksluist merenguet . </s> <s> Nad tahavad lugusid jutustada Marquezele , kes on vana ja vähihaige ja lugudest ja armastamisest väsinud , ta peaks ju olema väsinud , või ei peaks ? </s> <s> Aga ta on nende oma ladinaameeriklane ja tal on empaatiavõime . </s> <s> Minu helkivate karvaudemetega käsivarred ei ulata maailmal ümbert kinni võtma . </s> </p>
<p> <s> Aga sa ei kujuta ette , milline oli mu viimane kohtumine Bertiga . </s> <s> Kajakad kisasid akna taga küll , aga loengut Bert seekord ei pidanud , tal oli ekstra halb tuju ja ekstra kogus alkoholi ka sees , ja ta tõmbas voodis mingit kibeda lõhnaga sigarillot . </s> </p>
<p> <s> " Kas sind üldse ei pane kurvastama see , et ma kaheks kuuks ära lähen ? " </s> </p>
<p> <s> " Ei , " vastas Bert . </s> <s> " Naisi on ju küll ! " </s> </p>
<p> <s> Kurat ! tahtsin mütelda . </s> <s> Ma olen viis aastat su kõrval passinud nagu truu koer ja mida ma saan on mingi statisti roll naiste klubis , kus Kats on kõige normaalsem tegelane , sest tal on natukenegi traagilisust ja ilus käekiri vähemalt . </s> <s> Ülejäänud kõhistavad iga asja peale totrat malevlase naeru ja su viimane pruut on seesama ninahääl , keda Mia telekast nägi . </s> </p>
<p> <s> Ent ma olin vait , kuigi Berti mahvid muutusid närvilisemaks , - eks ta tundis mu veniviha , isegi meie sasisuhtes polnud sõnu vaja . </s> </p>
<p> <s> Ja hiljem muutus Bert väga vägivaldseks . </s> </p>
<p> <s> " Palun lõpeta ! " karjusin . </s> <s> " Valus on ju nii ! </s> <s> Mingi eelmäng on ka olemas ! " </s> </p>
<p> <s> " Minu kodus mind ei kamandata , " vastas Bert . </s> <s> " Mis näu-näu see käib kogu aeg ! " </s> </p>
<p> <s> Ja ma olin nii shokis ja kibestunud ja paigal nagu nukk , nagu mu kunagine lemmiknukk nimega Bert , ja ma kartsin , et nüüd lõhub ta selle tasandi ka ära , mis siiani laitmatult töötanud on , aga ta ei kuulanud mind , minu ja päästjate hääli ta absoluutselt ei kuulanud , ja miskipärast arvan ma , et see mis juhtus , oli veel hullem kui teraapilise sõbranna kogemus rasvavoltidega astroloogiga . </s> </p>
<p> <s> " Kuidas sa võisid niimoodi teha ? " küsisin hommikul , peale pisararohket ööd , aga tema polnud õnneks ühtegi pisarat näinud . </s> </p>
<p> <s> " Kui ei meeldi , kepi kellegi teisega ! " vastas Bert külmalt . </s> <s> Jesus christ , nii külmalt kui vähegi saab , ja korraga tuli ta tumedatesse silmadesse ja tumedatesse karvadesse palavikuline muie , üksikud hallid karvad jäid rahulikuks : " Ega seks pole ju kõige tähtsam ! " </s> </p>
<p> <s> " Kes seda ütles ? " iroonlesin . </s> </p>
<p> <s> " Üks invaliid haiglas , " vastas Bert ja tal hakkas korraga jõle lõbus , ja tema karvade vahel naersid kõik malevlased heledat pugeja naeru . </s> <s> Aga mina nägin Miat , kes vaatab oma kodukülas mittemidagiütleva pilguga , mis ütleb väga palju , minusuguste pikajalgsete chikkide reklaamplakateid ja neab neid , vastu oma tahtmist kusjuures , et rotid sööksid ära nende koerad . </s> </p>
<p> <s> " Dea , ma tunnen su pärast natuke muret , " ütles Bert . </s> <s> " Sa viimasel ajal muud ei teegi , kui virised mu kallal . </s> <s> Sinu raamatust ma üldse ei räägi . </s> <s> Kõik peale sinu on nõmedad ja halvad ! </s> <s> Kui sa mehesse armunud oled , miks sa siis tümitad teda nii hirmsasti oma raamatus ? " </s> </p>
<p> <s> " Selles ju traagika ongi - kui ma mehesse armunud poleks , oleks ma ju sellise käitumise peale ammu jalga lasknud , " vastasin . </s> <s> " Kumb on rohkem süüdi - kas laps , kes viriseb , et ta on näljane , või ema , kes ei anna lapsele süüa , kui tema kohus on seda teha ? " </s> </p>
<p> <s> Bert läks teise tuppa , aga tal oli võitja kõnnak , ja see aeg võisid juba naerda ka ta hallid karvad . </s> </p>
<p> <s> Tahtsin talle järele karjuda , et pealegi tekitab porimülgas sügavuse illusiooni , aga nii karme solvanguid armastus läbi ei lasknud . </s> </p>
<p> <s> Ja siis Bert jälle kadus nädalaks ajaks . </s> <s> Vahepeal toimus mingi pidu , kuhu ma oleks pidanud temaga minema , ja enne seda saatsin talle SMSi : " Et teada vastust küsimusele , tuleb kõigepealt selgitada välja rahutus , mis põhjustas küsimuse . </s> <s> Sina ei vasta kummalegi - ei rahutusele ega küsimusele ? " </s> </p>
<p> <s> Ja Bert ei vastanudki . </s> <s> Alles kolme päeva pärast sain talt vastu-teate : " Lugesin Erica Jongi . </s> <s> Lõbus intellektuaalne naiskirjanik . </s> <s> Mitte viriseja nagu sina . " </s> </p>
<p> <s> Kallis - see , et Erica Jong nii lõbus on , ongi ta tähtsaim viga , selline suur-rahvalik lõbusus , kohutav suur meie-tunne , mis langeb osaks neile , kes selle suure rahva hulgast geeniused pole . </s> <s> Ja see hetk ma juba teadsin , et see oli Berti uus taktika - panna mind süümepiinu tundma , justkui ma kritiseeriks teda ülekohtuselt . </s> </p>
<p> <s> Ja siis helistas mulle keegi hea tuikuja , ja mainis nagu muuseas , et Bert oli seal peol käinud mingi tädiga , kelle kirjeldus vastas ninahääle omale . </s> <s> Täiesti juhuslikult olin selle telefonikõne ajal kaalu peal ja nägin oma enda skeptiliste silmadega , kuidas kaks kilo kadus nagu poleks olnudki . </s> <s> Veel halbu uudiseid ja kokku ma kuivangi . </s> <s> Praegu kuivatakse lihtsalt kokku , isegi mingit taime ja müüti ei tuleks must nagu mütoloogias . </s> </p>
<p> <s> Ja kuna see hetk ma juba teadsin , et tulen Dominikaani ravile ja päikselt , tavaliselt päikselt , mitte hullude peenisega päikselt , ideid varastama , saatsin Bertile järjekordse teate : " Kui sa ise minusuguses inspiratsiooniallikas jalgu pesed , pole ime , et allikas ükskord mürgiseks muutub . </s> <s> See , et sinul pole tundeid , ei anna õigust minu omadel igavesti tallata ! " </s> </p>
<p> <s> Ja siis ma juba lendasingi oma väikselt maalt siia väikese maa poole , ja lootsin , et ma tervenen lihtsamini , mitte higistades ; aga nüüd - kohe kui ma sind nägin , tundsin su ära , ja sain aru , et sina , ja mitte haiitilased või tervise muretsemine , olid esile kutsunud higi ja veel enne seda basseinimeenutuse Amsterdamist , ja nüüd oled sa mind soojenduseks , suure ärarääkimise soojenduseks toonud mingi rohelise ja kollase aia keskele . </s> </p>
<p> <s> " No kas sa nüüd usud , et Jumal on olemas , " hõigub Teadlane , sõber Polideikin rohelise ja kollase keskel . </s> <s> Kust tema küll siia sai ? </s> <s> " Kuula neid helisid , vaata seda maastikku . " </s> </p>
<p> <s> Ja ma kuulan metsakohina tüüpi vaikust ja vaatan dekadentlikult rohelist muru . </s> </p>
<p> <s> " Mina küll mingit keskmisest suuremat rahu ei tunne , " mütlen . </s> </p>
<p> <s> " Siin ikka on müstiline aura , " lausub Polideikin . </s> <s> " Muidugi mitte selline nagu Delfi oraaklis . </s> <s> Esimest korda sattusin sinna järgmisel päeval peale Estonia katastroofi . </s> <s> Grupis kõik inimesed olid shokis , helistasid , muretsesid , aga nii kui me Delfisse jõudsime , valdas kõiki totaalne rahu . </s> <s> Totaalne rahu ! </s> <s> Saad sa üldse aru , mis see tähendab ! </s> <s> Omal ajal tõmbaski masse ligi Delfi aura , mitte püütia mitmeti tõlgendatavad ennustused , vaata mis Kröösusega juhtus . </s> <s> " Sa hävitad suure riigi , " ütles püütia ja õnnelik Kröösus tormas sõtta . </s> <s> Aga see oli ta oma riik , mille ta hävitas . " </s> </p>
<p> <s> Ja Polideikin rõõmutseb ringi ja vestleb faktidega ja ei mõtle oma lähedastest , nagu teised inimesed sellises jumalikus olukorras viibides teeks . </s> </p>
<p> <s> Ja mulle meenub , kuidas ma teda esimest korda kohtasin . </s> <s> Ühel tuikujate peol sikutas mind keegi valusalt patsist . </s> <s> See oli Polideikin , näkihimuline , aga näppe kontrolli all hoidev ajaloolane . </s> </p>
<p> <s> " Ooo , mis pats , " ohkas ta . </s> <s> " 1644. aastal , kui mandzhud Hiina vallutasid , käskisid nad kõigil sellist soengut kanda - hea patsist kinni võtta ja pea maha raiuda ! " </s> </p>
<p> <s> Ja ma ei saa enam Polideikinit edasi kuulata , sest sa tulid tagasi , ja kõigepealt pean ma intuitsiooniga su küsimusi nägema ja siis neile vastama - sa ei taha , et ma maaliks edasi oma sõprade portreid , laimiselt , alkaseltzeriliselt , vaid räägiks mingi erilise loo . </s> </p>
<p> <s> Aga siin POLE midagi erilist . </s> <s> See , et mingi traktor must üle rullima hakkas , kui ma kuusteist olin , pole midagi erilist . </s> <s> Ja see pole ka sinu jaoks piisav traagika . </s> <s> Pole traagikat , pole õilsust . </s> <s> Lugesin Eesti rahva elulugusid . </s> <s> Lugesin " Kommunismi musta raamatut " . </s> <s> Ma võtan alati need raamatud kätte , kui end liiga depressiivselt tunnen . </s> </p>
<p> <s> Täielik Tshehhovi efekt - mõtled et oled jõle palju kannatanud , siis lähed tänavale , ja iga teine on sust rohkem kannatanud . </s> <s> Ma ei saa aru neist minu põlvkonna filmidest , kus on see new lost generation alatoon , et " oi me vaatame vägivallafilme ja siis tapame ja kepime ja see on kõik ikka ühiskonna allakäigu tagajärg . " </s> <s> Või et " elame siin heaoluühiskonnas ja meil pole sittagi teha ja siis see on ikka jõle kaasatundmist väärt . " </s> <s> Pole meil , pole MUL häda midagi . </s> <s> Üldiselt . </s> <s> Pole inkvisitsiooni , pole Teist maailmasõda , Siberisse küüditamist . </s> <s> Samas tuleb seetõttu ka oma hädades rohkem süüdistada iseennast . </s> <s> Enne sai ehk öelda , et elu läks Siberi või sõja nahka ( kusjuures läkski ! ) ja see andis edasisele teatud kannataja , " tõelise " elu elaja oreooli . </s> </p>
<p> <s> Ja kui ma neid tuhandeid saatusi endast läbi ajan , selleks , et unustada oma , hakkab mul nendest kannatustest füüsiliselt nii halb , et kui ma kohe midagi naljakat näppude vahele ei saa , võib tekkida panic disorder , mis on neljakümnel protsendil naistest pingeolukorras , ja mis väljendub selles , et kolme minuti jooksul tõuseb sul süda á la kurku ja on tunne , et kohe sured . </s> <s> Ja sellepärast taarun feng shui raamatu manu , ja loen seda natuke , ja silmapilkselt hakkab parem . </s> <s> Mäletan , kord saatsin isegi Bertile teate , et " kui sul eelmisel aastal läks rahaasjades kehvemini kui muidu , on see su keerdtrepi süü . </s> <s> Niimoodi arvab feng shui käsiraamat . </s> <s> Samas soovitab see ka loobuda wc-dest ja vannitubadest , kuna väljaheited ei tohi asuda eluruumide läheduses . " </s> </p>
<p> <s> Bert hakkas seepeale kohe iroonlema ühest oma tuttavast kinnisvaraärimehest , kes pööravat kahtlaselt palju tähelepanu fengshuilistele kooskõladele . </s> <s> Ja mina üritasin olla tasa tasa tasa , sest selle kinnisvarastaja naised mõnulesid kingitustes ja heas suhtumises . </s> <s> Bert oleks seepeale öelnud , nagu tavaliselt , et " Aga tema on kuivik , mina olen huvitav !!! " </s> </p>
<p> <s> Jah , ma kaldun kõrvale , see viga on vist kõikidel , keda sa üle kuulad . </s> <s> Ja sa kitsendad küsimust : et ma räägiks sellest , mis mul pooleli jäi . </s> <s> Okei , räägin , aga mu pea on jumala tühi , sest SIIN ei saa ju valetada , nojah , mu pea ei ole jumala tühi , sest jumala pea ei ole tühi , aga ükskord andsid jehoova kummardajad mulle mingi lipiku , mis oli jumala flaier . </s> <s> Selles mõttes , et see oli jumala flaieri moodi , see kutsus inimesi jumalat reklaamivale üritusele . </s> <s> Ime , et sinna polnud kirjutatud , et plaate mängib DJ Jesus Christ . </s> <s> Ma ei hakka oma praeguses kanakaitsetus olukorras arutlema , kas Jumal on olemas või mitte . </s> <s> Ma räägin nii , nagu ta oleks , sest isikuline kõneviis kõlab igatahes jõulisemalt kui umbisikuline . </s> </p>
<p> <s> Minu arust on palju huvitavam küsimus , kas on olemas tõerääkimise tablett . </s> <s> Käivad jutud , et selline asi on olemas . </s> <s> Kui oleks , siis sina kindlasti segaks seda oma külastajate drinkide sisse , nagu Med Baris segatakse hooletute naiste drinkide sisse lõhnatut ja maitsetut unerohtu rohypnooli , jah sedasama mida nihunümfid turistide kokteilidesse poetavad . </s> <s> Aga ehk on tõerääkimise tableti välja mõelnud need , keda politsei on sundinud välja rääkima midagi , mida nad poleks tohtinud oma kaasosaliste suhtes välja pläriseda . </s> <s> Ja siis hiljem , et varjata oma nõrkust , ajasid nad kõik tõerääkimise tableti kaela . </s> <s> Samas võib ju ülekuulatavale anda ükskõik millist narkootikumi , see võtab ka enesekontrolli maha . </s> <s> Mulle tundub küll , et olen praegu suhteliselt uimas . </s> </p>
<p> <s> Juhi mind siis teemasse , vana , kasuta oma jõudu , justnimelt jõudu , miks sa lased mul kõrvale põigelda . </s> </p>
<p> <s> Mul jäi pooleli raamatu kirjutamine . </s> <s> Ma ei oska öelda miks . </s> <s> Igatahes mitte kadedusest . </s> <s> Ma ei mõelnud , et : " Mis ! </s> <s> Mina suren , aga teos jääb ! " </s> <s> Süzhee oli selline , et üks ekspluataator-beib rõhus proletaarlasi ehk teisi inimesi . </s> <s> Ja siis see beib armastas hullupööra üht meest , kellega koos oli halb , aga ilma kelleta oli veel halvem . </s> <s> Lõpus pidi see beib end autoga vigaseks sõitma ja ümber sündima . </s> <s> Ja siis pidi see beib olema selline kurb-rahul , sest ta teadis , et suur armastus jättis ta sandistumise pärast maha . </s> <s> Enne oli beibel olnud foobia , et säga jätaks ta maha mingil muul põhjusel , ja siis oleks beib vist ahastusest hulluks läinud . </s> <s> Aga selleks , et asi oleks tähendusrikkam , tõin mängu invaliidi nimega Mia - , nagu oleks Mia ekspluataator-beibe välja mõelnud , nagu nad oleksid olnud alter egod Ja siis teises peatükis ütleb beib , et - tüng - hoopis tema mõtles Mia välja . </s> </p>
<p> <s> Raamatu lõpus oleks selgunud , et Mia väljamõtlemine oli beibel prohvetlik - temast endast saigi Mia , kaudselt , kuna ta sõitis ennast vigaseks . </s> <s> Aga alles jääb ka variant , et tegelikult on ikkagi Mia väljamõtleja , kes jälgib beibe terve raamatu jooksul . </s> <s> Ta omistab oma alter egole suure liikumisamplituudi ja pikad jalad , mida tal endal pole . </s> <s> Nii nagu Tolstoi tegi Vronskile veatud valged hambad , mida ta kogu aeg rõhutas , et nad on veatud ja valged . </s> <s> Lõpuks aga muutus Tolstoi Vronski peale kadedaks , ja lasi ta ilusa hambarea katki lüüa . </s> <s> Ja samamoodi muutub Mia kadedaks enda väljamõeldud segase siugjalgse peale , ja laseb tal seepärast invaliidistuda . </s> </p>
<p> <s> Minu raamatu minasse oli natuke kleebitud üht müstilist juudi tüdrukut nimega Sandra , ta oli minuga sarnane , aga parem - väga ilus , väga andekas , kirjutas ka raamatu . </s> <s> Ja saad aru , KÕIGE ALGUSES polnud mingit Miat , oli ainult Dea ja ta pidi end raamatu lõpus autoga surnuks , mitte vigaseks sõitma . </s> <s> Ma isegi kirjutasin selle lõpu valmis juba , ja järgmisel päeval , JÄRGMISEL PÄEVAL sain teada , et Sandra , mu päris alter ego ! oli end NYCis autoga surnuks sõitnud ! </s> <s> Samal ajal , kui mina seda lõppu kirjutasin ! </s> </p>
<p> <s> Kui ma seda totrat lõppu kirjutanud poleks , oleks Sandra ehk elus ! </s> </p>
<p> <s> See oli nii õudne ! </s> <s> Pealegi olin ma juba pidevalt tundnud seda , et nii kuis mõtled , nii läheb . </s> <s> Ja just halvas mõttes . </s> <s> Kui mõtled , et oh , hakkaks lotovõitjaks , siis seda ei juhtu , aga kui mõtled , et issand kui nõme , kui praegu siin tänaval kokku kukuks , just nii läheb . </s> </p>
<p> <s> Headest asjadest tuleb mõelda sellepärast , et mitte mõelda halbadest asjadest . </s> </p>
<p> <s> Ma ei oska seda tunnet seletada , see on nagu oleks seente all , siis on ka nii , et kõik hirmud ilmuvad kohe silme ette . </s> <s> Nagu filmis Sphere . </s> <s> Kui sa ei mõtle koletisest , siis koletist ei tule . </s> </p>
<p> <s> Kõige jubedam on see , et mõni inimene on nii tundetu , et ta võib isegi teostada midagi väga jabur-jäledat , aga reaalselt seda ei juhtu , sest ta tundlikkuse-aste on juhtumise jaoks liiga madal . </s> <s> Ma mäletan väga hästi , kuidas üks mu tuttav beib käis igal pool ringi ja heias , et temal on ikka vähk ja tema käib kemoteraapias , samal ajal kui ta iga päevaga üha priskemaks ja roosapõsksemaks läks . </s> </p>
<p> <s> Küll ma siis ikka kohkusin ära , et keegi terve mõistusega olend endale sellise käki kokku vormib , sest kui sellist showd teha , paljalt sellepärast , et ennast kangelasena näidata , siis kohe kindlasti ju saad ka vähi , ja siis on peaaegu et surmkindel , et surm liigub kindla eest sinu ette . </s> </p>
<p> <s> Aga selle beibega ei juhtunud mitte kui midagi , ja ta käib kindlasti praegu ka ringi ja räägib , kui kangelaslikult ta iga päev vähiga võitleb , ja samal ajal head ja tundlikud inimesed surevad ümber nagu roodu . </s> </p>
<p> <s> Isegi koolis välditakse valede näidete kirjutamist tahvlile , sest nii nad kinnistuvad . </s> <s> Mõtet tuleb tahtejõuga juhtida . </s> <s> Muu siin ei aita . </s> <s> Aga kõige hullem ongi see , et sa TEAD , et nii ei tohi mõelda , aga ikka mõtled . </s> <s> Samas - unenäos ei saa mõtteid juhtida , ja ma nägin mitu aastat varem ette , kuidas mu vanaema vähki suri ( isegi tema suripalati põrandamustrit , mis oli nii ruuduline , et moodustas mu ümber klaustro-traadistiku ) . </s> <s> Mitu kuud ette , kuidas me korter tühjaks rööviti . </s> <s> Mitu ööd ette , kuidas Bert mingit malevlast pani . </s> </p>
<p> <s> Igatahes olin Sandra surmast nii shokis , et muutsin raamatu lõpu ära . </s> <s> Mõtlesin välja Mia ja ratastooli killu . </s> <s> Samas , kui ma oleks ka selle uue lõpu realiseerinud , mis oleks mulle garanteerinud , et mina - kui Mia ja Dea alter ego siis ratastooli ei jää . </s> <s> Ohutum olnuks teha mingi lillelõpp , kus Dea ja Bert abielluvad ja elavad õnnelikult kuni sellesamusenigi . </s> </p>
<p> <s> Mäletan , kui Sandra surmast teada sain , saatsin isegi Bertile selle kohta SMSi . </s> <s> Lõppu panin midagi , et " ma ei tea , miks ma seda sulle kirjutan , sul jätkub ju südant ainult oma laste jaoks . </s> <s> Hea seegi , muidu oleks kõik täitsa kadunud . " </s> </p>
<p> <s> Bert kusjuures ei avaldanud mulle kaastunnet , vaid ütles midagi et " ehk teritaksid vanamehe kallal vähem keelt . " </s> </p>
<p> <s> Ma olin ikka täitsa segastes meeltes , pomivastasin , et " jah , kallis noateritaja , aga see Sandra shokk lõi mul padrunid valla . " </s> </p>
<p> <s> Ja siis oli telefonis keelemeeleline vaikus ja ma ütlesin , täiesti ogaralt , et : " Näe , Inglismaa saadab isegi tänapäeval kurjategijaid Austraaliasse . </s> <s> Need kaks äsjavabanenud noormõrvarit , kes kümme aastat tagasi kaheaastase poisi ära retsisid , saadetakse nüüd vabade kodanikena Austraaliasse . " </s> </p>
<p> <s> Bert ütles , et : " Mnjah , arvestades seda , et kutid pärinesid kuskilt Liverpooli vaestekvartalist , oli mõrv neil selles mõttes kasulik tehing , et muidu poleks nad iial riigi kulul nii head haridust ja privaatõpetajaid saanud . " </s> </p>
<p> <s> Kui välja arvata Mia ja vigaseks sõitmine , mis polnud veel jõudnud tõeks saada ja mis loodetavasti ka kunagi poleks tõeks saanud , oli kogu mu raamat Ingmar Bergmani stiilis jõu-autobiograafia . </s> </p>
<p> <s> Noh , muidugi on Bertil päris-elus teine nimi , amet , välimus ja elulugu , aga mõttelises mõttes on kõik puhas tõsi . </s> <s> Läbitunnetatud tõsi . </s> <s> Lihtsalt keegi poleks uskunud , et nii on ka päriselt juhtunud . </s> <s> Ja isegi , kui keegi oleks tõde kahtlustanud , oleks ma öelnud , et " kuulge , kas te arvate , et ma olen puruloll , et oma patud suure publiku ette laotan ? " </s> </p>
<p> <s> Irooniline on aga see , et vaevalt olin jõudnud Bertile raamatu jaoks ameti , välimuse ja eluloo välja mõelda , kui kohtasin just sellele kirjeldusele vastavat meest päris elus . </s> <s> Ta sammus tänaval mu juurde , ja küsis , kas ma ei tahaks temaga tassi kohvi juua . </s> <s> Järgmised kolm päeva olin taga hommikust õhtuni koos , ma ei läinud isegi kooli , siis ta kadus ja hea oligi , sest kui ma oleks tasse armunud , oleks see suhe tõenäoliselt veel kurvem välja kukkunud kui Bertiga , sest ta oli iga aluse pealt Bert kuubis . </s> </p>
<p> <s> Umbes samal ajal luges Bert mu romaani algust , ja kärgatas et " lähedaste suhete eetika seda ei luba . " </s> </p>
<p> <s> Mütlesin et " jah , ROMAANI lähedaste suhete eetika ei luba . </s> <s> Küll aga lubab lähedaste suhete eetika hooramist , alandamist , suguhaigusi , kitsidust , kiusuajamist , kõike seda " </s> </p>
<p> <s> Bert hakkas mind kutsuma eetiliseks inimeseks . </s> <s> Igas ta lauses oli vihje , et ma olen reetur , et ma olen kasutanud teda kui prototüüpi . </s> <s> No tere tere . </s> </p>
<p> <s> Ja ma karjusin , mu silmad olid niisked , aga mitte pisarates : " Mis häbened siis nüüd ? </s> <s> Et sind tuntakse ära , hoolimata sellest , et kõik välised omadused on muudetud ? </s> <s> Ja ma ei ole neid omadusi muutnud isegi mitte sellepärast , et ma sind armastan , vaid sellepärast , et ei saadaks aru , et ma olen päevikut pannud peaaegu . </s> <s> Justnimelt PEAAEGU . </s> <s> Täielikku tõde jõu-autobiograafias pole , sest täieliku tõe tuututajad on alati rattale visatud , ja nende tasu on see , et kolmesaja aasta pärast võibolla keegi ütleb , et oli jah normaalne näkk , võitles õige asja eest . </s> </p>
<p> <s> Eetika ! </s> <s> Mis kuradi eetikast sa räägid ! </s> <s> Ma saan aru , et ei pea á la ise oskama maalida , kui oled kunstikriitik , aga suhetes eetikast rääkida , kui ise oled paras mats , on ikka liig ! </s> </p>
<p> <s> Eetika ! </s> <s> Lihtsalt su jõhkrus tegi must kunstniku , muud head siin pole . </s> <s> Südamevalu tuleb teha rahaks ja kunstiks . </s> </p>
<p> <s> Pigem tuntakse sind ära sellepärast , et sa käid ja jahud igal pool , et Dea kirjutab kättemaksuromaani . </s> </p>
<p> <s> Aga , kallis , raamat ei ole mingi kättemaksuakt . </s> <s> See on lihtsalt akt . </s> <s> Ilma riieteta , ilma ilustusteta . </s> <s> Akt , kus sina oled kaasautor . </s> <s> Ja kui sa süüdistad mind , süüdistad sa ka ennast . </s> <s> Armastus on humanitaarteadus , ja järelikult loeb siin ka see , mis inimene sa oled . </s> <s> Reaalteaduses pole vahet . </s> <s> Sa tegeled tagajärje , mitte põhjusega . </s> <s> Sa oled nagu riik , kes ehitab kallist eurovanglat , samal ajal kui pole korralikke koole ja spordiväljakuid ning hindu tõstetakse kogu aeg eurotasemele , samal ajal kui palgad on eurotasemest kõvasti all . " </s> </p>
<p> <s> Ja siis ma enam päris täpselt ei mäletagi , mis juhtus , aga me läksime Bertiga lahku , ja kuu aja pärast ta " andestas " mulle või muutis taktikat , ma ei teagi , ja kõik hakkas justkui laabuma , kuni tuli taaskord ilmsiks mingi tema kõrvalhüpe . </s> <s> Ja siis ma ütlesin Bertile , et minu romaan on m u u d e t a v , aga see , et sina rahmisid mingi idikaga on juba toimunud ja muutumatu , ja seetõttu ma parem lahkun , sest sa oled mu südame kirvega tükkideks raiunud , ma korjan need tükid kokku ja kõnnin minema Ma olin ise ka üllatunud , kui karmilt ma reageerisin , sest Bert oli ju varem ka sada korda truudust murdnud . </s> </p>
<p> <s> " Truuuuuuudus , " armastas Bert mõnikord öelda , " mis see üldse on ? </s> <s> Truudusvanne mõeldi välja siis , kui inimese eluiga oli poole lühem . " </s> </p>
<p> <s> Aga siis sattusin Prahasse , kus keskmine kolp ja keskmine maja olid esteetilised nagu Antonioni filmides , - ja ma olin mitu nädalat peaaegu kellegagi rääkimata , see oli eelnunnastumise etapp , päeval jalutasin Josefovi sihvakate majade vahel , õhtul lugesin " Olemise talumatut kergust " ja tundsin olemise talumatut selgust ja isegi seekordne heategija oli rahulikum ja aseksuaalsem kui kõik eelmised ja tulevased kokku , temasse oli juba kinnistunud tshehhide rahulik , tolerantne boheemlus ja peagi kinnistus see minussegi ja sain elus esimest korda Bertist aru . </s> <s> See oli samasugune murdepunkt , nagu on laps-joonistajal see , kui ta üks päev näeb asjadel varju . </s> <s> Et sinine pole lihtsalt sinine , vaid koosneb tuhandest erinevast varjundist . </s> <s> Post-varju maailm on hoopis teine maailm . </s> <s> Ainuke hirm Bertist arusaamise puhul oli , et äkki polegi mina Thereza , keda Bert-Tomas armastama peaks , vaid ma olen Bertile lihtsalt erootiline sõbranna , üks nendest sadadest , keda oli Tomaselgi sadu . </s> <s> Muidu klappis kõik täielikult - mina olin kiivas , ja Bert truudusetu . </s> <s> Ja nagu Thereza sai Tomase juuste lõhna järgi aru , kui mees säru oli teinud , sain mina seda aru lihtsalt tunde järgi . </s> </p>
<p> <s> Ja kui ma siis Prahast tagasi läksin , ILUSAD emotsioonid kukil ( isegi ööklubid olid seal inim- ja muu sisustuse poolest ilusamad kui mujal ) , saatsin Bertile teate stiilis " Ehk jah ülereageerisin , aga see on ju tundlike privileeg . " </s> </p>
<p> <s> Ja me leppisime uuesti ära ja ma isegi suutsin seda suhet nautida ilma hirmuta . </s> <s> Muidu takistas nautimist alati hirm , et idülli pole pikalt . </s> <s> Meie suhe koosnes justkui kirjanduslikult meisterlikest novellidest - idüll ja krahh , idüll ja krahh . </s> </p>
<p> <s> " Sügavus , pinge , ootus , juba väikesed detailid annavad edasi paratamatut kurba lõppu , " - ütleks seepeale minu poolt hüpnotiseeritud popkriitik . </s> </p>
<p> <s> Ja mina peaks vastama : justnimelt sügavus , pinge , ootus . </s> <s> Mida ma siis sinu arust tegema pean ? </s> <s> Mees käitub oma armukesega halvasti , kuna tüdruk ei sarnane tema nooruspõlvearmastusele . </s> <s> Lõpuks aga tuleb mehe peale mingi tervendav voog , ta tahab tüdrukule heastada seda , et on tema armastust ära kasutanud . </s> <s> Ja ta muutub lahkeks ja truuks ja annab tüdrukule poole aasta elamisraha , et too saaks segamatult oma romaani kirjutada . </s> </p>
<p> <s> Aga tüdruk kirjutab üles oma valu . </s> <s> Ta ei saa sinna midagi parata , et hammustab kätt , mis on teda toitnud ja hellitanud , aga rohkem ikka peksnud . </s> <s> Ta ei saa sinna midagi parata , et mehe metamorfoos oli ikka rohkem nagu valuvaigistav süst , tervenemiseks on aga vaja pikka järjekindlat ravi . </s> <s> Ja tüdruk nutab ja piinleb , sest ühelt poolt on ta jõel , mis tirib teda alla kose poole , ta tunneb , et see jõgi , see raamat on tema saatus , teiselt poolt aga tahab ta ikka olla oma mehega . </s> <s> Ja kumma ta peab valima : kas kindla , vaba , tsenseerimata loomingu või selle ebakindla suhte ? </s> </p>
<p> <s> Ja popkriitik ei kostaks midagi , mitte minu luulelisuse pärast , vaid sellepärast , et ta pole elanud läbi seda , et tema võtab suhet tõsiselt , aga tema partner ei võta . </s> </p>
<p> <s> Vahepeal kirjutasin novelli kirjanikust , kes minestab , kui ta kirjutab ühest kirjanikust , kes minestab , kes kirjutab samuti ühest kirjanikust , kes minestab ja nii lõpmatuseni . </s> <s> Ja ma minestasin . </s> <s> See oli nii õudne - süda tagus ja silme ees läks VALGEKS . </s> </p>
<p> <s> Mõtlesin , et võibolla on see ilukirjandus , mis mulle niiviisi mõjub , ja kirjutasin pseudoessee sellest , et igaühele on oma väikse varba valu tähtsam kui maailmaõnnetused , kui kuulsin teises toas telefoni ja jooksin seda vastu võtma , lootuses , et Bert helistab , ja lõin jala vastu lauanurka ära ja murdsin varbaluu ja helistaja polnudki Bert . </s> </p>
<p> <s> Peale minestamist ja varbaluumurdu hakkasin kartma veel hullemini kui peale Sandra juhtumit , et nii nagu kirjutan , nii ka juhtub . </s> <s> Ja ma ei saanud ju hakata kirjutama mingit idülli täis asja , sest seda poleks keegi lugeda tahtnud Ja siis tuli viirastus , et kui ma kord siia sinu juurde jõuan , siis mingi suurkujude bande ( Goethe , Dostojevski ja Co , umbes nagu Kundera " Surematuses " ) lihtsalt naerab mu vaeseomaks . </s> <s> Sest mul polnud nii palju annet kui neil , kes nad kasutasid ka tõde , aga kavalamalt . </s> </p>
<p> <s> Ja siis ( neelatan , et sa näeks tõelist siirust ) Ja siis tundsin ma ise üht Kirjanikku , kes mind manipuleeris ja ma teadsin seda , aga lasin tal ikka edasi manipuleerida . </s> <s> Oma roll oli siin muidugi ka selles , et Kirjaniku enesekindlus tuli seest , minu enesekindlus tuli väljast . </s> </p>
<p> <s> Kirjaniku nimi oli Kastor ja ta laused kinnistusid mu kõvakettale nii tugevasti , et hiljem arvasin , et need on mu enda laused . </s> <s> Näiteks selline kild nagu " Aeg lendab , sest õhusõit on ajavõit . " </s> <s> Kuulasin Kastorit sama fanaatiliselt nagu üks 18. sajandi arst Descartest . </s> <s> Descartes ütles , et inimene on masin . </s> <s> Ja arst sõi end lõhki . </s> </p>
<p> <s> Mina oleks ennast ka lõhki söönud , kui oleks ara jäänud meie malepartii . </s> <s> Kastor lükkas seda kogu aeg edasi , ja kui me viimaks ikkagi malelaua taga maandusime , sain ma aru miks . </s> <s> Algus oli Kastoril võimas , siis aga tegi ta ühe prohmaka teise järel , ise sellise näoga , et kõik on kõige paremas korras . </s> <s> Võitsin teda mitu korda kergelt kergelt kergelt . </s> </p>
<p> <s> Lõpuks keeras Kastor male- ja kõik muud lauad kummuli . </s> </p>
<p> <s> " Pean sulle midagi rääkima , " ütles ta , ja meie peale laskus dramaatiline vihk . </s> <s> " Ma olen düslektik . " </s> </p>
<p> <s> " Kuidas ? " küsisin . </s> <s> " Kirjanikul ei saa ju olla düsleksiat . " </s> </p>
<p> <s> " Selles just paradoks ongi , " vastas Kastor . </s> <s> " Minu ajal sellist häiret nagu düsleksia ei diagnoositud , sa ei kujuta ette , kui ränka vaeva ma koolis nägema pidin . </s> <s> Ma jäin isegi matemaatika pärast istuma üks kord . </s> <s> Düsleksia pole see , et sa ei oska mõelda , vaid see , et sa ei SAA ühel teatud haigel hetkel mõelda . </s> <s> Näiteks selle asemel , et liita 18 pluss 37 , liidad sa 81 pluss 73 , ja see on väga hirmutav . </s> <s> Kui tunned ennast kindlalt ja ettevalmistus on hea , häireid ei esine , aga ma pole kümme aastat malet mänginud - kõik on sassis ... " </s> </p>
<p> <s> Kastor vaikis ja hakkas mööda tuba malenuppe üles korjama ja muutus ühe hetke jooksul selleks kahvatuks traagi-tragi-poisiks , kes pidi iga päev neli tundi kauem õppima kui teised . </s> </p>
<p> <s> " Aga siis ma avastasin , et olen kirjutamises andekas , " ütles Kastor . </s> <s> " Ja kui ma jutte kirjutasin , ei läinud mul tähed segamini . " </s> </p>
<p> <s> Selle-eest läheb minul praegu kõik segamini , mis me rääkisime , kus ja kui kaua , need päevad olid kõik ühtemoodi rahuhead , nad lihtsalt voolasid mööda , ja Kastor ütles , et ma aitasin unustada ta hullu eksnaist , kes klõpsutas kella kuueni hommikul tuledega , et mees magada ei saaks , kes teda alalõpmata togis ja peksis , rääkides sõpradele et hoopis mees teda peksab , ja kes seksis ainult ratsaasendis , sest mees ei tohtinud mingit pidi domineerida . </s> </p>
<p> <s> Ja võibolla aitasin ma Kastoril unustada ka mind ennast , sest hiljem saime üha vähem ja vähem kokku , ja veel hiljem - , kui ma enam ei kisanud igal pool , et olen noor kunstnik , ja loputasin välja suure hulga trashi ja elasin nullilt kui nunn ja loobusin ersats-erand-rollist südamliku " mina : mediooker " kasuks , - tegi Kastor , nagu ei tunnekski mind . </s> </p>
<p> <s> Ja siis , veel hiljem , veel hiljem , ilmus Kastori uus romaan . </s> <s> ( Selles poes , kus ma seda romaani esimest korda nägin , tuli parajasti kõlaritest kellegi hittlaul : " Vaenlane ei maga " ) </s> </p>
<p> <s> Kastor jutustas raamatus asjadest , mida me olime koos teinud , mind kordagi mainimata . </s> <s> Nagu oleks ta neid asju teinud ilma minuta . </s> <s> Siiski Ta mainis mind ühe korra . </s> <s> Tõelise juhminnana , kes olevat tahtnud temaga keppida , aga tema , Kastor , muidugi ei tahtnud mingit keppi . </s> </p>
<p> <s> Ja ma mõtlesin , et kui ma ennast veidi rohkem harida olen jõudnud - see tähendab oskan peale jutujora luua ka allusioone , vihjeid ja teooriaid suurkujudest nagu sõber-kirjanik , ilmub minu romaan , kus erinevalt esimesest bambusesse läinud üritusest , on lisaks narratiividele ka kandvaid ideid . </s> <s> Romaan , kus üks väheoluline kõrvaltegelane on Kirjanik , kes kaotab teadvuse , sest on neli päeva ainult konjakit ja Marlborot sülelenud ( Jesus , või oli see Camel ) , kellel on ma-ei-mäleta-mis-firma teksad ja kõik D ja J raamatud ja kes on parandamatu hedonist . </s> <s> Loomulikult , sest miks peaks sööma toorsalatit ja käima jõusaalis ja imema rasva välja selleks , et naisi saada , piisab sellest , et oled Kirjanik ja selle peale ütled here we go nagu räppar , sest kõik need , kes räppi ei mõista , ei mõista ju ka teisi asju , ja sööd veel ühe topelt-steaki , ja kui mingi Dea sinuga ei kepi , siis kirjutad rumalukesest oma raamatusse , et hoopis sina ei tahtnud temaga magada , sest chikk ei teadnud , mis on real thing . </s> <s> Liba , olgu vähemalt p ä r i s nagu need tuhanded kenakeskmised näkid , kes ei tea ka 25-aastasena , mida oma eluga peale hakata , ja kes kirjutavad iga pühapäev mõttes kirjandit : " Kelleks ma saada tahan ? " ja kõik muu jätad kirjutamata , sest nii on kasulik , miks peaks raamatupoodide , pilvelõhkujate ja imetlevate plebeide vahele ära eksima su kompleks väikese riista pärast , valetamised ja petmised , nagu Marx ehitas oma teooriad üles paarile õnnetule erandile , ignoreerides tema teooriale vastukäivaid näiteid . </s> </p>
<p> <s> Nii ma mõtlesin ja mõtlen , andke mulle andeks , suurte kirjanike komitee , et mu lapseloogika ei suuda elu ja kirjandust ja silmakirjandust lahus vaadelda . </s> <s> Kuidas kõlavadki algallikad : " Tee tarkuse varasalvedeni nõuab hoolt ja püsivust " . </s> <s> Ma olen teel , aga alles teel , mitte kohal . </s> <s> Unu-andestage mu vead , sest mustusest ja kõntsast , sopast ja surmapatust lööb läbi ilus rikkumatu nooruslikkus , oh issand , issand ! </s> </p>
<p> <s> Umbes pool aastat peale ta romaani ilmumist võttis Kastor muga ühendust . </s> <s> Hääl mahe kui R. Kellyl , toonis ta nagu meie kaugel sõprusajal , andku ma talle oma kirjutist lugeda . </s> </p>
<p> <s> Ja eks ma siis andsingi . </s> <s> Raske südamega küll , aga andsin . </s> </p>
<p> <s> Ja nii ta siis seda luges , minu vastas kuskil kohvikus . </s> <s> Täiesti emotsioonitult . </s> <s> Samal ajal kadus minul kehast vaprus ja ka vapruse idee kui selline . </s> </p>
<p> <s> Viimaks väljastas Kastor emotsiooni : " Dea , sõber on see , kes ütleb sulle KOHE , et ära seda välja anna . </s> <s> Mina olen sõber . " </s> </p>
<p> <s> Kartsin , et tal on õigus , aga sokkisin midagi , et edasi läheb põnevamaks , ja et Dea muundub Miaks . </s> </p>
<p> <s> " Jah , ja esimene peatükk räägib kõval häälel , et lõpus selle Miaga mingi action sünnib . </s> <s> See on nii kunstlik , tehniline ! </s> <s> Keda sa petad ? </s> <s> Ma ütlen sulle üht , kui sa oled mingi loomingulise idee viimseni läbi mõelnud , valmis konstrueerinud - unusta see ära !!! </s> <s> Püüa olla düslektiline , kirjanduses tuleb parim süsteem süsteemitusest ! " </s> </p>
<p> <s> Olin brand new rollis - maaslamaja , ja Kastor oli lööja . </s> <s> Ta lõi mind selgeks . </s> </p>
<p> <s> Saad aru , mütlesin pool-häälel , see peategelane jätab lõpus oma namedroppamise maha , see on arenguromaan , nagu Ellise Glamorama , näitamaks teadliku trendinäitamise tühisust . </s> </p>
<p> <s> " Alustame sellest , et see ei ole üldse kirjandus , " osutas Kastor laual lollivatele paberilehtedele . </s> <s> " Astusid sama reha otsa mis oma maalimise-harrastuseski . </s> <s> Sinu pildid olid ka ajakirjanduslikud - head käsitöölise pildid , nagu sotsrealism - et igaüks peab maailma aktiivselt suhtuma ja kirjeldama . </s> <s> Seda rida võid sa tõesti ajada politsei-joonistajana . </s> <s> Nii nagu pole iga maalimine kunst , pole iga kirjutamine kirjandus . </s> <s> On neid , kes oskavad mõelda , aga ei oska kirjutada ; on neid , kes oskavad kirjutada , aga ei oska mõelda ; kirjanikud on need , kes oskavad kirjutada JA mõelda . </s> <s> Su stiil on hea , aga see on ka kõik ! </s> <s> Keda huvitavad faktid , detailid , see , et mingi laulja on narkodiiler ? </s> <s> Õigus . </s> <s> Väga paljusid huvitab . </s> <s> 600 000 inimest loeb sõnumit , et osta seepi , 600 loeb kirjandust . </s> <s> Sina kirjutad neile 600 000-le . </s> <s> Osav ja ODAV populaarsus . </s> <s> Palju õnne ! " </s> </p>
<p> <s> Ja ühe hetke jooksul oli Kastor jälle tragi-traagiline poiss ja meie ees laual olid punasevalgetäpilised nõud , kirjadega : suhkur , tee , kohvi ; aga see oli ainult üks hetk , siis vaatas ta mind jälle , nagu oleks ma teflonaju , kuhu midagi ei haaku . </s> </p>
<p> <s> Ja siis ma seletasin midagi , et kas üks üdini väljamõeldud asi saab olla sama ehe ja läbi tunnetatud kui osalinegi tõde ? </s> <s> Kui ma mõtlen sõnale fiction , hakkab mul halb . </s> <s> Mulle ei meeldi ebatõelisus , kui see just sümboolne pole . </s> </p>
<p> <s> Ainult ehedusega saab veel lüüa . </s> <s> Ma ei neela isegi antidepressante sellepärast , et siis poleks tunded nii ergud . </s> </p>
<p> <s> Ja ma olen valmis selleks , et kriitikud kottima hakkavad , see on mu distsiplineerimiseks , et ma tagasi tõmbuks ja kuulaks mida teised räägivad . </s> <s> Kuigi nagunii on imelik , et mul oli palju rohkem sõpru , kui ma olin 16-aastane malevlane . </s> </p>
<p> <s> Võibolla saabki must alles pärast kottimist tõeline kirjanik . </s> </p>
<p> <s> Esimene raamat on sellest , kuidas mees naist rõhub , ja kuna selliseid raamatuid on küll ja küll , ja kuna ta läheb ka ilusti lahtrisse " naiste kirjandus on kehalisem " , tuleb kottimine ja pärast kottimist real thing , õnnelik teine , õnnelik lõpp . </s> </p>
<p> <s> Sahtlisse kirjutamist ei tule kunagi . </s> <s> Juba mõiste " sahtlisse kirjutamine " on jabur . </s> <s> Ja millegi pärast inimese sotsiaalne või ma ei tea mis väärtus kohe tõuseb , niipea kui ta ütleb : " oh , ma olen sahtlisse kirjutanud . " </s> <s> Aga igaüks võib ju öelda , et on sahtlisse kirjutanud ! </s> <s> Kes seda kontrollib ? </s> <s> Kurat , ma olen juba kümme romaani sahtlisse kirjutanud ! </s> </p>
<p> <s> " Jah , aga mis selle asja mõte on , " küsis Kastor . </s> <s> " Olgu , tahad oma elu kunstlikult huvitamaks ja raskemaks teha , väga tore . </s> <s> See nunnastumine ja rahunemine on su isiklik eesmärk . " </s> </p>
<p> <s> Kule , Nabokov ütleb kommentaaris oma " Lolitale " , et seal pole mingit pointi . </s> <s> Ükskord olin mingil nabokoviaanide konverentsil . </s> <s> Seal loeti igasugu naljakaid ettekandeid , saa aru , KÕIGEL , jah KÕIGEL oli tagamõte ! </s> <s> Muidugi , Nabokovil ongi paljudel asjadel tagamõte , 11-aastaselt puhtalt vene , prantsuse ja inglise keelt rääkinud mees ei saaks ju olla nii primitiivne kui enamus meist , aga ka temal ei võinud KÕIGEL tähendust olla . </s> <s> Isegi Lolita klassiõdede nimedele on mütoloogiline tähendus külge limustatud , üks nabokoviaan seletas , et kogu Nabokovi looming rajaneb Daidalose ja Ikarose müüdile . </s> <s> Ma tunnen selle säga naist . </s> <s> See säga on paras maniakk . </s> <s> Nad on kakskümmend aastat abielus olnud ja ta on oma naisega vist viis korda seksinud selle aja jooksul . </s> <s> Naine mõtles , et see on normaalne . </s> <s> Säga aga istub 24 tundi oma kabinetis ja punnitab uusi Nabokovi tähendusi välja mõelda . </s> <s> Kui neil vargad käisid , siis säga ei saanudki sest aru , sest ta kabinet on Nabokovi mõtete jahtimisest nagunii nii segamini , nagu oleks seal iga päev läbiotsimine korraldatud . </s> </p>
<p> <s> Ja kui nii võtta , on mul tegelikult olemas ka teatav point - nagu kreeka tragöödiates , et ole sa kui tubli ja vapper tahes , saatus teeb ikka oma töö , aga ka et kurjast inimesest ei saa head ilma armastuse ja kannatuseta . </s> <s> Deast sai hea TÄNU Bertile . </s> <s> Aga Bertist ei saa kunagi head , sest ta ei armasta kedagi . </s> <s> Ja ei kannata ta ka , sest ta ümber on õnne-oreool . </s> </p>
<p> <s> Pealegi , kui on antud anne , ei tohi seda raisata , siis p e a b kirjutama . </s> <s> Indulgentsi saab juba sellega , et stiil on hea . </s> <s> Sellest tegelikult täitsa piisab , mis me siin ikka poleemitseme . </s> </p>
<p> <s> Nägin , kuidas Kastori rinnad ( tal olid need ikka veel olemas ) aeglaselt T-särgi all hingasid : " Sa räägid kõik ära . </s> <s> Ja seda on liiga palju . </s> <s> Kas sa tahad , et ma põletaks su ära oma mõtlevate tuttavate listist ? " </s> </p>
<p> <s> " Ma ei saa aru , miks sa mind alandad , " ütlesin Kastorile . </s> <s> " Kas sellepärast , et meie viimasel kohtumisel kaks aastat tagasi sõin ma luba küsimata ära su grillkana ? </s> <s> Ma mäletan seda vahepala hästi , kuigi ma mäletan seda paremas valguses , sest ma olen selle peale palju mõelnud päikesepaistelistel varahommikutel , kui on hea valgus . </s> <s> Sa nägid seda , et grillkana enam pole ja sööstsid köögist minu poole , leivanuga käes : " Ma ootasin , OOTASIN seda momenti , see oli viimane piisk karikasse , karikasse , kuhu sa juba ammu minu ja teiste kirjanike peale süljanud oled ! </s> <s> Vastutustundetu ! </s> <s> Sa jääd eluks ajaks siia nõmedasse Eestisse , sust ei saa kunagi kirjanik ! </s> <s> Sinu silmist valgub minu peale kogu see väikeriiklik sitt ! </s> <s> Kuidas sa saad arvata , et semiootika on pseudoteadus ? </s> <s> Käi välja mu elust ja majast ! " </s> </p>
<p> <s> See oli karm valang , Kastor , ja peale seda tundsin ma esimest korda su korteris suitsuhaisu . </s> <s> Vingust on suva , kui on piisavalt vingust . </s> <s> Aga kui su käitumine muutus häirivaks , muutus seda ka suits . </s> <s> Nii et ma pidin nagunii ära minema . </s> </p>
<p> <s> Ja päikesepaistelistel hommikutel mõtlesin ma meie tüüpilisest kirglike inimeste tülist , ja ma lootsin , et su needus ei lähe täide , et sa ei ole selline nagu McDonaghi näidendis see säga , kes keerab oma naabrinaisele sellepärast , et see ei toonud talle ükskord lapsepõlves oma aiast tennispalli tagasi . " </s> </p>
<p> <s> Kastori rinnad hingasid nüüd niimoodi , nagu olid kunagi hinganud mu algklassiõpetajate rinnad . </s> <s> Need rinnad ootasid , et nende ees vabandataks . </s> <s> Õpetaja ees vabandamine oli lastele nagu omalaadne kristluse vorm. Kui sul oli kodune ülesanne tegemata , läksid tunni alguses õpetaja juurde , ja vabandasid . </s> <s> Ja õpetaja PIDI andeks andma ja andiski . </s> <s> Patu ülestunnistamise eest sai patt lunastatud . </s> <s> Järgmisel päeval pidi aga ülesanne tehtud olema . </s> <s> Teist korda sama asja eest andeks ei saanud . </s> </p>
<p> <s> Kas Kastor tahtis , et ma tema ees vabandaks ? </s> </p>
<p> <s> " Kui sul midagi paremat valmib , helista . </s> <s> See viska minema , " sõnas Kastor viimaks . </s> <s> Saa aru , ta e e l d a s , et mul , teismelisel , võib tulla kirjandusmurre . </s> </p>
<p> <s> MIKS ta tahab mu uusi asju lugeda , et näha , kuidas ma jälle ei saa sisse kirjanduse klubisse ? </s> <s> Sest ma olen alla 21 ? </s> <s> Äkki olen ma igavesti selle klubi ukse taga alla 21 ? </s> <s> Ja bouncer hakkab mind kutsuma Sisyphoseks ? </s> </p>
<p> <s> Ja selleks , et sinna sisse saada , olin ma ju nii pikka aega oodanud , nii pikka aega vait olnud . </s> <s> Ja üritanud eemale peletada kõike argist , olles sama arm-harmoonik nagu Buddha-kuju , kes oli mingil näitusel pandud vaatama telekat . </s> <s> Telekas mängis ja Buddha istus taevasel ilmel . </s> <s> Teda absoluutselt ei huvitanud . </s> </p>
<p> <s> George W. Bush arvas enne presidendiks saamist , et Taleban on rockgrupp . </s> </p>
<p> <s> Kaubamajas jõulude ajal korviga küpsiseid pakkuvad tüdrukud saavad tunnis 50 krooni , aga arstid 40 krooni palka . </s> </p>
<p> <s> Mingid teadlased uurisid mitu aastat aguli- ja villaderajoone , ja tulid originaalsele avastusele , et agulirajoonides esineb tripperit rohkem . </s> </p>
<p> <s> Mingid teised teadlased avastasid kümme aastat väldanud mao-peeniste uurimise järel , et kui madudel oleks käed , oleks nad paremakäelised . </s> </p>
<p> <s> " Um .. So ? " oleks Buddha öelnud , Buttheadi häälega . </s> </p>
<p> <s> Ja ma siis olin ka jumala vait . </s> <s> Vait ja apaatne nagu jumal . </s> </p>
<p> <s> Sa tahad , et ma rahuneks . </s> <s> Pakud mulle Kastori eest rahutriipu , sest see proosa teema erutab mind nii proosaliselt ? </s> </p>
<p> <s> Ei mingit rahutriipu . </s> <s> Prooviaeg on läbi . </s> <s> Ja kiusatused . </s> <s> Ja revolutsioon . </s> <s> Kokal pole mulle enam grammigi õpetada . </s> <s> Tõmbasin aasta ajaga umbes kaheksa grammi , millest pool oli dominikaani kuld , ja aitab nüüd . </s> </p>
<p> <s> Tore , et sa ei solvu . </s> <s> Mida ? - sulle meeldis , et keegi mõtles välja väljendi trendikiriku Peetrus ja Paulus . </s> <s> Ja sellest ajast alates oled sa palunud oma külalistel nimetada nimesid , kes on end sisse seadnud nende CD- ja raamaturiiulil . </s> </p>
<p> <s> Kui selline stseen oleks mu romaanis , siis kõik mõtleks , et ma ei oska leida muud ettekäänet oma trendidiktatuuri näitamiseks , kui see , et sa käsid mul obrazovanštšina kombel nimesid loopida . </s> </p>
<p> <s> Aga sisu see ei lisa . </s> <s> Miks sa pead mind karistama selle eest , et ma pigem tsiteerin , kui ütlen sama mõtet lahjemate enda sõnadega . </s> <s> Ja mõtte autor võib vabalt solvuda , kui kuuleb enda mõtet mingis varivariandis . </s> <s> Sa ei saa ju kedagi karistada sellepärast , et tänapäeval on pea võimatu millegi uusõigega välja tulla . </s> <s> Võid tulla uuega ( siis ei pruugi see olla õige ) , võid tulla õigega ( siis ei pruugi see olla uus ) , aga harva kui uusõigega . </s> </p>
<p> <s> Ma ei suuda meenutada Berti nägu . </s> <s> Päriselt ka . </s> <s> Palun näita mulle Berti nägu . </s> </p>
<p> <s> Ja aasa kohale tõuseb suur suur plakat mu kallima näoga - kõrge laup , tumedad juuksed ja kõike kontrollivad meelerahutud silmad . </s> <s> See on nagu Stalin Mihhalkovi " Päikesest rammestatud " filmis </s> </p>
<p> <s> Miks sa lased tekkida sel laballeelil ? </s> </p>
<p> <s> Sest minu kadunud elul , kadunud romaanil , oli Berti isiku kultus . </s> <s> Uues elus pean ma seda muutma . </s> <s> Uues elus . </s> </p>
<p> <s> Kes on loid , õgard ja uimane ning end magades nuumorikana ühelt küljelt teisele keerab , see nõme sünnib ikka ja jälle uuesti . </s> </p>
<p> <s> Njah , jälle pole minu mõte . </s> <s> Aga ma ei varasta neid mõtteid , vaid lihtsalt kasutan neid . </s> <s> Semisiiralt . </s> <s> See on nagu et mungad peavad loobuma omandist . </s> <s> Aga kord tõid mungad kloostrisse prostituudi . </s> <s> " Me ei oma , me kasutame , " ütlesid nad . </s> <s> Siiralt . </s> </p>
<p> <s> Ma ei tea , kes seda lugu mulle rääkis ja kes see on tõsi . </s> <s> Aga miks ta ei võiks tõsi olla , kui keskaja kõige shefimad arheoloogilised avastused on maa-alustest käikudest , mis ühendasid munga- ja nunnakloostreid </s> </p>
<p> <s> Tõeline gruuv on keres . </s> <s> Eks see ole sulle pihtimisest . </s> </p>
<p> <s> Ma ei saa üldse magada . </s> <s> Ma nutan ja silmageel tuli kõik maha ja ma nägin unes stseeni filmist Volaverunt , kus noor kuningas laskis maha oma imeilusa musta hobuse ja siis ma nutsin John Lennoni pärast , et mingi maniakk ta ära tappis . </s> <s> Tore , tapke , aga miks kõige vingem muusik , olen elektritooli pooltpooltpoolt , ja need Colorado keskkooli killerid - mis kuradi Marylin Manson , miks on sellised laulusõnad olemas - miks Bert mind ignoreerib , kas ta tõesti ei igatse mind mu eemalolekul ? </s> </p>
<p> <s> Ega ei igatse küll , miks mul muidu seedehäired on , see tähendab , et ta sõidab praegu romantiliselt , appi ma ei tahaks seda sõna öelda , aga pean , ROMANTILISELT sõidab ta kellegagi , kellega mul on ühist ainult sugu , selle kellegagi sõidab ta jalgrattaga värske sambla lõhnaga metsas , ja kas siis tõesti terve see aeg , mis ma siin imedemaal olen , kulub sulle pihtimiseks , aga mu tulisilmne tulijalgne täkk , aga mu dzhunglirajad , mu merelained ? </s> </p>
<p> <s> Varsti , väga varsti näen Eliase fluorvalget naeratust , mis ütleb : " Vaata veel viimast korda ringi ! " , ma juba näen end suudlemas hüvastijätuks ta pruudi seitsmeteistaastat afroarmast põske , kuhu ta on plätsinud liiga magusat kookoseparfüümi . </s> </p>
<p> <s> Ja kuhu on kadunud mu seksuaalsus ? </s> <s> Kas selle on ära söönud need pisikesed ahned sipelgad , kes omastavad kohe iga maha pudenenud saiapuru ? </s> </p>
<p> <s> Ma ei suuda enam meenutada enda ja Berti öid ! </s> <s> Ma igatsen neid meenutamisi isegi rohkem kui öid ennast . </s> <s> See on tähtis märk . </s> <s> Olengi nunnastunud ? </s> <s> Puhastunud ? </s> <s> Ülimas vooruses olevat ju ka oma seksuaalsus , aga mina siin küll mingit seksuaalsust ei näe , mul on meeles see viimane jõhker öö ja kõik , näe - vaata seda maili - </s> </p>
<p> <s> " Kallis , nii nagu juudid ei uskunud , mis nendega tegema hakatakse , ja kambodzhalased ei uskunud , mis nendega tegema hakatakse , nii ei usu ka mina , kuhu maani asjad jõudnud on . </s> <s> Alguses oleks saanud põgeneda , aga nüüd enam mitte Ju ma siis polnud nii saatuse inimene , et mind oleks jõuga välja tiritud sest supist , nagu Chagall sunniti vägisi põgenema , tema ju ei tahtnud minna , mis surmarongid , mis koonduslaagrid , ei tehta mulle midagi . </s> </p>
<p> <s> Bert , nagunii saad sa millalgi hiljem , seal imaginaarses kohas , ühiskondlike teenete eest kõrgemale kui mina , aga ära provotseeri mu armukadedust . </s> <s> Ma andestan sulle , ma ei tee su ringitõmbamist tagasi . </s> <s> Kui sina käid MacDonaldsis , see ei tähenda , et mina peaks käima . </s> <s> ( pingutasin vist näitega üle , aga las olla ) . </s> <s> Dea . " </s> </p>
<p> <s> Eestis ma ei julgeks Bertile nii avameelselt kirjutada . </s> <s> Välismaal julgen . </s> <s> See on nagu võõrkeeles ropendamine ei tundu ropp . </s> </p>
<p> <s> Aga ära ei julge ma seda saata ei siin ega seal . </s> </p>
<p> <s> Ära katkesta mind , las higised meenutused tulevad , igatahes parem kui halbade asjade esilekutsumine nendest mõtlemisega . </s> </p>
<p> <s> Ükskord katkestas õppealajuhataja märkuste kirjutamise ja ütles : " Palun ära mõtle nii intensiivselt , sa segad mu kirjutamist ! " </s> </p></div2>
        <div2 type="alaosa"><head> 8 . SOSTENUTO </head>
<p> <s> Ma olen lukustatud uste taga , ma olen täiesti üksi , Eliasel on mehe kohta sama hea intuitsioon kui Bertil , ja ta luges mu higisilmadest välja selle , mida mu pihtimishaigus varjata ei suutnud . </s> <s> Selle , et ma teda kardan , selle , et ma ei taha olla ta vang , selle , et tal on võimalik mind panna taltuma kurat teab millele , kui ta arvuti ja telefonid uuesti ära peidab , ja loomulikult ta siis peitiski , nagunii on varsti külmkapp ka lukus - " Kas sa tahad muga armatseda " , kraaps , kraaps . </s> <s> " Miks sa siis tulid siia ? </s> <s> Miks sa siis tulid siia ? " </s> </p>
<p> <s> Selleks , et unustada , ainult selleks , et unustada ja olla epitsentrist eemal ja saada vähem värinaid . </s> </p>
<p> <s> Mõtlesin kord Eestis , et minusugusele näkile on Aristoteles piisav parapähkel , et asju unustada , aga abnormaalsed assotsatsioonid hakkasid kohe jooksma - näiteks tuli välja , et Aristotelese arust olime mina ja Bert ideaalses abiellumise eas - 18 ja 37 ( ja need olid ka samad numbrid , mida Kastor mulle oma düslektia ilmingute näiteks oli toonud ) . </s> <s> Ja siis rääkis Aristoteles edasi ebavõrdsetest suhetest , poja ja isa , mehe ja naise vahel , kus alam peab ülemat rohkem armastama , nii nagu mina armastasingi oma südame ülemust rohkem kui tema mind . </s> </p>
<p> <s> Edasi ei saanud ma Aristotelest lugeda . </s> </p>
<p> <s> Aga siin , kui ma ratsutan oma uue lemmikhobusega , kes on nii kõrge ja taltumatu , oma elu nimel tegelen ma ainult sellega , et mingid oksad mul pead otsast ei lõikaks , ja et ma saaks ta õigel hetkel pidama , ja viimastel kordadel ma ei saanudki teda hästi pidama , eks ta tunnetas mu ebastabiilsust paremini kui Bert ja Elias kokku , ja ta oleks peaaegu kapanud autoteele , mingi dzhiip sõitis mööda , keegi tönts oli sees ja vaatas mind lihavihaga , mis vahid , alaväärsust tunned või ; ah , mis ma räägin jälle , lo siento , señora , ei tunne te mingit alaväärsust , te olete kindlasti palju parema südamega kui mina , - aga võibolla ei ole ka , vaadake ajalugu , töntsid on alati raks kurjemad olnud kui pikad . </s> <s> Mida ? </s> <s> Et mina jälle vaadaku viikingeid , annan alla , señora , annan täitsa ametlikult alla , appi mis arutlused mul juba on , ja selleks , et jõuda oma põhiradadele pean ma läbima mingi hotelli territooriumi ja ka see muutus viimasel ajal nintendo mänguks , sest turjakad turvad jälitasid mind ja togisid hobust , et " hobusega läbi minna ei tohi ! " ja " sina pole mingi erand " ja mina karjusin vastu , et miks mitte , turistid nagunii magavad alles , ja just mina olengi see kauaoodatud erand , kui siis ükspäev olid nad kohale tellinud politsei , kes ütles , et vali , kas lähed tagasi või vangi . </s> <s> Ja ma nägin , et hotelli teises otsas oli veel kahekordne kogus politseisid ja turvamehi ja nahkseid nuiasid , neil polnud tõesti muud teha kui mind taga ajada kell pool kaheksa hommikul , ja siis ma nägin korra ette tulevikku , lai-ekraanil , kivist tuba , mille vasemas all nurgas oli peldikuauk , ja paremal üleval nurgas trellidega aken , ja mina istumas kahekümne tumeda tädi vahel , ja ilge raginaga läks uks lahti ja keegi valvur kisas , et järjekord kapteni juurde minekuks on nädal aega , kes tahab varem saada , teab ise , mida kapten kohe nõus tegema on . </s> </p>
<p> <s> Ja siis ma nägin uuesti nahkseid nuiasid ja politseinikku , kes ütles , et homme hakatakse minusuguste peatamiseks ehitama müüri , ja hobune ja suur font tirisid mind tagasi neutraalsele pinnale . </s> </p>
<p> <s> Kappasime läbi kookospalmide salust , kookospähklid aina potsatasid alla . </s> </p>
<p> <s> " Kas te ei karda kookospähkliga pähe saada ? " küsisin kahelt valvurilt , kes palmide all peesitasid . </s> <s> " Ei karda , " vastasid nad . </s> <s> " Pähkel teab , kuhu kukub ! " ja ma lisasin tempot , sest rahvafolklooris kukub sellise teooria puhul pähkel pähe just sellele , kes seda teooriat ei usu ja natuke peale seda tulidki sina mind kuulama , ja Elias tegeles samal ajal teises toas Maria , rosmariini ja kookoselõhnalise armsa orvukesega , kes pidavat olema ülivooruslik ja kitsa tupega . </s> </p>
<p> <s> Hernando oli kuulnud , et ma panen segast ja haigust ja higi , ja hiilis mind öösel vaatama , välisuksi siin ju kinni ei panda , ja peale kella üheksat õhtul pole Eliasest elulooma , " Süütu orvuke ? - oo kindlasti ! " ütles Hernando , " ega Elias tal esimene pole , plika ajas mind ka taga , mina oleks tal olnud viieteistkümnes ; ja mitte selles mõttes , nagu seal anekdoodis , kus Madame Pompadour hüüab Louis XV-le : " Oh , sa mu viieteistkümnes ! " " </s> </p>
<p> <s> Marial oli just enne Eliast mingi sarnane sugar-daddy , kellelt saadud raha ja ehted andis ta kõik oma boyfriendile , kes töötas kuskil Santiago kaubamajas kassapidajana . </s> <s> Siin on kena tava , et kaubamajja siseneja peab ütlema oma nime , ja Maria boyfriend siis püüdlikult , keeleots omaarust sensuaalselt väljas , kirjutas üles klientide nimesid - Peeter Paan , Mihhail Gorbatshov . </s> <s> Hernando nimi oli Leonardo Vinci - sportlaste või moekunstnike nimesid Hernando ja ta sõbrad igaks juhuks ei võtnud . </s> </p>
<p> <s> " Mina sellist trikki ei julgeks teha , " ütlesin Hernandole . </s> <s> " Või ma peaks siis võtma kellegi väga õnneliku saatusega inimese nime , sest nagunii hakkab mul siis minema nii , nagu sellel , kelle nime ma võtsin . </s> <s> Aga mida me tegelikult teame teiste pere- ja armuelust ? " </s> </p>
<p> <s> " No ühtteist ikka teame , " ütles Hernando . </s> <s> " Näiteks Eliasel polnud sugugi nõnda idülliline pere-elu , nagu ta räägib . </s> <s> See on sama show-off jutt kui see , et Maria on süütu orvuke . </s> <s> Eliase naine on alkoholismile kalduv küünik või küünilisusele kalduv alkohoolik - väga kibestunud mutt . </s> <s> Ja nende lahkuminek toimus siiske väga üleöö . </s> <s> Ja Elias on mulle mitu korda rääkinud tema arust suurimat ime , mis juhtuda võib - raevunud abielunaine lõikas oma mehel peenise küljest , istus autosse ja lennutas peenise kuskile tee äärde . </s> <s> Mees ei jooksnudki verest tühjaks , helistas kiirabisse ja pool tundi otsiti siis tee äärest peenist - ja leitigi üles kuskilt rohu seest ! </s> <s> Ja tehti operatsioon ja riist funktsioneeris nii , nagu poleks kunagi midagi juhtunud . </s> <s> Ma ei tea , mul on selline tunne , et äkki see mees oligi Elias , ja asi summutati , sest see oleks perefirma reputatsiooni hävitanud . " </s> </p>
<p> <s> " Aga see on ju muinasjutt ! " mütlesin , ja tundsin valu silmalihastes , sest nad olid nii järsku pidanud muutuma skeptiliseks . </s> </p>
<p> <s> " Jah , aga mis ei oleks , " vastas Hernando ja osutas aknast välja aeda , öö häälte ja tähtede poole . </s> <s> " Isegi see aed on nagu muinasjutt . </s> <s> Elias on nii vana kooli mees , et kohalikke panku ta küll ei usalda . </s> <s> Ta on siia majaümbrusse vist mingi sada tuhat dollarit matnud purjus peaga , probleem on selles , et ta ise ka ei mäleta kuhu , ja kuna raha pole metallkastis , ei saa seda metalliotsijaga ka kätte . </s> <s> Eks kui ta kunagi siit ära kolib , teeme väiksed arheoloogilised kaevamised . " </s> </p>
<p> <s> Ja korraga hakkas aias peksma vihm , ainult veidi viisakamalt kui orkaani ajal , lämmatades öö hääled . </s> </p>
<p> <s> " Milleks looduskirjeldused , mingi tõsistamine on sul käsil või , " pilkas popkriitik , aga Hernando hääl oli kõvem : " Olgu , ma nüüd lähen , " ütles ta . </s> <s> " Vihma käes ongi parem joosta . </s> <s> Ma ju harjutan Eliasega viie miili võidujooksuks viie tuhande taala peale . </s> <s> Ta arvab , et suudab mind võita , mis siis , et ma tast poole noorem olen . </s> <s> Aga tema enesekindlus sunnib mind harjutama . " </s> </p>
<p> <s> Ja siis Hernando läkski , ja ma olin talle tänulik , meelelahutuse , higilahjenduse eest , kui ta poleks tulnud , oleks ma oma pimedas , mustade kummijulladega vooderdatud seintega toas näinud lõket , mille haiitilased süüdanud olid , ja mille sees nad põletasid mu lapsepõlve lemmiknukku Berti . </s> </p>
<p> <s> Aitäh , Hernando , ainus normaalne inimene siin ! </s> <s> Aga ikkagi häiris mind see , et ümberringi polnud võimalik kuulda ei kastiilia hispaania keelt ega briti inglise keelt , kõik olid mingid vulgaarvariandid , ja mitte ainult keeled polnud vulgaarvariandid , vaid kõik , saad sa aru , kõik oli mingi primitiivsem väljalase , ja siis ma mõtlesin , et vähemalt hea , et teised ei tea , et ma niiviisi mõtlen , hm , ma kuulun nende hullude kohta , kelle hullust iial iial ei diagnoosita , kuna ma oskan seda nii edukalt varjata , nii tundlik ma pole , et see lausa igast nurgast välja paistaks , ükskord istus teatris mu kõrval palju kahvatum , ilusam ja arrogantsem näkk kui mina , ja smalltalki käigus rääkisin talle , et on olemas panic disorderi tüüpi haigus , mis aga pole panic disorder , vaid see , et inimesel on kalduvus kontserdil või teatris või mõnel muul soliidsel puhul tooli pealt põrandale prantsatada või oksendada või teha mõlemat korraga , ja see tüdruk mu kõrval , kes nägi välja nagu ei suudaks ta iial teha tehteid negatiivsete arvudega ja kes oli nii uje , et polnud vist iial tundnud valu silmakoopas , hakkas mu blufi peale liiga intensiivselt mõtlema , ja poole etenduse pealt saigi maha mõlema tegevusega , ja minul oli veel piinlikum kui temal , minu süü , mina olin ju sellest rääkinud , ja rääkinud olin ma sellepärast , et mitte mõelda , kuidas Bert tolle päeva hommikul kell seitse oli taksoga mööda sõitnud ühest mu klassiõest , kelle maja kõrval asus bordell ja kes jalutas koeraga , ja Bert ägises : " On sul mulle anda keefiri või jogurtit ? " - ja kui mu klassiõde ta kuu peale saatis , hüüdis mu kullakallim üle tänava : " Kas sa oled töölisklassist , et sulle minusugused mehed ei kõlba ? " </s> </p>
<p> <s> Ja nüüd sa siis lubad mul lihtsalt rääkida , lähiminevikust , sa tahad teada , mis ma kogesin nädal enne imedemaale tulekut , kuidas kulges mu ÜLEMINEK vertikaalsest horisontaalsesse . </s> </p>
<p> <s> Ma kuulen isegi praegu väga eredalt selle säga häält , nagu oleks me olnud kahekesi , kuskil külatanumal , ja mitte New Yorgis . </s> </p>
<p> <s> " 500 taala , kui sa muga kohe praegu keppima tuled ! " </s> </p>
<p> <s> Läikivad pruunid silmad , pesapallimüts , suured ma parem ei ütle mis värvi hambaklahvid . </s> </p>
<p> <s> " Hey , baby , really , mul on korter siin lähedal . " </s> <s> Klahv rääkis metsikult kiiresti , ja tal oli aguli vahel hõikuja meloodiline hääl . </s> </p>
<p> <s> Oh , sounds nice , tegin huvi-tuli näo . </s> <s> Samal ajal sõtkus ajus klassikafilm Annabel Chongist . </s> </p>
<p> <s> Räägi sellest , kuidas sind ära vägistati , paluti Annabel Chongilt . </s> <s> Ja Chong siis rääkis . </s> <s> Well , ya know , I was in a subway station , one guy approached me and asked whether I wanted to have sex with him , I said yeah , cool , why not , so we got off in the next stop , found a place , and so we did it , ya know , then his friend showed up and , well , I had sex with him , too . </s> <s> Then six other guys appeared , um , and I realised that all they wanna do is come into me , and take all my money , so I did it somehow mechanically , ya know . </s> </p>
<p> <s> Kuule , Annabel , sulle oleks vist kangesti meeldinud olla 1945. aastal Berliinis . </s> <s> Aga olgu , ma nüüd talitsen ennast . </s> <s> Äkki oled sa lihtsalt kiiksuga , aga muidu kena inimene . </s> </p>
<p> <s> " Mis garanteerib , et ma ikkagi saan selle raha , " küsisin klahvilt . </s> </p>
<p> <s> " Oh , no problem , otsime ATM-i , ma võtan selle kohe välja , " naeratas säga . </s> </p>
<p> <s> Väga lahke sinust , aga kas sellest on abi ? </s> <s> Henry Miller kirjeldas kuskil , kuidas ta rabas endale kohvikust ühe kena blondi , ja lubas chickile teenuse eest cashi anda , naine oli pika veenmise peale nõus , á la , et pealesõja aeg , ja raha vähe , magasidki siis ära , pärast kirjutas Miller naise oskustest veel põlglikus toonis , ja kui naine läks alla korrusele kohvi keetma ja haiget ema vaatama , võttis Miller naise kotist oma raha tagasi , ning kadus tuletõrjetrepi kaudu . </s> </p>
<p> <s> Ja ATM tegigi tuttavaid häälitsusi ja klahv viibutas minu suunas viite sajalist . </s> </p>
<p> <s> Ja alles siis jagasin nalja . </s> <s> Mul ei õnnestu ju kuidagi ilma teenust osutamata seda viitesada endale saada . </s> <s> Klahv pole nii rumal , et annaks mulle raha kätte enne tema poole jõudmist . </s> <s> Tema poole jõudmist aga ei tule . </s> <s> Isegi , kui kõik mu mõistuseosakesed korraga streikima hakkaks , ja ma läheks taga kaasa , võib ta olla Milleri hingevend . </s> <s> Kui mitte veel hullem . </s> </p>
<p> <s> " Goodbye , " mütlesin klahvile . </s> <s> " Ma siiski ei saa oma boyfriendile truudust murda . </s> <s> Ma armastan teda . " </s> </p>
<p> <s> Jah , ma armastan teda . </s> <s> Topin talle suhu shveitsi shokolaadi , ninasse kolumbia kokaiini , kõrvadesse panen kõrvaklapid , kust tuleb Chopini Inpromptu , hõõrun ta keha türgi termaalveega , seintele riputan Man Ray plakatid , ja tuba täidab india lõhnaküünal . </s> <s> Tahan talle parimat . </s> </p>
<p> <s> Klahv kadus kusagile midtowni sudusse ja sudu sees nägin ma Kirket . </s> <s> Ta seisis meie tavapärases kokkusaamiskohas , ohutus kolmnurgas Macy kaubamaja ees . </s> <s> See on paari hõreda puu ja lagastatud rohuga maalapp , mida njuujorklased hellitavalt 34. tänava pargiks kutsuvad . </s> </p>
<p> <s> Hoolimata 35. kraadisest kuumusest oli Kirke pikkade varrukatega pluusis ja teksades . </s> <s> Klahvide vältimiseks . </s> </p>
<p> <s> " Noh , kuidas raamat edeneb ? " küsis Kirke , kui me juba olime parkimismajas , kuhu ta auto oli jätnud . </s> </p>
<p> <s> " Piinarikkalt . </s> <s> Imelik on endast kirjutada kogu aeg . </s> <s> Pealegi assotseerub endast kirjutamine mulle liialt läänega - idas pole üksikisik nii esile tõstetud . </s> <s> Aga mina-vorm on kõige ausam , kõige sugestiivsem vorm. Eriti igavavõitu sotsiaalrealistile nagu mina . " </s> </p>
<p> <s> Jäin igaks juhuks vait . </s> <s> " Tjah , olen väikse riistaga vaene mees , " tavatses Bert öelda , kui tema isik piisava kiidulauluta oli jäetud . </s> </p>
<p> <s> Viskasin flashbacki eemale ja vaatasin Kirket ja mõtlesin , et ma ei anna talle üldse sõna . </s> <s> Isegi pisikeses autos , kus on kõigest kaks inimest , kippusin ma käsutama . </s> </p>
<p> <s> Ja teadagi nii ei tohi , aga ma ei viitsinud ka asja paremaks klopsida . </s> </p>
<p> <s> " Muidugi võiks mõningaid enda ideid ka kõrvaltegelaste , mitte ainult mina-tegelase suhu panna , aga siiani on mul olnud kahju niiviisi teha . </s> <s> Tegelikult on siin veel üks asi . </s> <s> See minu mina on nagu " Roosi nime " Adso , see on teismelise mina hääl , kes jutustab asjadest fotograafilise mälu ja täpsusega , aga ei saa neist aru . </s> <s> Eco taotles paradoksaalset efekti , et teha kõik selgeks jutustaja kaudu , kel endal pole midagi selge . </s> <s> Ma taotlen midagi sama , aga ma ei suuda asja võtta nii teoreetiliselt nagu tema . </s> <s> Tema ja Joyce ja Eliot , nende jaoks on kunst põgenemine isikliku emotsiooni eest . </s> <s> Minu jaoks on nad aga lahutamatult seotud , ei ole mingit põgenemist . </s> <s> Ma näen unes mingeid lauseid , teinekord terveid lehekülgi , ja ma ei saa enne edasi magada , kui ma olen nad kirja pannud . </s> <s> Mõnikord jälle , hakkab mul kogu sest õelusest ja kruttimisest nii halb , et pean kirjutamisel mitu nädalat vahet pidama . </s> <s> Ja isegi , kui õelus ja kruttimine välja kannatada , hakkab kogu toon kahtlaselt sarnanema sünnipäevadele , kus supersägad räägivad juhtumeid sarjast " minu seiklusjutte maalt ja merelt " - oh , kus ma seal Nizzas ikka jõin , küll seal Kreetal ikka sai pidu pandud , ei ühtki tähelepanekut külastatud koha kohta , ainult mina siin ja mina seal . </s> <s> Isegi et : oh , üürisin limusiini ja sõitsin Lasnamäe kõige rahvarohkema bussipeatuse ette ja kerisin akna alla ja hüüdsin : " Pole midagi ! </s> <s> Ka mina alustasin nii ! " </s> <s> See on nagu see bänd , kelle kõik laulusõnad koosnevad ma-silpidest . " </s> </p>
<p> <s> Kirke vaatas mind altkulmu ja kilkas : " Jumalast lahe on kuulda , kuidas sa mingit teoreetikut mängid ! </s> <s> Sa ei saa ju ise ka aru , mida sa räägid ! " </s> </p>
<p> <s> " Ega ei saa jah , aga ükskord käib krõks ja siis saan . </s> <s> Aga krõksu ei käi , kui sa ei harjuta . </s> <s> Kunagi ma ei osanud joonistada inimese kõrva . </s> <s> Ja siis ma aina joonistasin ja joonistasin kõrvu , kuigi ma ei osanud , ja ükskord tuli välja ja kõik . </s> <s> Kõrva arenguga paberil kinnistus ka mu enda kõrvade areng - pärast seda muutusingi kehvalt tehtud muusika suhtes allergiliseks . " </s> </p>
<p> <s> " Kas sa kellelegi lugeda ka andnud oled ? " küsis Kirke nätsumull . </s> </p>
<p> <s> " Jah , kahele sõbrale . </s> <s> Üks ütles , et on jama , ja mitte et ma nüüd tahaks siin seost luua , aga vahetult pärast seda hakkas tal kõik halvasti minema - ta kaotas töökoha , naine jättis maha , auto varastati ära . </s> <s> Teine sõber ütles , et on väga hea , ja sai palgakõrgendust ning naine , keda ta kolm aastat tulutult taga ajanud oli , armus temasse . " </s> </p>
<p> <s> Kirke on enesekindla , meheliku juhtimis-stiiliga . </s> <s> Juhtimis-stiil vastab ta loomusele , mis on NYCis läinud üha enesekindlamaks ja mehelikumaks . </s> <s> Juba alates 15ndast eluaastast on Kirke ennast ise üleval pidanud . </s> <s> NYCi põgenes ta peale keskkooli lõppu õnnetu armastuse eest . </s> <s> Tema armastatu oli Berti-laadne tegelane , keda oleks Eestis keeruline vältida olnud . </s> <s> Nüüd kogub Kirke stripitööga raha , et Columbia ülikooli minna . </s> <s> Pooled ta kolleegidest juba käivadki hommikul koolis ja õhtul vihuvad topless tangot . </s> <s> Kirke , nagu kõik mu sõbrad , on must märksa eetilisem ja rohkem kannatanud , temas on traagilisust , temas on mängulusti . </s> <s> Ta elab pigem vaeselt , kui kasutab kedagi raha pärast ära . </s> </p>
<p> <s> Nüüd ta enam nii vaene polegi , kuigi NYCis elamist alustas ta ühetoalises keldrikorteris , peaaegu kogu teenitud cash kulus üüriks , toiduks ja kommunaalmaksudeks . </s> <s> Õnneks on USAs nii et , kui teed mingisugustki tööd , siis ära elada sa suudad . </s> </p>
<p> <s> " Ma olen alati imetlenud , kuidas sa siin elada saad , " mütlesin , kui autoaknast hooras ( ja ei hoovand ) sisse kuumuse ja heitgaaside unioon . </s> <s> " Okei , sa oled saanud uue mehe ja jalad alla . </s> <s> Aga iga hommik mööda halli kuuerealist highwayd tund aega Manhattanile tööle sõita Ja päeval kella kaheteistkümnest õhtu kella kaheksani seal kohutavas klubis ennast alandada Need viis päeva , mis ma sulle seal seltsiks olin , need on mu lühikese , kuid selle eest riivatu elu kõige piinarikkamad päevad . " </s> </p>
<p> <s> " Pea meeles , et sinu eesmärk oli pulli teha , oma niinimetatud kirjanikukutseks kogemusi hankida . </s> <s> Põhjus , miks mina seda tööd teen , on märksa tõsisem . </s> <s> Ise sa toonitad kogu aeg , et sinu vanemad on arstid ja saavad nii vähe palka . </s> <s> Aga sa ju ei toeta neid rahaliselt . </s> <s> Mina saadan iga kuu oma vanematele raha ! </s> <s> Okei , ma võiks olla nõudepesija või ettekandja või sekretär , aga siis saaks ma ju poole vähem raha ja ka mu vanemad saaks minult poole vähem raha ja seega saaksid nad mu armastuse materiaalset vormi poole vähem .. " </s> </p>
<p> <s> " Kui su vanemad teaks , mis tööga sa selle raha teeninud oled , nad viskaksid selle raha kus seda ja teist . </s> <s> Kirke , NÜÜD oled sa ju oma vanast armastusest üle saanud , sa saaksid Eestis tasuta ülikoolis käia ja mingit normaalset tööd teha . </s> <s> Ja su ümber oleks perekond ja kohukesed ja must leib - kõik see , mida sa siin nii väga taga igatsed . " </s> </p>
<p> <s> Kirke karjus aknast paar kandevandesõna ees viivitavale Fordile . </s> </p>
<p> <s> Ma vaatasin , kuidas ta karjus ja mütlesin : " Ma lihtsalt ei taha , et sa nüristuks ! </s> <s> Sa ei ela ju New Yorgis . </s> <s> Selles mõttes , et sa küll elad siin , aga sama hästi võid sa elada ka Utah's või Alabamas . </s> <s> Ainult töö ja kodu , töö ja kodu , see on su elu . </s> <s> Kui sa töölt koju tuled , oled sa nii tülpväsinud , et sa ei suuda lugeda , vaid ainult telekat vaadata . </s> <s> Sa ei käi teatris või näitustel või kinos , sa ei kohtu kellegagi peale nende samade stripiplikade ja oma mehe . </s> <s> Sa ei kohtu isegi Iasoniga . </s> <s> Su mõtted ei vaheldu ! " </s> </p>
<p> <s> Parajasti , kui ma seda rääkisin , sõitsime läbi punktist , kus pidi kiirtee maksu maksma , ja tõkkepuu ülevale ilmus kiri : " Look who's talking ! " </s> </p>
<p> <s> Kirke seda õnneks ei näinud , ega ta ei saanudki , sest see polnud talle mõeldud , ja ta ütles : " Ma ei taha Iasonit tülitada , tal on oma elu ! </s> <s> Kõik eestlased elavad ta seljas ! " </s> </p>
<p> <s> Mõtlesin Iasonist ja highway muutus poole inimlikumaks . </s> <s> Highway lausa lakkas olemast see aeg , kui ma Iasonist mõtlesin . </s> <s> Ja kõige tähtsam oli , et lakkas olemast ka surnuaed , mida me highway ääres näinud olime , ja mis oma lähestikkude hallide ristkülik-kalmudega meenutas NYCi pilvelõhkujaid , igavene rahu küll neil seal tee ääres . </s> </p>
<p> <s> Aga Iason oli Noor Teadlane . </s> <s> Ta oli vahetusõpilasena USAsse keskkooli saanud , võitis mingi tohutu konkursi ja lõpetas Yale'i bioloogia alal . </s> <s> Siis sai Iason sisse doktoriprogrammi Rice Universitysse molekulaarbioloogiasse , ta ehitas kaks aastat mingit hiirt geenidest kokku , mis oli tema doktoritöö alus . </s> <s> Siis aga tuli Houstonisse ootamatult suur torm ja üleujutus , Iasoni labor asus keldris , ja tema hiir uppus . </s> </p>
<p> <s> Iason oleks pidanud kulutama järgnevad kaks aastat uue hiire ehitamiseks või valima teise doktoritöö teema . </s> <s> Sellel alal sõltub tulevik ainult doktoritöö tugevusest . </s> </p>
<p> <s> Iason oli nii masendunud , et jättis asja üldse katki , kolis New Yorki ja hakkas programmeerijaks , et mõned aastad raha teenida ja siis , lõplikult , teadusesse tagasi minna . </s> <s> Ükski Iasoni kolleeg muidugi ei uskunud , et selline tagasiminek võimalik on , aga Iason ütles , et pange tähele , et on . </s> </p>
<p> <s> Kui enamus minu ja Berti ühistest unenägudest rääkis meie ping-pongidest siin ja sealpool voodit , siis minu ja Iasoni ühised unenäod rääkisid õnnelikest üleminekutest . </s> </p>
<p> <s> Hetkel oli jah Iason hakanud totaalseks javakummardajaks ja lõi teooriaid arvutimaailmast - see on nagu luule , rääkis ta ( luules on mõtte väljendamiseks vormilised piirangud suuremad kui proosas , seetõttu võidab ehk vorm , ja kaotab mõte ) . </s> </p>
<p> <s> Iasoni ja ta sõprade peale mõeldes võib vaikselt kaduda . </s> <s> Kadus aga hoopis üks Iasoni sõber . </s> <s> Alatiseks . </s> <s> See on toosama Sandra , mu alter ego . </s> </p>
<p> <s> Ja mütlesin Kirkele , et pean talle ette lugema maili , mis Iason mulle peale Sandra matuseid saatis , see on mul täiesti peas ! , kui ma endamisi selle peale mõtleks , ma masenduks täiega , sinu ees ma nii radikaalselt ei söanda . </s> <s> See mail oli midagi niisugust : " Eile istusin üksinda meie väikses korteris , kus imede ime tõttu ei olnudki kedagi , ja napsutasin , alguses kuulasin Chebi Mama alžeeria rütme , hiljem Tracy Chapmani . </s> <s> Vaatasin aknast välja ja meenutasin Sandra mälestus-tseremooniat . </s> <s> See oli mu elu esimene matus , ja ühtaegu kõhedust sisendav , võimas , liigutav ja ülidepressiivne sündmus - asi toimus ühes Merceri tänava läbi nelja korruse ulatuvas loftis , mis kuulub fondile , mille jaoks Sandra viimati töötas . </s> <s> Ühesõnaga palju musti riideid , mustade prillide taha peidetuid pisaraid , sõnu , pilte , spontaanseid tunnetevalanguid , sõpru ja tuttavaid , kes lendasid kohale üle kogu maailma - Iisraelist , Prantsusmaalt , Hong Kongist , Kanadast . </s> <s> Peo-promootorid , lesbikunstnikud , ülikoolide kirjandusprofessorid , pankurid , tark- ja kinnisvaratüübid , kirju seltskond , mis peegeldas Sandra lühikest , aga kirjut elukäiku . </s> <s> Ütled , et aitan inimesi liiga ennastunustavalt . </s> <s> Aitan jah , osaliselt sellepärast , et mind on elus rasketel hetkedel aidatud ja üks inimene , kes mulle kord-paar käe ulatas , oli just Sandra . </s> <s> Ja elu on täpselt selline , nagu ta on - Sandra aitas inimesi enda ümber , ja ta ei saanud mitte midagi tagasi , vaid vastupidi - ainuke , mis ta oma headuse eest tagasi sai , oli väga varajase surma 25ndal eluaastal ja selle , et maailm ei suutnud isegi ta raamatut avaldada . </s> <s> See jäi New Yorgi kirjastusringkondade nabanokkimise , plaksulöömise ja uimerdamise taha pidama . </s> </p>
<p> <s> Dea , ma ei usu näärivanadesse või sellesse , et keegi mulle elus midagi kandikul ette toob . </s> <s> Kõik on 'startup' , kõik tuleb ise teha , ise alustada , ise püsti panna , varastada iseenda öötunde ja noorust , ja sellega tund tunni , päev päeva , nädal nädala , aasta aasta haaval midagi ilusat ehitada . </s> <s> Sellepärast on mul plaanis koos Sandra perekonnaga ta raamat avaldada ja tulud heategevuseks annetada . </s> <s> Sandra ütleks mulle praegu , et " Mees , lõpeta see leinamine , ja avalda ruttu , ruttu mu raamat ! </s> ' <s> " Sandra armastas elu igat elementi meeletu tule ja kirega , aga kirjutamist ja kirjandust armastas ta veel surema kirega , see oli ainuke tema poolt aktsepteeritav surematuse vorm , mis on ilusam ja värvilisem kui elu ise . " </s> </p>
<p> <s> " Miks sul see kiri peas on ? " küsis Kirke , kui keerasime sisse ridaelamuterajooni , kus on hästi sarnased majad ja kuhu on pargitud hästi palju autosid , ja kust näeb rõdult veel rohkem pargitud autosid ja veel rohkem sarnaseid maju . </s> </p>
<p> <s> " Kõik , mis mind vähegi loksutab - kogu nostalgioloogia on mul peas mis peas . </s> <s> Oleks see samamoodi bioloogia või matemaatikaga , ma oleks geenius . </s> <s> Aga ju nad siis ei loksuta mind . </s> <s> Jah , nad ei loksuta mind , sest ei saa ju välistada geeniust ! </s> </p>
<p> <s> Sina saad aru , kui ma Iasonist või muust mütoloogilisest tundide kaupa räägin . </s> <s> Aga ükskord , kui ma ühele teisele sõbrale parasjagu Iasonist rääkisin , nii nagu räägitakse jumalatest ja päästjatest , hakkas too sõber vinguma , et ma mõõdan kõike saavutuste stopperiga . </s> <s> Aga mis teha siis , kui juhuslikult keegi selline on olemas , kelle peale saavutuste stopper katki läheb ! </s> <s> Kade virin oleks õigustatud , kui Iason oleks jõhkra iseloomuga nagu enamik geeniusi ( näiteks Bert ) , aga temast lahkemat inimest on raske leida ! </s> <s> Tema korteris , mis on mõeldud kahele inimesele , elab alati keskmiselt kümme inimest ja nii on korter transformeerunud huvitavaks laudaks - NYCi põgenenud kunstnike , modellide ja niisama seikluste luristajatega . </s> <s> Kui rahvast koguneb liiga palju ja ilm on ilus , ööbivad osad magamiskottidega katusel . </s> <s> Iasonil pole südant ühtki vaest kaasmaalast öömaja ja Campbelli supita jätta , sest ta usub õnnelikesse üleminekutesse , et kui Eestis hea elu peal olev laulja tuleb NYCi räpase hiinaka ettekandjaks , peab ju lõpuks tulema õnnelik üleminek . </s> </p>
<p> <s> Ja palun , PALUN ära hakka rääkima nagu üks ummikusse jooksnud psühholoog , et ma valin oma sõpradeks geeniusi , kuna ma justkui oleks siis ise ka geenius , kui mu sõber on geenius . </s> </p>
<p> <s> Selle peale tuli too sõber lagedale lahelausega , et Iasoni-sugustel on tihtispeale stampmõtlemine , kuna nad on terve elu kokku puutunud ainult ühte tüüpi inimestega . </s> </p>
<p> <s> Ot , ma ei saa aru , hüüdsin tollele sõbrale , ega see , kui Iason igapäevaselt ei suhtle mingite õlide ja keskmik-enamikuga , see ei tähenda , et tal on stampmõtlemine , või et ta ei saaks õlide ja keskmikega hakkama , kui tal nendega tegemist peaks tulema . </s> <s> Hea südamega inimene võib rahulikult kõigiga suhelda . </s> <s> Miks on nii raske tunnistada kellegi paremust , kullake . </s> <s> Tavaline maapoisi viha aristokraadi vastu . </s> <s> Tavaline mitteromantiline lähenemine . </s> </p>
<p> <s> Kirke , sa ei kujuta ette , kui vihaseks ma tolle sõbra peale sain . </s> <s> Ma vist isegi muutusin ülekohtuseks . </s> <s> Lamp pimestas mind ja siis ma ütlesin talle , et on olemas geeniuse tüüp . </s> <s> Geeniuse tüüpi inimene ei pruugi olla geenius . </s> <s> Ja kõik geeniused ei ole geeniuse tüüpi . </s> <s> Geeniuse tüübil on ajast kahju . </s> <s> Iason . </s> <s> Iasoni pruut Koritha . </s> <s> Mina . </s> <s> Bert . </s> <s> Me ei jokuta iial , iial , iga päev üksi kuskil kõrtsis nagu sina . </s> <s> Okei , jood , siis jood sõpradega , vahetad , kuulad uusi ideid , lõõgastud . </s> <s> Kui sa üksi jood , siis see ei tee sind veel Dovlatoviks või Jerofejeviks . </s> <s> Sina ei oska joomist romantiseerida , joomise kõrvale sokkida Shakespearest ja Mandelshtamist.Või neist mõelda . </s> <s> Sa ei mõtle õieti millestki . </s> <s> Kui , siis oma lihtsatest argiprobleemidest . </s> <s> Ja siin on veel üks nüanss . </s> <s> Sul pole otsest põhjust kogu aeg juua . </s> <s> Sul pole olnud karmi armastust või rindeoperaatori kogemust . </s> <s> Ja pealegi - sul on ju võimalused lahti . </s> <s> D. ja J. elasid nõukogude ajal. </s> <s> Sina ei ole DJ . </s> </p>
<p> <s> Kirke , omavahel öeldes , siin on sama probleem , mis sinugagi . </s> <s> Ma kartsin , et see sõber nüristub , iga õhtu kõrtsis passides . </s> <s> Sest kuti potentsiaal on tegelikult kõrge . </s> <s> Sellega muidugi pani ta kohe bambusesse , et ta lootis , et ma tema pärast Berti maha jätan . </s> <s> " Bert on sulle nagu mürsiku logisev hammas , " ütles ta , " sa pead ta välja tõmbama , mis siis , et valus on . " </s> </p>
<p> <s> " Sul võib olla täitsa õigus , " ütlesin . </s> </p>
<p> <s> Mida küll kõike välja ei mõelda selleks , et otsa peale saada , mõtlesin . </s> <s> Nagu mina oleks süüdi , et sul sekspartnerit pole . </s> </p>
<p> <s> Aga tead , et mõne piimahamba all ei pruugigi jäävhammast olla . </s> <s> Mul on siiani üks natuke logisev piimahammas suus , sest röntgen näitas , et selle all pole jäävhammast ning seetõttu pole mõtet seda piimahammast välja tõmmata . </s> <s> Äkki Bert ongi nagu too üksik erandlik piimahammas . </s> <s> Hammas , mis kuulub lapsepõlve ja peaks täiskasvanu ajaks ära tulema , aga ei tule , sest ta on tulnud mu ellu , et jääda . </s> <s> Aga oletame , et Bert-piimahamba all on siiski kasvamas üks teine hammas . </s> <s> Siis sina , kullakallike , see asendushammas küll pole . </s> <s> Sest see hammas peaks sundima mind Berti totaalselt unustama . </s> <s> Muid ettekirjutusi mul uuele hambale polegi . </s> </p>
<p> <s> On sägasid , kes on perfektsed vestluspartnerid , ma kuulan neid suu ammuli ( logisev piimahammas paistmas ) , aga iial , iial ei kujuta ma nendega ette seksuaalsuhet . </s> <s> Kui tõmmet pole alguses , ei teki seda ka hiljem . </s> <s> Ma ei saa aru , kuidas on võimalik , et ühel ööl Bert NEEDIS mind ära , öeldes , et nii intensiivsele naisele kui mina suudab pinget pakkuda vaid tema ( või ta lihtsalt sõnastas ümber timuktarkust , et haava ravib mõõk , mis selle on löönud ) . </s> <s> Arvasin , et Bert lahmis , ent ta pani hoopis nostradamust . </s> <s> Muide , samal ööl me naersime seda Nostradamuse 16. sajandil ilmunud ennustust , et " uue aastatuhande esimesel aastal tõuseb maailma võimsaima riigi etteotsa külalollike . " </s> <s> Nostradamus võis ka omal ajal lahmida , aga näe , täide läks . </s> </p>
<p> <s> Nendest , keda ma praegu tean , oleks Bertile kaliibrilt võrdne vaid Iason . </s> <s> Aga ma ei suuda Iasonit armastada kui meest , vaid kui jumalat , kui ideaali . </s> <s> Ma ei suuda erutuda , sest mind piinab kogu aeg mõte , et ma ei vääri teda . </s> <s> Jeesusesse ei saa armuda . </s> <s> Prantsuse pühak Therese armus Jeesusesse ja nägite ise , mis sest välja tuli . </s> <s> Pealegi on Iasonil Koritha , ja ma pole pahane , pole armukade . </s> </p>
<p> <s> Koritha ja Iason ( ja mitte piibel ) kujundasid mus välja põhimõtte : mitte kellelegi haiget teha . á la , kui ma pean mingi naisega võistlema mingi mehe pärast , loobun kohe algul . </s> <s> Kohe algul - on seejuures võtmesõna . </s> <s> Sest suhte algjärgus on igal juhul kergem asja suunata , ja valutumalt suunata , kui hiljem . </s> <s> Kui Kats veel areenil tilkus ja ma pidin oma armukadedust maandama lõputute abstraktsete maleprobleemidega ( ei aidanud ei lugemine , isade kuulamine , töö ega koka ) , mõtlesin ma just " kohe algul " peale . </s> <s> Vaatasin , kuidas Bert andis mingit intervjuud ja kommenteeris väga ametlikul toonil väga rangel ilmel väga karme teemasid väga viigitud pükstes väga tema karismast vabisevale teletädile , ja ma ei suutnud uskuda , et eelmisel ööl olin Bertile vähemalt kümme korda mütelnud " mu arm " . </s> </p>
<p> <s> Nendel hetkedel ma jah vaatasin teda ja kohkusin , ma vihkasin teda , sest armastasin teda ja olin sõltuv nii temast kui vihkamisest kui armastusest . </s> <s> Sellised laused kirjutatakse enamasti kaltsromaanide tagakaanele , ent ma olen sest lausest üle , ma pole üle sellest efektist , mida see lause väljendab . </s> <s> Saa aru , ma võiks toimida nii nagu see Almodóvari kangelanna , kes kirjutab pseudonüümi all khm-kvaliteediga armastusromaane ja hiljem kritiseerib neid parimas kirjandusajakirjas . </s> <s> Aga " kohe algul " ja " sõltuvus " oleks ma tahtnud Katsile vabanduseks öelda , sest ma polnud olnud hea ja Berti talle loovutanud . </s> </p>
<p> <s> " Sa oled liiga tavaline mees , " ütlesin tollele sõbrale . </s> <s> " Minu eesmärk ei ole tingimata leida meest . </s> <s> Lapse võin ma kunagi keerata lasta endale , kui tõesti midagi muud välja ei tule . </s> <s> Või astuda lihtsuhtesse kellegagi , kellega on tõmme ja kellel on süda , aga kes pole vestluslauas just pärl . </s> <s> Aga taluda kedagi , kes on Iasoni ja Berti hale vari ilma tõmbeta , ma ei kavatse . </s> <s> Masinlikult teleka ees sundprogrammi vahtida pole minu stiil . </s> <s> Siis ma parem ei vaata üldse . " </s> </p>
<p> <s> " Aga Bert ju petab sind , " ütles see sõber siis , hirmuäratavalt lähemale nihkudes . </s> <s> Ja mulle meenus öö , kus ma olin vihane Berti peale , kes oli öelnud , et " otsi siis endale mingi noor prints , mina olen vana mees ja ei viitsi sulle mingit caballerot mängima hakata , mind huvitab religioonifilosoofia ja ajalugu , mitte naised ; ainus suhe , mis mind huvitaks , oleks naisega , kes on mulle kohe nõus lapsi sünnitama , aga sina ei ole ju " , ja viha tagajärjel ignoreerisin ma tõmbe-teooriat ja lasin tolle sõbra endale lähedale . </s> <s> Fiasko , oo jumal , see oli tõeline fiasko , ta võib olla tore klemm , aga kui ta mind oma kaissu haaras , ei kloppinud mu peas mingi kirg , vaid ma loendasin oma kunstiajaloo eksami vigu ( sessi ajal näen alati unes oma eksamivigu , mis tähendab , et tuleb ruttu ronida tulemust vaatama , sest iga öö lisandub üks viga . ) </s> <s> Suudlemine tähendas kuti jaoks seda , et ta ilastas kõik täis ja toppis keele mulle kurku , kuhu see oleks tema tahtmist mööda võinud jääda kolmeks tunniks , ja kui vaene poiss mind kobas , nagu oleks ma mingi algajate harjutuspulk , tuli mulle õnneks meelde , et läheb nii , nagu mõtlen , läheb nii , nagu mõtlen . </s> <s> Tuleb MÕELDA , et ta ei saa erektsiooni , ja siis ta ei saagi . </s> <s> Ülierutunud noore puhul , kes kord semestris näkki näeb , ei peaks mu mõte ju niiväga täitumatu olema . </s> <s> Ja ta ei saanudki ! , saad aru , ta ei saanudki erektsiooni ! </s> <s> Olin päästetud ! </s> <s> Ja siis ta vajus ohates kõrvale ja ma peaaegu oleks mütelnud , et rahu , ega ma sinu mehelikkusest halvasti arva , ma arvan hoopis hästi enda sisestusjõust . </s> <s> Peaaegu , saad aru , peaaegu oleks ma talle rääkinud , et tõeline tase pole mitte inimesi maha jätta , vaid teha nii ( mitte siga pannes , vaid MÕTTEGA ) , et nemad sinu maha jätavad , sest nii jääb neile teatav süümepiinahunnik . </s> <s> Muidugi kui partner ka samamoodi arvestab , ei jäta kumbki teist maha ja farss jätkub täies pidulikkuses . </s> </p>
<p> <s> Noh , igatahes mütlesin : " Las petab ! </s> <s> Bert on oma geenide ori . </s> <s> Tead ju , et hiirte peal tehti katseid , ja tuli välja , et isegi osad hiired on hoorajamad kui teised . </s> <s> Ja kui truumatele hiirtele süstiti hoorageene sisse , hakkasid ka nemad hoorama . </s> <s> Muidugi ma olen lausa halvatud armukadedusest , aga mis parata siis , ainus tingimus on see , et ta ajaks oma asju delikaatselt . </s> <s> Viimasel ajal on ta ajanud ka . </s> <s> Varem käis ta teistele pruutidele peldikust helistamas , aga see oli kuulda , ja ma hakkasin ka demonstratiivselt peldikust helistamas käima , nüüd ma ei tea , kust ta neile helistab . </s> <s> Ja tänu tema hooramisele sain ma traagilise elutunde - ujeduse , traagilisuse ja mängulisuse . </s> <s> Ma ei tea , miks ma seda kogu aeg kordan , aga armastus , mis ei tee valu , ei vääri nii jumalikku nime ! </s> <s> Tead , kes seda ütles ! </s> <s> Muidugi ei tea ! </s> </p>
<p> <s> Kamoon , ära hakka pihta , et ma enam ei teagi , milline peaks olema õige suhe ! </s> </p>
<p> <s> Geenid geenideks , aga tegelikult on hooramine ju lihtsalt alaväärsustunde realiseerimine . </s> <s> Mina näiteks mõtlen endast kui kingitusest , mida ei saa ju ometi igaühele anda ! </s> </p>
<p> <s> Ja siis see sõber , oodanud kannatlikult kui mu pseudotark vool peatunud oli , venitas midagi et : " Aga seks ? " </s> </p>
<p> <s> Mis " aga seks " , vabandust väga ! </s> <s> Ega ma loom pole ! </s> <s> Küüniliselt öeldes : parem õnn enda kätes , kui teise kohmakates kätes . </s> <s> Hoopis olulisemad on verbaalsed komplimendid ja egotõstukid , neid pean ma meestelt saama . </s> </p>
<p> <s> Ja ma jagasin ära , et ma polnud üldse , kohe mitte üldse käitunud nii , et " ära tee teisele haiget " , vabandasin selle sõbra ees , ütlesin , et ma olen hull ja mul on palavik ja ma lõpetan vanatüdrukuna , kuna Berti tõttu ajan kõik normaalsed kavalerid toikaga eemale , elades nende peal välja enda mürgist mina . </s> <s> See on juura keeles Helsingi sündroom , psühholoogia keeles sõltuvus-suhe , maakeeles sadomasohhism , seletasin , pantvangid hakkavad armastama kurjategijaid , kes nad pantvangi võtsid , ja takistama oma päästjaid . </s> <s> Psühholoogid , ja ka mittepsühholoogid , pole siiani aru saanud , miks see nii on . </s> <s> Pärast seda Helsingi juhtumit hakkasid ju ohvrid veel oma piinajatel vangis külas käima ja armuavaldusi tegema . </s> </p>
<p> <s> Sõber oli loomulikult liigutatud , tegelikult ei tundnud ma suurt midagi , vabandasin viisakusest ja sellest , et kaifida oma näitlejaannet , ja mingi fake-judin jooksis üle selja , kui ma seal tema õla najal vappudes mõtlesin , kui palju võib tegelikult olla ebasiiraid vabandusi , ehk on isegi hea , et Bert pole kordagi mu ees vabandanud . </s> </p>
<p> <s> Ja siis ma jooksin teise tuppa , äärepealt oleks tulnud pisarad , ma olin ju päriselt ka olnud ülekohtune , miks on see nii , et varem või hiljem hakkan ma kõigist oma heategijaist halvasti arvama . </s> <s> Elias ei teadnud Goethe't , aga miks ta peakski teadma , ta teab muid asju , teab Ladina-Ameerika vaimu , seal on loodusühiskond , loeb see , mis süda sul on ja kui kõvasti sa brigadiri mängid , mitte see , kas sa tead , kes on Goethe , Amsterdamis häiris mind Danieli lääge parfüüm ja see , kui me käisime vaatamas filmi Virgin Suicides , ja mina ütlesin , et ma saan aru küll , et nende chikkide vanemad olid tropid , et ei lubanud tütretel poistega väljas käia , aga sellepärast ennast ära tappa on ikka liig astmel liig . </s> <s> Daniel hakkas seepeale rääkima , peaaegu nuttes ( ! ) , et mina ikka ei tea , mis olukord oli 70ndatel Michiganis , et seal oli ikka majanduskriis ja depressiooni kui palju . </s> <s> Daniel , kuule , Daniel , mida siis Nõukogude Liidus okupatsioonivõimu all elanud inimesed oleks pidanud tegema , mul on tunne , et nii sina kui too rezhissöör olete ikka vingete silmaklappidega . </s> <s> Ja too saksa miljonär , kellega ma Pärnu rannas tuttavaks sain ja kes mu oma eralennukiga Alpidesse viis ja Alpides mingisse hallutsinatsiooni-sauna , kus ühel laval passis vist kolmsada alasti inimest nagu gaasikambris , ma ei tohi seda sakslast süüdistada selles , et ta arvas , et idaeuroopa näkid tahavad mitte reisida , vaid vats-pedantidega magada . </s> <s> Hoopis tema peaks mind hurjutama , sest ainult muinasjuttudes ja õnnelike üleminekute preestrite juures saab öömaja ilma võõrustaja ööd sisustamata . </s> <s> Tavaliselt visatakse naiiv-nahaalsed öömajaküsijad ukse taha , ja nad peavad hääletama tagasi Eestisse , ja kui kuskil tagaistmel kõrvad protesteerivad , mõelgu nad heaga näiteks naiste ümberlõikamisest ja iga tümps teeb pai . </s> </p>
<p> <s> Ainus heategija , kes mulle närvidele ei käi , on Iason . </s> </p>
<p> <s> See , mis mind teiste heategijate juures häirib , on vist romantika puudus . </s> <s> Neis pole seda teatud kindlat romantilist särtsu . </s> <s> Isegi Bertis on romantikat , me käime kuuvalgetel öödel surnuaedades ja metsades ja mahajäetud vanglates jalutuskäikudel ja ta räägib riimis meie " romantilistest suhetest " , ja me oleme sõnatult , saateks vaid beduiinide kellukesehelin , ratsutanud Saharas kaameli seljas ja vaadanud tundide kaupa käsikäes tähti , Iason on samamoodi romantik , käis Korithaga Egiptuse püramiidide peal seksimas , vaadates erkpunast päikesetõusu . </s> <s> Ja tundide kaupa käsikäes tähti . </s> </p>
<p> <s> Aga see vaene sõber siin , ma lasin talle Mozarti klaverikontserti number 21 , ja talle ei meeldinud ! </s> <s> Teda ei saa selles muidugi süüdistada , aga siis me veel kohe eriti ei kuulu ühte voodisse . </s> </p>
<p> <s> Sellele sõbrale meeldivad asjad , mida saab õppida ja lugeda , aga MEELDIMIST ei saa õppida . </s> <s> Kui sa paned oma telefonihelinaks Fuga , siis võid sa olla kui kena tüüp tahes , magalasse me ei jõua . " </s> </p>
<p> <s> Ma ei mäleta täpselt , millal ma Kirkele seda kõike rääkisin . </s> <s> Võibolla olime me veel ikka autos ja tiirutasime ridaelamute vahel . </s> <s> Eco jutlustas kuskil , et asi pole õige , kui kirjanik pole täpselt välja mõõtnud ( oma peas või tegelikkuses ) , kui pikk oli keskaja tüüpilises kloostris vahemaa dormitooriumi ja refektooriumi vahel , et määrata kindlaks , kui palju kaks munka selle aja jooksul rääkida jõudsid . </s> </p>
<p> <s> " Aga nüüd teenendad sina mind ! " </s> <s> Kirke taganes magamistuppa , sama kelmikas pilk üll kui dominikaani naomidel . </s> <s> " Vaata , mis ma ühest poest leidsin ! " ja ta lehvitas mu ees mingi peilerimoodi asjaga . </s> <s> See oli vibraator , mille tugevust sai reguleerida kaugjuhitava puldiga . </s> <s> Et mina vajutagu nuppe nii kaua kuni ta kiljuma hakkab . </s> </p>
<p> <s> " Mida ma siis peale hakkan , kui mees on kaheks nädalaks ära sõitnud ! " hüüdis Kirke läbi lõkerduse . </s> </p>
<p> <s> " Ma ei tea , see on ikka üks võõras värk , " mütlesin vaikselt nupule vajutades . </s> <s> " Siis oleksid juba võinud Anthony kutsuda . " </s> </p>
<p> <s> Anthony oli meie tuttav keelerõngaga puertoriikolane , kelle teatavat hobi me Kirkega kunagi ära kasutasime . </s> <s> Pärast seda kogemust hakkasin NATUKE mõistma , miks sägad vanglas endale koduste vahenditega kuule riista sisse topivad , keele sees oli kuulikesel küll ületamatu mõju . </s> </p>
<p> <s> Ja Kirke karjus nagu pöörane , taipasin , et enam ei tohi vajutada , ja et see vajutamine oli ikka nagu päris vajutamine , mitte et kui on surmanuhtlus , siis kolm säga vajutavad , ja keegi ei tea , kelle vajutuse peale mürgisüstal toimetama hakkab , ja mul tekkis isegi mingi mikroehmatus - äkki see polnudki vibraator , vaid mingi piinariist , mida on naiste vanglates viiekümne kohta üks . </s> </p>
<p> <s> Viie minuti pärast oli Kirke juba dushi all käinud ja riietunud viktoriaanliku lõikega hommikumantlisse . </s> </p>
<p> <s> Ja me polnud nii kaua aega saanud normaalselt rääkida , sest telefonis rääkimine pole ikka see , telefoniga rääkimise ajal ei saa näha ta pikkade ripsmetega silmi , telefoniga rääkimise ajal ei saa ta mulle teha maniküüri , sellist maniküüri , et metroos tulevad tädid küsima , mis salongis ma käisin ja me rääkisime ja mõtlesime nii ühes tempos , et lõpuks oli võimatu aru saada , kes mida rääkis ja mõtles , sest nagu väljakujunematutele isiksustele kohane , vahel me põdesime iga sõna , hetk hiljem aga lahmisime litsakas kontrollimatus voolus . </s> </p>
<p> <s> Mõtlesime , et tegelikult on täitsa võimalik aru saada sellest minu noorest krapsakast sõbrast , kes ei uskunud , et on olemas selliseid inimesi nagu Iason . </s> </p>
<p> <s> Ükskord luges üks meist mingist kirjandusajakirjast novelli , kus peategelane aina kirjeldas , kuidas ta käib tänaval ja annab kerjustele ja tänavalastele raha ja kuidas ta siis läheb kaubamajja ja paneb raha puuetega laste toetamise hoiukarpi ja siis ta läheb kirikusse ja paneb raha kiriku hoiukarpi ja siis muuseumisse ja paneb raha muuseumi hoiukarpi ja kuidas teda siis südametunnistus vaevab , et lõpuks , kui talt üks tänavalaps raha küsib , tal ei olnud enam raha ja ta ei saanud lapsele midagi anda ja kuidas ta läks koju ja aitas naabrimehel pudelid ära viia . </s> <s> Edasi ma ei saanud lugeda , sest see novell hakkas mulle närvidele käima . </s> <s> Minategelane oli liiga hea ! </s> </p>
<p> <s> " Mina " ei pruukinud olla autor , aga ta oli liiga hea . </s> <s> Autor tegeles kõigest jõust sellega , et näidata , kui hea minategelane oli . </s> <s> Ja autorile karistuseks , ma ei vaadanud , mis ta nimi on . </s> <s> Võibolla läks see novell edasi nii , et hiljem andsid tänavalapsed minategelasele koos peksa ja naabrimees lõi talle pudeliga pähe , ühesõnaga novell sarjast heategude tasuks pahateod . </s> <s> Või äkki lõppes novell nii , et peategelane teostas lõpuks ühe rafineeritud mõrva ja need alguse heateod olid lihtsalt lugeja petmiseks , ühesõnaga novell sarjast " te ei tule selle pealegi , mis puändi ma nüüd korraldan . " </s> </p>
<p> <s> Ja siis me naersime nende novelliliigituste peale ja vaatasime muusikavideoid , MTV näitas vaheldumisi klippe á la Somaalia nälgivatest lastest ja Palestiina põgenike telkidest ja neile kontrastiks maailma kalleimad videosid , kus all jooksid numbrid , kui palju iga sekund sellest videost maksis , keskmiselt 20 000 dollarit . </s> <s> Ja siis me mõtlesime , et huvitav , kas nüüd näidatakse maailma kalleima muusikavideo autori Michael Jacksoni lapsi ka , sest teoreetiliselt pole nende olukord sugugi roosilisem , arvestades seda , et issi on nende immuunsuse hapnikukuplite all hävitanud ja mänguasjad on neil ühekordseks kasutamiseks ja Manhattani tänaval saaksid nad ilma oma hapnikumaskita tõenäoliselt kohe otsa . </s> <s> Ja siis me jälle naersime - naeru , mida neiud ei oska järele teha , ja mis kõlab , nagu meil poleks üldse probleeme ja mõtlesime , et me oleme meedia ohvrid , sest tegelikult on Jackson täiesti normaalne isa , ja Stevie Wonder pole ka tegelikult pime , vaid pimedus oli hoopis osav PR-kampaania . </s> </p>
<p> <s> Me läksime ülemeelikuks , me ei vastutanud enam oma sõnade eest . </s> </p>
<p> <s> Normaalne inimene , kui tal kogu aeg selline assotsiatsioonide kett jooksma hakkaks , arvaks , et ta on LSD all , või hull . </s> <s> Kuidas üldse inimene hulluks läheb ? </s> </p>
<p> <s> Ma saan tegelikult väga hästi aru nendest , kes näevad asju . </s> <s> Sest äkki nad tõesti on midagi näinud , kuigi me nende üle naerame . </s> <s> Või on sellega nagu sahtlisse kirjutamisega , võibolla ei ole nad midagi näinud ? </s> </p>
<p> <s> Aga oletame siiski , et nad on tundlikud . </s> <s> Et kui nad näevad Kieslowski Dekaloogi esimest osa , Pasolini Salo'd või Killing Fieldsi , nad on ikka pärast mitu päeva shokis . </s> </p>
<p> <s> Nad näevad uuesti ja uuesti , kuidas Salo's kena roomlase näoga noormees on sunnitud suudlema pervert-vanamehega , ja neid kohutavaid lõpustseene , kus kistakse välja keeli ja silmi . </s> <s> Ma nutsin ja viskresin unes ja olin Pasolinile tänulik , et ta tegi filmi , mis pani nii võimsalt mõtlema sellele , et tegelikult pole mul nurinahal häda ju midagi . </s> <s> Alguses sain Pasolini peale pahaseks - sain pahaseks ta parima omaduse peale : naelutada vaataja seda filmi vaatama . </s> <s> Kui sa vaatad mingit tavalist Hollywoodi tapafilmi , sul on suva , sa võid kõrvale vaadata , sa võid ära minna . </s> <s> Pasolini puhul sa ei vaata kõrvale . </s> <s> Sa ei saa , sa ei tohi kõrvale vaadata . </s> </p>
<p> <s> Nii ma siis nutsin ja viskresin unes , ja mõtlesin , et just selliste situatsioonide pärast peaks inimesel kogu aeg käepärast olema mürgitablett . </s> <s> Et kui nagunii surema pead , ei pea sa vähemalt piinlema . </s> <s> See oli vist Himmler , kes kohe peale kinni nabimist oma tableti alla neelas . </s> </p>
<p> <s> " Tegelikult on aga mürgitablett siiski liiga ohtlik illusoorse nööritõmbaja tunde tekitaja , on ju ? " küsisin Kirkelt . </s> <s> " Kuigi lahjem nööritõmbaja tunde tekitaja toimis . </s> <s> Kandsin kuid taskus poolt grammi kokat , et juhul , kui tuleb kriitiline moment , kus oleks hädasti vaja ammutada pooleks tunniks lisavõimeid , on mul need võimed kohe taskus olemas . </s> <s> Aga kuna mul oli teadmine , et koka on igaks juhuks olemas , tekitas see teadmine sellise rahu , et koka järgi ei tulnud kordagi vajadust . </s> <s> Ehk oleks mürgitabletiga samamoodi . " </s> </p>
<p> <s> " Sa oled haige , Dea , haige , mis pagana koka , mis pagana mürgitablett ? " karjus Kirke , ma ei saa aru , miks ta karjuma hakkas . </s> <s> " Ega me ei ela mingil Teise maailmasõja ajal , meil on rohkem võimalust oma elu ise suunata , " ägas Kirke oma diivanipoolest . </s> <s> " Ela normaalselt ja sul pole vaja mingit illusoorse nööritõmbaja tunde tekitajat , või mis iganes tunde tekitajat . </s> <s> Jäta Bert maha ja otsi endale normaalne mees , kes sulle lilli kingib , ja kes sind austab , ja kes ei pane su ees teisi naisi . </s> <s> Kas sul on mingi kompleks , et pead täiel rinnal elama ja kaklema kogu aeg , et ilma nägeluseta polegi armastus võimalik ? </s> </p>
<p> <s> Su sõber ütles , et Bert on nagu logisev hammas . </s> <s> Mina ütleks , et ta on nagu vähk , mis aina oma haaret laiendab , ja võibolla on ta juba sellises staadiumis , et teda pole enam võimalik välja ravida . </s> <s> Aga ma siiski arvan , et veel pole hilja , saa tast lahti ja su totakad assotsatsioonid kaovad kohe , sa ei saada mulle enam selliseid e-maile , et " oh , käisin Münchenis lahedal kunstinäitusel , seal oli reastatud igasugu erinevaid elektritoole , igal oma hind ja disain , á la reklaam vanuritele , lastesektsioonis olid konstruktorid , et ehita ise oma Auschwitz . </s> <s> Sama jõhkraid nalju teeb Bert minuga . " </s> <s> Okei , ärme isegi mõtle sellele , et tema sind ei armasta . </s> <s> Mille järgi sa üldse tead , et sa ise teda armastad ? </s> <s> Ega ometi mitte selle järgi , et sa mõtled tast isegi mingil karm-installatsioonide showl ? </s> <s> Äkki on see tunne lihtsalt inerts ? </s> <s> Äkki sa tahad tõesti ainult ta riista ja vara ja riistvara ? " </s> </p>
<p> <s> Ja ma vastasin , kuigi vaikus ei tahtnud , et ma räägiks : " Vaata , ükskord tuli mul mõni hetk enne täielikku unest ärkamist mõte , et mu raamatu lõpus võiks surra Bert . </s> <s> Paari sekundi jooksul elasin ma selle mõtte läbi ja paari sekundi jooksul see mõte ka kadus . </s> <s> Ma saan aru , kui ma enda ära tapan , aga Berti - mida ta tundma peab , kui ta seda loeb ! </s> <s> Ma ei suuda , ei fictionis ega muidu kujutada ette Berti surma , seda tühjust , mis mind siis valdab . </s> <s> Kuigi nagunii sureb ta ju kakskümmend aastat ennem kui mina . </s> <s> Aga kuidas ma sinna matusele läheksin , päikeseprillid ees , ja siis seal oleks Kats , ja tema eksnaine , ja kari mingeid üks-kord-aastas-sõbrannasid ? </s> <s> Ja kõik oleksid sama kurvad kui mina . </s> <s> Ei , mina oleksin kõige kurvem . </s> </p>
<p> <s> Ja ma ärkasin üles sest surmaunenäost ja nagu hommikul ikka , tegin lahti raadio ja diktori nasaalne hääl ütles : " Eile õhtul lasti oma kodu ees surnuks suurärimees ... " </s> </p>
<p> <s> Mu süda jättis lööke vahele , aga see ei olnud Bert , vaid keegi vene naftaärimees . </s> </p>
<p> <s> Ja mul oli nii piinlik ja shokk oma ärkamiseelsete mõtete pärast , et isegi pisaraid ei tulnud , ja masin-valisin Berti numbri : " Ma nägin väga õudsat unenägu . </s> <s> On suga kõik korras ikka ?? " </s> </p>
<p> <s> " Jah , " mühkas Bert . </s> </p>
<p> <s> " Okei , ja vabanda , et ma seda nägin , " mütlesin ja õhtul saime kokku , ja ta oli ise ka kuidagi imelik , ja kui me seksisime , võttis ta mul kaela ümbert niimoodi kinni , et ma sain vaevu hingata ja ütles : " Kas sa lubad , et sa ei reeda mind kunagi ? </s> <s> Et sa võtad mind sealt raamatust välja ? " </s> </p>
<p> <s> Ja ma kiind-kiiksusin : " Bert , palun loe see läbi , sa pole ju seda lõpuni lugenud , palun sind , see ei ole mina , kes seda kirjutab , jumal või keegi kõrgem jõud on selle mulle dikteerinud , mina olen vaid vahendaja , saad aru , mul ei ole muud võimalust kui vahendada . </s> <s> Keegi dikteerib mulle kogu aeg kõiki asju , sellepärast mul polegi ühtki oma mõtet . </s> <s> Isegi , kui ma olen üksi klassis , ütleb mulle keegi ette , see on mu heade hinnete saladus , nagu mu hea nägemine on kontaktläätsede töö . </s> </p>
<p> <s> Ma olen nagu püütia , kes vahendab , ja ainult natukene lisab . </s> <s> Kas ma pean sulle tõesti seletama nagu lapsele , et see Bert seal pole mitte sina , vaid nende poolt dikteeritud tüüp ja see Dea ei ole samuti mitte mina , vaid võimude võimendatud variant . </s> <s> Ma oled jõudude tööriist , kallis , kuidas sa aru ei saa , ja need ei ole ju ometi mustad jõud . </s> </p>
<p> <s> Ära ütle , et ma lihtsalt kasutasin meie suhet . </s> <s> Sind suunati mu tegelaseks . </s> <s> Sa käitusid nii , nagu sulle oli ette kuulutatud , olid kapriisne ja jõhker , ehk teisisõnu huvitavam kirjanduslik tegelane . </s> <s> Kui raamat on valmis , saad sa olla see , kes sa ise tahad olla . </s> <s> Olla hea ja olla minuga . " </s> </p>
<p> <s> Ja Berti jõukallistusest kuulsin ma ta jõuväidet : " Su raamatust sõltub meie edasine suhe ! </s> <s> Su raamat näitab , kas sa reedad mind või ei . " </s> </p>
<p> <s> " Ma ei reeda sind kunagi , Bert ! </s> <s> Aga kui sa näiteks ilma minuta itta lähed , siis võin ma vihast hulluks minna ja ega hull ei saa ju aru , mida ta teeb , miski tema sees sunnib teda tegema mingeid asju ja see on nii õudne tunne , kui isegi LSD all on õudne , siis vaesed hullud , ja vaesed katsejänesed , kellele CIA ilma nende endi teadmata LSD-d sisse andis , nad oleks pidanud olema hullud kaheksa tundi , aga hulluelemendid jäid neisse terveks eluks , ja ma tõesti ei oska öelda , mida ma teen , kui sa lähed ilma minuta sinna , kus iga mu praeguse arenguposti asemele tuleb sada uut . </s> <s> Võibolla ma reedan , aga ei saa sest ise aru . </s> <s> Igatahes ma ei taha reeta , see fakt on jääv . " </s> </p>
<p> <s> Bert ütles mhmh ja suudles mind , aga tal oli üll see giljotiinpilk . " </s> </p>
<p> <s> " Mida Bert üldse tundma peab ? " küsis Kirke , " sind huvitab , mida ta tundma peab , kui ta loeb su raamatus oma surmast . </s> <s> Aga terve su raamat on ju tema surm ! </s> <s> Kui sa teda tõeliselt armastaks , sa ei kujutaks teda raamatus sellisena , nagu ta on . </s> <s> Sa ei kirjutaks tast halba , mis siis , et ta on halba teinud . </s> <s> Mis siis , et Tõele ei meeldiks , et kõik pole Tõde . " </s> </p>
<p> <s> " Jah , Kirke , aga sa unustasid , et ma armastan ennast ka . </s> <s> Ma olen menumaterialist , kes pole võimeline ühepoolseks tingimusteta armastuseks . " </s> </p>
<p> <s> " Tohutu vabandus küll , " ütles Kirke . </s> <s> " Vat , kuna ma olen nii nõme , siis ma võin nii teha . </s> <s> Siin ei ole mängus mingeid jõude . </s> <s> Ainult see , et sa saad endast oma raamatus teha märtri : oi , vaadake , ta on selline türann , aga mina , vaeseke , armastan teda ikka . " </s> </p>
<p> <s> " Jah , Kirke , aga ma olen ise ka türann . </s> <s> See on armastava inimese türannia mittearmastava üle . " </s> </p>
<p> <s> Aga Kirke oli end üles kruttinud : " Miks sa arvad , et see kellelegi huvi peaks pakkuma ? </s> <s> Intiimsed pihtimused on ju kahtlane zhanr , triviaalkirjandus . </s> </p>
<p> <s> Ainult tõelised , saa aru , TÕELISED armastuslood ülendavad . </s> <s> Dea , filmi viiskümmend aastat koos elanud vanapaare ja sa näed taset ! " </s> </p></div2>
        <div2 type="alaosa"><head> 9 . ANDANTE ESPRESSIVO </head>
<p> <s> Me astusime mööda üht Downtowni tänavat ja mitte ühtki inimest polnud , mitte keegi ei tulnud meile vastu , ja me nägime kõike mustvalgelt ja aegajalt pruunvalgelt , ja puhus hästi tugev ookeanituul , see oli tavaline ookeanituul , aga ta võis iga hetk minna üle õnnetuse tuuleks . </s> <s> Siis kadusid ära autod ja reklaamkirjad ja kõik oli trööst-räämas ja pommitatud , nagu oleks New Yorgist käinud üle Teine maailmasõda ja me olime justkui foto sees . </s> <s> Siis nägime kahte inimest , üks oli valges riietuses naeratav tädi , ja teine oli tumedas riietuses fotograaf , kes sättis tädile taustaks mingit paberit , mingit idülli , mingit lille , lossi ja aasakest . </s> </p>
<p> <s> Ja enam ei käinud mu kõrval Kirke , kes käis nüüd hoopis mu ees , ja mu paremal käel käis Kirjanik ja vasakul Teadlane . </s> </p>
<p> <s> Kirke rääkis ja joped sahisesid : " Me läheme majja , kus täituvad kõik soovid . </s> <s> Seal on küll raskused , aga kui need raskused on ületatud , siis täituvad kõik soovid . </s> <s> Aga juba teel majja võib ette tulla igasugu takistusi . </s> <s> Kõige tõenäolisemad kohalejõudjad on need , kes on kaotanud igasuguse lootuse või kel on talumatult halb iseloom . </s> <s> See koht on olemas , kohe näete , ja kuidas sinna minna , seda tean vaid mina . </s> <s> Ja mina ka valin , keda ma sinna viin . </s> <s> Mõelge , mis saaks , kui kõigi soovid täituksid . " </s> </p>
<p> <s> Teadlane mu kõrval hõõrus käsi : " Hihii , kui ma käisin Kreekas maailma suurimal nudistide rannal , siis sinna oli ka raske ligi pääseda . </s> <s> See asus Naxose saarel , riided pidi mandrile jätma , muidu ei võetud saarele viivate paatide peale . </s> <s> Ui , ma mäletan , seal oli rindu igast rassist , ma mäletan sealt siiamaani üht naist ! </s> <s> Ta oli sama peenike kui sina , aga tal oli suured , suured rinnad , ja need olid ehtsad , vaat mis . </s> <s> Ma arvan , selline oleks võinud välja näha ka Kleopatra , ainus naine , kellega ma tahaks ajaloost kohtuda . </s> <s> Kõik ülejäänud naised kõlbaksid vaid seksiks , aga Kleopatra kõlbab ka muuks . </s> <s> Ei Thatcher , Elizabeth I ega Katariina Suur saa ta lähedale . " </s> </p>
<p> <s> Kirjanik ütles : " Mina ei karda mingeid teekondi . </s> <s> Kõige ohtlikum ala on tunded . </s> <s> Aga kuna ma valitsen mitte ainult enda , vaid ka teiste tundeid , näiteks lugejate omasid , siis ei karda ma mitte kui miskit . " </s> </p>
<p> <s> Ja mida lähemale me majale jõudsime ( kuigi keegi polnud seda mulle näidanud , teadsin ma millegipärast kohe , milline see on ) , seda raskemaks ma muutusin , nagu oleks maa gravitatsioonijõud mitmekordistunud , ja tundus , et ma ise lömastan end. </s> </p>
<p> <s> Ent nii , kui Kirke ukse avas , läks kõik jälle värviks ja lärmiks ja newyorgiks kätte ja siis ilmutaski end mulle idee , et kirjanikul on vaja olla natuke , mitte liiga palju - strippar või pisisuli , aga mitte mõrvar või prostituut . </s> <s> Ja ma pidin seda ju kohe Kirjanikule ja Teadlasele mütlema , aga nad olid juba ära kaduda jõudnud . </s> </p>
<p> <s> Ma räägin sulle ja Kirkele sellest , mida ma tundsin , kui ta mind selle kohutava stripiklubi juurde talutas talvel , kuuled sa mind ikka ? </s> <s> Kirke kindlasti kuuleb , alati , kui ma teda joonistan , kuuleb ta ka kauguste tagant , mida ma sokin . </s> </p>
<p> <s> Ma tegin selle väga mittemuinasjutulise klubi kõige muinasjutulisemaks , nii nagu väga mittemuinasjutuline mees Hans Christian Andersen vihkas lapsi ja kirjutas sellest hoolimata maailma kauneimad muinaslugusid . </s> </p>
<p> <s> Ma vihkasin nii väga seda klubi , ja seda , et ma pean sinna põgenema armastuse eest , mis siis et ainult nädalaks , ja ma lootsin , napanaiivselt , et enesepiinamine lahjendab armastust Berti vastu , või et ma hakkan end tundma räpasena , ja siis sellepärast ma nagu ei väärikski Berti . </s> <s> Ma tahtsin , et armastus kaoks , ja et alles jääks vaid tänutunne , et TÄNU Bertile ma ei saa kunagi olema kivikõva neljakümnene , kel on silmade ümber ainult see ring , mis ta sinna silmapliiatsiga joonistanud on , ja siis see silmaring mustendamas , küsib ta tundlikult , hirvesilmadega kahekümneselt : " No millest on SUL kirjutada ? " </s> </p>
<p> <s> Ja see kahekümnene muidugi ei hakka sellise silmaringiga inimesele avama oma puhast hinge , ta hinges on niisama puhas tunne nagu kolm sekundit pärast 0,3 grammi manustamist , kõik on valge ja puhas , nii puhas , nagu võib reaalselt olla mitte üle kümne korra elus , aga tunnet ennast tuleks mäletada ja taastada nii maksimaalselt kui võimalik . </s> <s> Tunde omanik tahab olla puhas - kui võimalik , hoiaks ta palgal intellektuaalse õhu konditsioneeri , mis ei laseks ligi kedagi musta või allaviivat , tunde omanik ei taha teha oma käsi mustaks , näiteks koristades või hiidperenaine olles . </s> <s> Loomulikult teen ma Bertile hommikul armuomletti , et tõestada teooriat : hea maitsega inimene teeb hea maitsega toitu , aga üldiselt ma pole mingi teenendav personal . </s> <s> Ja armuomleti eest , saa aru , pritsis ta mind glamüüdiaks - seksuaalselt mustaks ! </s> <s> Ja ma poleks olnud ei selles piinaklubis ega New Yorgis üldse , mis on ju ka must ! , kui Bert poleks mulle meie suhte säilimise nimel kinkinud lennukipiletit . </s> </p>
<p> <s> Aga ma tegin seda ka Kirke pärast , keegi teine poleks talle sellisesse kohta seltsiks tulnud . </s> <s> Ma tulin teda päästma . </s> </p>
<p> <s> Ja ma olin ju Kirke vastutusel , ma pidin hästi käituma , sest muidu oleks Kirkele halvasti vaatama hakatud . </s> <s> Kuigi mis seal ikka enam halvasti vaadata , kogu see koht oli tihetäis kurjasid silmi . </s> </p>
<p> <s> Alguses pidin üksinda istuma kuskil nurgas ja jälgima actionit . </s> <s> Tüdrukud jagunesid pealtnäha kahte liiki - tervete juuste ja trimmis kehadega contra nukujuuste ja talutütre nibudega . </s> <s> Samas polnud näo järgi võimalik ära arvata , kes teenis endale stripitööga õppemaksu või haige ema ravikulusid ja kes viskas niisama beibe . </s> </p>
<p> <s> Näiteks arvasin , et üks lehmrindne , võltsilt keelt värrav brasiilia chikk on kindlasti tavaline can't-afford-morals näkk , kuid Kirke jõudis sosistada , et tüdruk oli liiklusõnnetuse tagajärjel aasta aega koomas olnud , mälu kaotanud ja toitis kolme väikest õde . </s> </p>
<p> <s> Ei tea nüüd küll , mis hetäärikunsti ma ootasin , aga kõik oli primitiivne - umbes viisteist minutit pooleteise tunni jooksul pidi laval keksima , ülejäänud aeg nuruti privaat-tantse . </s> <s> Kliente oli ka valdavalt kahte liiki : Eliase-vanused pudeli-ilmega taadid , kes oleks endal alumised ribid ära opereerind , et saaks endal ise suhu võtta , aga kuna see operatsioon on liiga riskantne , siis tulid nad parem stripibaari . </s> <s> Teine järk kliente olid kukk-kutid , kel ei olnud raha ja kes naersid tervele mõistusele kaost ennustava häälega . </s> <s> Üks kukk-kutt loopis terve klubi täis lendlehti ( ja mitte kollaseid ja punaseid õisi ) : " Kui ma maksan tibile 50 dollarit ja ta imeb mu riista , on see prostitustioon ja illegaalne . </s> <s> Kui ma aga sama asja üles filmin , on see porno ja legaalne . </s> <s> Kuhu me niiviisi jõuame ? " </s> </p>
<p> <s> Tegelikult oli ka kolmas ja sümpaatsusele sammuv kast kliente . </s> <s> Need olid ümberkaudsete kontorite sägad , kes käisid stripiklubides lõunat söömas . </s> </p>
<p> <s> Istusin seal nurgas , ja vaatasin hästi intensiivselt , tõesti Belle de Jour oli selle kõrval ilu ja rahu , mis siis , et seal said mehed tõsisemat teenust . </s> <s> Lõpuks vaatasin nii intensiivselt , et tüdrukud muutusid vendade Chapmanite visiooniks tulevikust , neil olid ninadeks riistad , kõrvadeks pilud ja suuks augud . </s> <s> See oli maailm , kus puudus normaalsuse definitsioon . </s> </p>
<p> <s> Ja siis tuli Kirke : " Noh , nüüd pead küll lavale minema , aitab passimisest ! " ja vaatas mu näkku ja vaatas mu sisse . </s> </p>
<p> <s> " EI , sa ei lähe minema , Dea ! </s> <s> Mine pane end valmis . " </s> </p>
<p> <s> Eks ma siis läksingi tagatuppa , kus tüdrukute asju valvas üks puertoriiko mammi ja panin end valmis ja tõmbasin tualetis häbitundega paar triipu sisse . </s> <s> Kui kuld mõjuma hakkas , häbi kadus , ja mõtlesin : suva see üks nädal , järgmine nädal on mu elust kadunud nii strip , koka kui õnnetu armastus . </s> </p>
<p> <s> Tõega , strip ja koka kadusid , nagu poleks neid kunagi olnud ( võibolla ei olnudki neid kunagi olnud ??? ) , aga armupiinad jäid aime jäävuse seadusega mu sisse edasi . </s> </p>
<p> <s> Kuidas üldse teised näkid strippi ilma made-by-incas annuseta teha suutsid ? </s> <s> Jah , muidugi - kannatus , valulävi , ja kuidas üks läheb teisest läbi , ülejäänud chickid arenesid minust veel jõudsamalt , sest ei hakanud kannatusi millegagi leevendama . </s> </p>
<p> <s> Kirke võttis mul käest kinni ja vedas mu arengusse ja me astusime lavale , alguses ei pannud ma midagi tähele , mustus mattis mind enda alla , siis ma harjusin , ja õnneks ei pidanud minestama , harjusin samamoodi nagu ülikooli hittloengute auditoorimites , kuhu ma alati viimasel hetkel jõudsin , ja ma läksin sinna klassi ja olin just enne shokolaadi söönud , sest ma olin nii nõrk ja kahvatu ja helesiniste veresoontega , ja ma vaatasin neid vormiväliseid , kampsunite ja rasvaste juuste ja rasvaste näonahkadega tudengeid , ja tundsin , et see shokolaad , mis ma just söönud olin , valgub must välja ja ummistab mu poorid ja kolestab mu näonaha ja kõik oli nii räpane ja pastakas oli kogu mu käe pastaga kokku teinud . </s> </p>
<p> <s> Aga siis võttis Kirke oma pikad tumedad juuksed lahti , ja mina oma pikad heledad , ja me tantsisime , ja olime kõige pikemad , kõige sihvakamad , kõige tihedamate ripsmetega , meil olid kõige ilusamad väiksemad rinnanibud , me olime DJ ära ostnud , oma võluga ära ostnud , ta lasi ainult MEIE lugusid , Incognito , Bossabrava , Jazzanova , Antonio Carlos Jobim , ja puhtus ilmus nähtavale kohe peale esimest saksofonisoolot ja esimest dollarisadu . </s> </p>
<p> <s> Ja siis tuli mu esimene tabledance , ma ei tea , kas Kirke nägi seda või oli liiga ametis mingite teiste sägade puistamisega , see esimene tantsuvõtja oli keegi Wall Streeti wannabe , kes kohe küsis : " Miks sa , ilus tüdruk , modelliks ei lähe ? " </s> <s> Väänlesin ta ees , salamahti peeglist kõõritades , ega mu ninasõõrmetest valget pulbrit ta Bossi ülikonnale ei pudene , " Sest ma tahan olla nagu markii de Sade , kes oli intellektuaalne värdjas . " </s> </p>
<p> <s> What ??? küsis pankur , kes oli harjunud mingi " mmm-sa-näed-profiilis-välja-nagu-tom-cruise " -strip-sirinaga . </s> </p>
<p> <s> " Vaata , Sade'l oli intellektuaalne karjäär tänu tema värdlusele ja värdlus tänu intellektuaalsusele . </s> <s> Ta tegi eksperimente , kui oli värdjas ja ei olnud intellektuaal . </s> <s> Kui ta vangi pandi , hakkas ta intellektuaaliks , kuna ei saanud enam olla värdjas " </s> </p>
<p> <s> Pankur naeratas , kuigi ta mini-sini-silmad karjusid appi . </s> <s> " Ot .. Su eeskuju on markii de Sade ! ? " </s> </p>
<p> <s> " Ei , SÜNDROOM on mu eeskuju , " mütlesin pankurile üle Os Mutantese . </s> <s> " Enne piinled ja hangid kogemusi , ja siis kirjutad . </s> <s> Kirjutad nendele , kes ei julge või ei saa piina kogeda . </s> <s> Kirjutad , kuidas sa töötasid stripparina . </s> <s> Kirjutad , mida sa õppisid . </s> <s> Kirjutad neist , kes sulle visiitkaardi stringide vahele panid . " </s> </p>
<p> <s> Table dance oli lõppenud . </s> <s> Toppisin ruttu kleidi selga , et ta ei saaks oma visiitkaarti tagasi õngitseda . </s> <s> Otsustasin , et meelelahutus lõppegu koos tõelise piina algamisega . </s> <s> Strip-sirin toob märksa enam pappi sisse kui sägade lollitamine . </s> </p>
<p> <s> Peldikus tegin oma reie pealt jälle kaks triipu , toppides kokakilekoti tagasi säärele kinnitatud kummi vahele , ühedollarilised katteks ees . </s> </p>
<p> <s> 72 tundi tagasi olin oma pere ja sugulastega söönud idüllilist jõulusöömaaega . </s> <s> Ma olin vaadanud oma onutütart , kes oli juba üheteistaastane , aga keda iga päev talutati kooli ja tagasi , sest lats ei suutnud kuut bussipeatust ise sõita , ja tema vanem õde ei saanud sellepärast oma peigmehe juurde Tartusse kolida , ja ma juba hakkasin sellesse latsesse suhtuma negatiiviaga , sellesse , et ta oli ilmetu , ei seganud täiskasvanute jutu vahele , et tal oli kindlasti hea mälu- ja analüüsioskus , aga null praktiline ja null loominguline intelligents , aga kuna mälu ja analüüs olid korras , saab ta igal juhul parematesse ülikoolidesse kui mina . </s> <s> Igatahes siis ta lõpuks vaatas mulle ise ka otsa ja ma võpatasin , sest tal olid ebatavaliselt terased silmad ja need silmad ütlesid : " Kas sa juba ükskord ei hakka ennast haletsema ? </s> <s> Sa nimetad ennast maitsekohtunikuks , oo jee , sa oled ilus , sa oled andekas . </s> <s> Sa oled kade tuviadvokaadi naistele , kellele tuviadvokaat on kõigile ostnud korteri ja auto ja annab igakuist cashi elu lõpuni ja viib neid ükshaaval reisidele , Hiinasse või Lõuna-Aafrikasse , millest nad pärast räägivad igavamalt kui sina piimapoes käimisest . </s> <s> Ei , sa isegi pole nendele naistele kade , sul on lihtsalt valus tunda , et nemad on rohkem saatuse inimesed kui sina , ja see annab Bertile õiguse öelda , et aga ju siis tuviadvokaadi naised väärivad seda kõike , sina ei väärigi rohkemat kui see viissada , mis Bert sulle korra kuus annab , ja isegi selle viiesajaga saab kildu , kui ta laseb sul hommikumantlis läbi lume postkastini kobida , et talle lehed nina alla tuua , sest kui sa seda ei tee , vingudes et sinu kehamass on poole väiksem kui tema oma , ja sa oled kõigusoojane ja võid haigeks jääda , siis Bertil on vastus valmis : " Muidu viitesadat ei saa , võlgu ma sulle pole ! " </s> <s> Dea , see ei ole ju armastus ! </s> <s> Ära vaata maha , sa ei pea häbenema , et isegi see viissada on tudengile abiks . </s> <s> Aga tuviadvokaadi naised väärivad neid hüvesid sellepärast , et neil on oma mehega intiimsus , nojah , tuviadvokaat ise pole muidugi ka selline frukt nagu Bert , aga just intiimsus otsustab - väljaspool voodit on Bert sulle nagu ülemus , sa ei julge talle ise helistadagi ! " </s> </p>
<p> <s> Terased silmad muigasid ühe kiire kõrvitsakausi peale ja teise kiire kartulikausi peale ja jätkasid : " Aga mina olen kõige rohkem saatuse laps ! </s> <s> Mul on kõige lihtsam ! </s> <s> Vaata , kuidas mind talutatakse ! </s> <s> Ja mäletad , kui Bert ükskord voodis hakkas su ees hooplema oma tütardega , et oh , nad jõuavad kaugemale kui sina , ja ta hooples nii kaasakiskuvalt , et sa tegidki strateegilise vea : ära iial iial kritiseeri mehe lapsi , sa ütlesid : " Kamoon ! </s> <s> Kuidas nad kaugemale jõuavad , kui neil pole ühtki avaldunud annet , ja millegipärast on neil paksud jalad , aga Bert ütles : " Nad on rikkad ! </s> <s> Ega sina , Dea , ju mu pärandust endale ei saa ! " </s> <s> Ja sa ei mõistnud , kuidas võis Bert öelda sellise mädamärkuse , aga sulle meenus , et ta tütardel oli vähemalt hea süda , ja seegi on ju anne , ja sa rahunesid . </s> <s> Jumal tänatud , et sulle ei tulnud meelde su enda aristokraaditeooria , - see et self-made-manidel on oht olla halvema iseloomuga , kuna nad on nii palju pidanud edu nimel rapsima ja intriigitsema , aristokraatidel on aga olnud aega ennast sisemiselt harida , kuna neil on üks mure vähem ja tihtipeale kaasasündinud see UJEDUS , millest sa jutlustada armastad - Aristotelese uhkuse ja kristluse tagasihoidlikkuse mõnus mikstuur . </s> <s> Aga selle aristokraadi-teooria järgi on ju ka uusrikutu lapsed aristokraadid . </s> <s> Meie - mina ja Berti tütred - ei pea kirjutama kaasaegseid , tüütuid , ettearvatavaid sotsromaane , me saame minna kaugemale ja sügavamale , me saame teha ajaloolisi romaane - kus , nagu enamuses heades filmideski , on vähe tegelasi ja seda suurem pinge . " </s> </p>
<p> <s> Tühja need silmad terased olid ! </s> <s> Kirjandus peab viima kaugele , kaugele Mis kuradi kaugele ! </s> <s> Kirjandus peab viima lähedale , nii lähedale , et ta hammustab su südant ! </s> <s> Ja ta ei pea olema mitte automaadivalang , vaid nõelatorge : südamesse . </s> </p>
<p> <s> Ja mis ajaloolisesse romaani puutub - siis vali rangelt perioodi , kallis . </s> <s> Või hakkad konkureerima piibli , Mika Waltari , " Meistri ja Margarita " ja kreeka mütoloogiaga ? </s> </p>
<p> <s> Ja siis ma vaatasin onutütart kindla negatiiviaga ja see oli moment , mida tahaks säilitada , ja teadupärast saabki momente paremini säilitada , kui mõelda : save , ja pärast avada fail . </s> <s> Onutütar ei tunnetanud , et ma säilitasin tema silmade moondumise terastest teratuteks , aga Bert tunnetas ükskord väga hästi , kuidas ma SÄILITASIN talle tekkinud kumerkõhtu , mis absoluutselt ei sobinud ta pika kenakehaga ja ta kraaksas mingil nõmedal ettekäändel , et meie suhe on läbi , ja seda ta ka oli , kaheks närunädalaks . </s> <s> Ma tõesti ei tahtnud ta kõhtu säilitada , aga säilinud see oli , ja nende kahe pisarnädala jooksul ma muud ei teinudki kui joonistasin Berti figuuri toetumas rõduuksele , kui ta telefoniga rääkis , ja seda kumerust , mille oli tekitanud regulaarne seapraad kohe peale regulaarset trenni . </s> </p>
<p> <s> Mis sind päästaks , onutütar , mu alter ego , vara sul on , küpsust mitte , kas tõesti oleks sa pidanud sündima kesk nõukogude aega kesk sovhoosi ja semmima ilusa naabripoisiga ja viieteistaastaselt , kui te pärast süütut embust lõunauinakut oleks teinud , oleks naabripoiss , meie kõigi naabripoiss , suurest rõõmust masturbeerima hakanud ja üks tilk oleks sattunud kaugele ja sügavale , LIIGA kaugele ja sügavale , sinu sisse , ja sa oleks süütult rasedaks jäänud , ja pidanud taluma kogu sovhoosi kurjasid silmi , aga sa oleks selle lapse ilmale toonud ja ühes temaga mängulisuse ja traagilisuse täiendamaks su analüütilist headust , tollal ei olnud ju olemas 72-tunni tablette , oli aasta 1972 ! </s> </p>
<p> <s> Aga sul on kõik hästi , jääbki hästi , sa ei pea tantsima ja sirisema , ma tunnen juba ette , et ei pea , ja sind sõidutatakse terve elu kuhu iganes sa tahad , ja osta endale videokaamera , sest su ümber on ainult tähendused ja rikkused , isegi kui sa parki lähed , ei näe sa lihtsalt niisama , kuidas keegi apostel räägib , et " armastage ligimest , armastage ligimest " . </s> <s> Sa näed , kuidas seda apostlit kuulab terve rahvajõuk ja kedagi ei huvita , et üks mees rasketes valudes maas väänleb ja appi hüüab , kõik astuvad tast üle apostlit kuulama . </s> <s> Sul õnnestub see stseen videole võtta , ja sust saab momentaalselt kuulus installatsioonikunstnik ! </s> </p>
<p> <s> Ma otsisin seal klubis paaniliselt muid mõtteid , sest ma kartsin , et ma minestan või saan panic disorderi , ja kui ma kokku oleks kukkunud , siis oleks Kirke olnud mu ainus lootus , kõik teised oleks must üle astunud , nii nagu tahtis must üle astuda see tädi , kes ei suvatsenud mulle alguses müüa 72 tunni tablette . </s> </p>
<p> <s> " Need on retseptiga ! " teatas ta . </s> <s> " Äkki te olete ajakirjanik ja kontrollite , kas saab ravimeid ilma retseptita kätte ja siis ma jään oma töökohast ilma ! " </s> </p>
<p> <s> Kuulge , kust ma võtan selle retsepti praegu , 72 tundi on kohe-kohe möödas , ega ma teilt morfiini ei küsi , kas te tahate , et ma hüüaks maha selle loosungi : veel üks õnnetu siia maailma , õnnetust armastusest ei saa ju sündida õnnelik laps . </s> <s> Kuulge , ma palun teid , muidu ma hakkan kogu aeg mõtlema teie peale , kui ma vaatan Picasso maalinaiste jalgu . </s> <s> Keegi teine ei joonista nii lõbusalt , nii VÕIMSALT töntsakaid jalgu . </s> <s> Need töntsakad jalad lausa tantsivad Picasso piltide peal . </s> <s> Ja minu kurjas südames , kui te mulle kohe neid tablette ei müü . </s> <s> Ja siis ta müüs . </s> <s> Tal hakkas must hale , sest võibolla oli temalgi kunagi olnud õnnetu armastus . </s> </p>
<p> <s> Aga need sägad , kes mind seal päevade kaupa jooksutasid , neil polnud haleda meele haledat varjugi ja mõned neist olid endale lasknud suhu lillelõhna ja flirträäkisid toonil , nagu oleks mina malts ja nemad alpikannid , juba esimese päeva lõpus tundsin ühe mehe juures eriti vänget lillelõhna . </s> </p>
<p> <s> " Sa ei pea mulle tantsima , " ütles ta . </s> <s> " Istu maha , ma maksan juba su seltskonna eest . " </s> <s> Hm , ta maksab mu p a l j a seltskonna eest . </s> </p>
<p> <s> Loomulikult ma istusin . </s> <s> Loomulikult hakkas ta rääkima , et ta on modelliagentuurist , ja et ta teeb tüdrukuid staariks , ja et ta ei pruugi küll selline välja näha , aga tegelikult kõnnib ta punastel vaipadel ja et tal on hullupööra cashi , et ma mingu taga kaasa ja tema tellib fotograafi , kes kukub kohe proovipilte tegema . </s> </p>
<p> <s> Hei , see on New York , ma ei usu su jutust mitte midagi , kas kuuled - mitte midagi ! </s> <s> Sa pole isegi viitsinud mingit originaal-orki oma jutu sisse torgata . </s> </p>
<p> <s> Ja ma nägin , kuidas järgemööda solvusid ta ümmargused musklid , california blue silmad , kiiritusepäevitus ja cambid nahkpüksid . </s> </p>
<p> <s> " Jah , sul on täielik õigus mind mitte uskuda , " sõnas säga . </s> <s> " Aga vaata mu kätt . " </s> </p>
<p> <s> Ja ta näitas mulle oma vasemat peopesa , kus oli mingi ringikujuline tume arm . </s> <s> " Kui ma olin kaheksa-aastane , tegid UFOd minuga katseid ja õnnistasid mu ära . </s> <s> Kui sa ei usu , siis ma käisin vähemalt viiekümnes teleshows seda rääkimas , ja testiti nii valedetektori kui psühhoosiga , et ma ei valetanud . " </s> </p>
<p> <s> Jah , raske on tõestada valetamist , kui inimene ise usub , mida ta räägib , mütlesin . </s> </p>
<p> <s> " Okei , " sõnas säga . </s> <s> " Ma näitan , kuidas mu mõte suudab keskenduda . </s> <s> Ma näitan , mis trikiga ma olen saanud kõik , mis ma tahan . </s> <s> Näe , võta see ühedollariline , mine oma taharuumi ja kirjuta sinna mingi number ühest sajani . </s> <s> Mina keskendun - mu hing praegu lahkub kehast , ma juba tunnen , kuidas ta lahkuma hakkab - ja kui sa tagasi tuled , arvan ma ära , mis numbri sa sinna kirjutasid . " </s> </p>
<p> <s> Ja eks ma siis läksin ja kirjutasin ( numbri 72 loomulikult , kusjuures eesti keeles ja sõnadega ) ja kui ma säga juurde tagasi jõudsin , avas ta silmad ja naeratas : " Hoia seda dollarit käkras oma käes , nii et sa tead iga rakuga , et ma ei saa seda kuidagi näha - see number on 72. " </s> </p>
<p> <s> Ma ei ole suur skeptiline silm , aga SEE ei saa küll võimalik olla . </s> </p>
<p> <s> " Kuidas ei saa - näed on , me võime seda trikki korrata , kui tahad . </s> <s> Muide , ma ei saagi seda nädalas rohkem teha kui kaks korda , see väsitab õudsalt ära . </s> <s> Mine ja kirjuta nüüd üks number sajast kahesajani . " </s> </p>
<p> <s> Ja ma läksin ja kirjutasin ühele teisele dollarilisele sadakuusteist , jälle eesti keeles , jälle sõnadega . </s> </p>
<p> <s> Ja säga tegi silmad lahti , kusjuures tal polnud mingit võidumaski üll , ja ütles : " Sadakuusteist ! " </s> </p>
<p> <s> Ja ma istusin ja shokkisin ja säga ütles : " Näe , kõik on võimalik . </s> <s> Miks sa mind kardad ? " </s> </p>
<p> <s> " Ma ei karda sind , " mütlesin . </s> </p>
<p> <s> Mees vaikis , ent vaatas mind ainiti , hüpnotiseeriv see küll polnud , ja ma mõtlesin : loomulikult ei karda ma sind . </s> <s> Niikaua , kui mu raamat valmis pole , ei juhtu muga nagunii midagi , ma julgen isegi öösel üksi metroos ja tänaval käia . </s> <s> Mu sees on selline valu , et see on ammu ohupiirid ära viinud , alguses ma kartsin laptopi vargust ja sisemisi ja välimisi tulekahjusid ja nii edasi , aga mida valusam hakkas , seda vähem kartsin . </s> <s> See on nagu siis , kui mul kunagi lapsepõlves gripi ja sõnakuulmatuse tüsistusena liigesed valutama hakkasid , ükski valuvaigisti seda ära ei võtnud , ma olin parajasti spordilaagris ja tammusin ööd läbi Haanja metsades , sest liikudes polnud valu tunda . </s> <s> Seal metsas elas üks hea hull , kellele laagri kokatädid aegajalt süüa jätsid õue , mees jooksis täiesti alasti ringi ja kartis inimesi ja inimesed teda , sest kuigi ta oli hullumajas tunnistatud ohutuks , ei ole ju miski siinkandis stabiilne , ja ma nägingi seda hullu , ühel habrashetkel , enne kui ta pikkade hüpetega põõsastesse kadus . </s> <s> Ja ma jalutasin edasi , et mitte lasta valul end vallutada , ja nüüd mõtlen ma endast ja Bertist oma Haanja jalutuskäikude najal - et ma ei tohi peatuda , sest peatumine tekitab valu või tahtmist kiljuda ja kickboxida , ja liikumises on mõte , camuslik , absurdne mõte , aga siiski mõte . </s> </p>
<p> <s> " See , et sa seda numbritrikki teed , ei tähenda veel , et sa mingi staaripunuja oleks , " mütlesin numbrimehele . </s> <s> " Saatus hoiab mind metroos ja tänavatel , aga võib vabalt karistada , kui ma esimese ettejuhtuva mehe korterisse loll-longin , sa EI OLE mingi tõsise agentuuri omanik , sul pole isegi kontorit ju . " </s> </p>
<p> <s> Ja ma jooksin , LIIKUSIN Kirke juurde , ta prahvas kohe naerma , kui numbrimehest kuulis : " Oh , ta istub siin pidevalt ja räägib igale uuele tüdrukule modellijuttu . </s> <s> Elab vastasmajas , ühetoalises korteris , me oleme ammu välja lasknud uurida , et ta ajab jama . " </s> </p>
<p> <s> Tuli jälle minu kord lavale ronida ja ma tantsisin ja vaatasin numbrimeest , kes omakorda vaatas mind väga etteheitvalt , ebaõnnestunud vägistaja silmadega , ja pildus mornilt ühedollarilisi . </s> <s> Kui ta end jälle lava poole küünitas , küsisin : " Kui sa nii rikas oled , miks sa siis mulle ainult üheseid annad , samal ajal kui teised annavad vähemalt viiekaid ja kümnekaid ? " </s> </p>
<p> <s> Numbrimees naeratas kurvalt : " Sellepärast , et sa ei usu mind . </s> <s> Kuigi kas sa oled näinud kedagi , kes niimoodi numbreid ära arvaks ? " </s> </p>
<p> <s> " Ei ole , " vastasin . </s> <s> " Aga kui sul oleks tõesti maksimüstilised võimed , vaevalt et sa seda niimoodi rõhutaks . </s> <s> See ei ole ju hea toon niimoodi rõhutada asja . </s> <s> Pealegi tuli mul meelde , et oskan ise veidi lihtsamat , aga sama põhimõttega trikki . </s> <s> Kui piisavalt keskenduda , võin korraldada nii , et ükskõik mis raadios mängib diskor neid lugusid , millele ma parajasti mõtlen . </s> <s> Ja kui ma eriti intensiivselt mõtlen , võib raadiost isegi tulla mõni mu kaitsesingel . </s> <s> See on lihtne trikk , aga õnneks ei taipa kõik seda proovida , muidu oleks ju raadiotes ikka enamuses kehvad lood . " </s> </p>
<p> <s> Mõtlesin , et võibolla numbrimehel isegi on maksimüstilised võimed , ta on nii sensitiivne , et tal ei lähe isegi võimed kaduma , kui ta valetab ja ta valetabki neile , kes lasevad tal ennustada ja neil hakkab halvasti minema , kuigi Saatuse järgi peaks hästi minema , aga inimesed ei viitsi ju enam pingutada , kui on öeldud , et halvasti läheb . </s> </p>
<p> <s> Numbrimees naeratas jälle imelikult ja ütles : " Noh , igatahes kui ümber mõtled , helista . " </s> </p>
<p> <s> LIIKUSIN lava teise otsa , ja lillelõhn pidi mind peaaegu lämmatama ja ma nägin pimedust ja kuulsin vaikust . </s> </p>
<p> <s> Kas sellest kirjeldusest piisab , sulle ju ei meeldi liigne poeetilisus , mis on tüütav ja naiivne nagu Neruda proosa - " ma tahan ratsutada nii , et mu kõrval on lammaste jõgi , hektarite kaupa rullunud villa , mis kulgeb surma poole . " </s> <s> Mis siin ikka pikalt kirjeldada , me ei ole keskkoolis või bourgeois romaanivõistluse zhüriis , kus loeb kirjelduse pikkus ja kujundlikkus ja omadussõnade rohkus . </s> <s> Peaasi on esteetika , stiil , ja ainult see , sest ka teine äärmus - topical trash , ideede kirjandus - on kahtlane . </s> <s> Mis mõnu on lugeda asja , mille sisukokkuvõtte saab teha ühe lausega : " Maha majanduse ülemvõim ! </s> <s> Coca-Cola presidenti ei valita ! </s> <s> Ta valitseb maailma absoluutse monarhina . " </s> </p>
<p> <s> Ja sägad muutusid mu kursaõdedeks , ilma pihata headeks südameteks , kes jäid vait , kui ma klassi astusin , ja kes käisid naisüliõpilasseltsides . </s> </p>
<p> <s> " Hoidke meeste ligi , " ütlesin , " sest neil on kahjuks rohkem aju- ja raharessurssi , " aga muidugi kursaõed ei kuulanud mind , ja pidasid edasi oma teeõhtuid , ja nad ei naernud , kui ma ütlesin , et võibolla oleks meiesugustel mehukam minna hoopis suhuvõtmiskooli ( NYCis on neid palju ) , mitte ülikooli , kuna suuvärgiga võib paraku kaugemale jõuda . </s> </p>
<p> <s> Ja ma tantsisin keset valgusvihku , meeleliselt , heitlikult , meeleheitlikult ja proovisin kursaõdedele-lillesägadele seletada viie minutiga seda , mille üle arutletakse tundide kaupa feminismikonverentsidel . </s> <s> Polideikin juhtis mu mõtet kuskilt kaugusest , ja ma rääkisin tema sõnu , meil oli telepaatiline side - kõlab karmilt , aga on täiesti õpitav : </s> </p>
<p> <s> " Aegade hämaruses olevat ajaloolaste sõnul valitsenud rahumeelne matriarhaat . </s> <s> Siis aga tuli indoeurooplane ja kõik muutus : meesvägilaste ajastu ehk patriarhaat surus naise madalamale kohale . </s> <s> Aga kas nüüd suunduvad ohjad taas naise kätte ? </s> <s> Patriarhaalne müüt " Herakles viljastab ühe ööga 1000 naist " asendub sellega , et naine-rahuldab-300-meest-hambad-risti-orgasmis . </s> <s> Ja mehed ootavad rivis oma au ülespoole pihku pressides püstkoja ukse taga . </s> <s> Võibolla tõesti osad vahetuvad , kuid fallos pole enam sümbol . </s> <s> Viimases teadaolevas matriarhaalses ühiskonnas Kreeta tsivilisatsioonis oli aga fallos kuni 2meetrine , mille järel naised laulu saatel Knossose poole sammusid . </s> <s> Peale seda aga domineeris Euraasiat 3000 aastat järjest germaani vägistamismüüt , kus vägistaja ise süümekatest kohitsetud ebardi mulje jättis : toimus pidev , kuid ülimalt abstraktne vägistamine . </s> <s> Lõunamaade rahvad suutsid vähemalt nendes meesmüütides välja öelda , kuidas ja kuhu kepiti - kasvõi redigeerimata ja avaldamata " 1001 ööd " . </s> <s> Ja mingi igandina jäi osades " 1001 öö " variantides juhtroll naisele . </s> <s> Islami vaimulikel tekkis seepeale kohe teooria naise erilisest kõlvatusest . </s> <s> Kristluse ja islami tulekuga ei muutunud midagi : esimene ütles , et ära kepi , teine jälle lubas seda vaid mehele . </s> <s> Indias oli lesele põletamisest pääsemine õndsus , kepist ei julgenud ta unistadagi , Hiinas hukati vastsündinud tüdrukuid massiliselt . </s> <s> Erandina kinnitas reeglit vaid üksainus hinduismi sekt , kus mehed pidid templis jumalust kujutava noore naise jalgevahet lakkuma . </s> <s> Islami seaduste kohaselt ei tohi mees naist suuga rahuldada , küll aga on suhuvõtmine naise kindel kohustus . </s> <s> Sama oli viimaste sajanditeni ka kristlikus maailmas : Katariina Teist peeti mitte seetõttu amoraalseks , et sajad bojaarid teda magatasid , vaid et mingi kuradi vürstike talle osavalt keelekat tegi . </s> <s> Kõige selle juures on mitmemehepidamine eskimo ja tiibeti naiste seas lihtsalt üks paljukorrutatud maailmaääre anakronistlik erand . </s> </p>
<p> <s> Pole loota , et peale meesvägistaja röövrüütelmüüti tuleks tagasi vagur eelajalooline naismüüt mehe sümboliga vapil . </s> <s> Oodata või loota on kahte võimalust : amatsoonlus , või Elagabaluse 3. sajandi alguses viljeldud mees-naislus . </s> <s> Amatsoonlusest on vahel ikka räägitud . </s> <s> Pealegi naissõdalased juba USA armees on , nüüd siis järgnevad chongilikud naiskeppijad . </s> </p>
<p> <s> Elagabalusest on aga räägitud vähe . </s> <s> Ta oli Rooma imperaator , kes lõi uue kultusorgia : kehastas ise avalikel orgiatel maskuliinset peajumalat , olles aga tseremoonia käigus väiksemate , fallostega varustatud kaas-naisjumaluste mängukanniks . </s> <s> Kui kunagi pornotöösturiteks hakkate , kopeerige kõik stsenaariumid antiigist . </s> <s> Need on juba pikki aastasadu produtsenti ootamas . " </s> </p>
<p> <s> Sägad olid võtnud tagasi oma endise kuju ja loomulikult ei olnud nad pihta saanud , mida ma öelda tahtsin , võibolla õigusega ? , ja katkutud juustega muna näoga chikk , kes tantsis mu kõrval , sai poole rohkem tip'e , sest talle saatis signaale mitte Polideikin , vaid tema sõbranna , kes oli lugenud " Kehakeelt " ja teadis , et tuleb pilk ainiti suunata ühte kohta , pooljuhuslikult näidata keelt , teha tagumikuringe ja teisi jõledusi , mis on nii deseksualiseerivad kui veel olla saab , aga vanamehed ei saanud sest aru ja puistasid muna näoga chiki üle dollarisajuga ja mina olin kaotaja ja lahkusin lavalt , ja hea , et mulle ei ulatatud karikat häbikirjaga : " Osavõtja " ja jooksin taharuumi tikkiva puertoriiko mammi juurde : Socorro ! </s> <s> Kuigi siin on turvakaamerad ja kliendid ei tohi tüdrukuid käppida , on mul selline tunne , et kohe saavad need vanamehed sellise jõu taha , nagu Iisraeli kunagine kaitseminister Dayan , kellel mürsukild vigastas mingit närvi , mille tagajärjel pidi ta iga mõne tunni tagant seksida saama , ja kui ei saanud , võis ta hakata tegema strateegilisi vigu . </s> <s> Need vanamehed söövad ära mu nooruse , söövad ära kõigi nende tüdrukute nooruse . </s> <s> Siin majas , kus ei täitu ükski soov , süüakse meid lihtsalt ära , nii nagu sõi Bokassa kooliõpilasi , kes ei kandnud vormi . </s> </p>
<p> <s> Aga Kirke jäi sinna ikka edasi passima , mingi rebaseonu järel läks ta privaat- ehk shampanjaruumi , kus saab 300 dollarit tunnist , ja ma pidin üksi lahkuma , uksel juba ootasid Polideikin ja Kastor , kes ütles : " Noh , see juba hakkas minema , aga milleks need Bokassa ja Dayani näited ; mõõdukus , kallis , mõõdukus viib ida poole ! " </s> </p>
<p> <s> Aga ma ei oska veel olla mõõdukas , sest ma olen lapsehääl - nende laste hääl , kes mu raamatus surevad , esitades mu suurimat hirmu , lapsekaotamist . </s> </p>
<p> <s> Nüüd ei öelnud Kastor ja Polideikin enam midagi , ja neil oli kuidagi ükskõikne pilk , alguses see ehmatas mind , aga siis mõtlesin , et vahet pole , peaasi on olla jumalate , mitte inimeste sõber , ja mu taskus hakkas helisema mobiiltelefon , mis oli imelik , sest mul ei olnud ju NYCis mobiiltelefoni ja varemed olid jälle tagasi ja telefoni otsas luksus Mia : " Ole Kastori ja Polideikiniga ettevaatlik . </s> <s> Nad madaldavad kogu aeg tooni tooni võrra häält , ja see on preestrite tunnus . </s> <s> Nad tahavad su märkamatult ära hüpnotiseerida , varsti hakkavad nad sulle rääkima energiasamba aktiviseerimisest , nagu nad teaksid üht hardcore joogit , kes oskab seda teha - üks rumal kunstnik juba läks selle joogi õnge , joogi virutas talle haamriga pähe ja see oligi kogu energiasamba leidmine ja kunstnik tundis ennast küll paaril järgmisel päeval nagu valikute valitseja , aga siis läks ta hulluks ja hulluks ta jäigi , kuulates iga päev kõrvaklappidest aplausi , arvates , et see on talle . " </s> </p>
<p> <s> Kõne lõppes , ja Kastor ja Polideikin jalutasid edasi nii , nagu poleks midagi juhtunud , ja võibolla polnudki midagi juhtunud , ja Kastor peatas mingi tolmuse takso ja sees hakkas kohe käiama lint : " Tere , mina olen Rappija Jack . </s> <s> Kuigi ma tapsin palju inimesi , panin ma alati turvavöö kinni . " </s> </p>
<p> <s> Ja Kastoril ja Polideikinil oli jälle selline nägu , nagu poleks midagi juhtunud , ja ma siis ei hakanud nende käest küsima , et minu arust Rappija Jacki ajal ei olnudki veel turvavöösid . </s> </p>
<p> <s> " Näe , võilill kasvab asfaldist välja ! " hüüatas Kastor äkki , aga me sõitsime nii kiiresti , et ma ei jõudnud seda imet märgata . </s> </p>
<p> <s> Kirke naeris ja nuttis ühtaegu , kui ma seda talle nüüd , kolm nädalat tagasi , pseudosuvel kesk ridaelamuid meenutasin . </s> </p>
<p> <s> " Ma tõesti ei tahtnud sind solvata , aga sellisena ma seda asutust ette kujutan , " mütlesin . </s> <s> " Sealsetest piinadest puuduvad vaid Coca-Cola kraanid . </s> <s> Kirke , rooma parem küüntega mööda seina üles , uju Gangeses , ole nõudepesija või koristaja , aga mitte see ! " </s> </p>
<p> <s> " Jah , su fantaasia möllab , " ütles Kirke , " tõesti möllab , aga nii hull see asi nüüd ka pole . </s> <s> Keegi ei söö ära mu noorust , kui ma suudan olla tugev , ja kui mul on eesmärk . </s> </p>
<p> <s> Sust võib vabalt saada kirjanik . </s> <s> Ära põe selle üle , mis Kastor arvab . </s> <s> Ma ju nägin praegu , et sa suudad fantaseerida ka , mitte ainult tõde panna . " </s> </p>
<p> <s> Jah , võibolla saab must kirjanik . </s> <s> Ma LOODAN , et muga ei lähe nii nagu selle lehti pühkiva vanatädiga . </s> <s> Vanatädi pühib lehti hoolikalt , ülihoolikalt , pühib terve hommiku , ent siis tuleb tuuleiil , mis ühe hetkega vanatädi töö hävitab . </s> <s> Ja see on nii tavaline asi , et nutta pole siin midagi . </s> <s> Kuigi tegelikult on nutupõhjus olemas . </s> <s> Nutma ei peaks loll , kes joonistas oma teose kriidiga asfaldile . </s> </p>
<p> <s> Mmm , Kirke , aga ma näen , et sa oled siiski võtnud kasutusele mõned ettevaatusabinõud , mu kallis esoteerik , sul on isegi väike püramiid toas ! </s> </p></div2>
        <div2 type="alaosa"><head> 10 . ADAGIO </head>
<p> <s> Iason ootas mind mingi dineri ukse ees . </s> <s> Tal olid mustad silmaalused ja hästi valge nahk ja see tegi ta ilu veel ebamaisemaks . </s> </p>
<p> <s> Ma tean , et ei tohi idealiseerida , aga ma pean . </s> </p>
<p> <s> Kui El Greco oleks elanud tänapäeval , oleks ta kurbuse võrdkujuna maalinud Iasonit . </s> <s> Ma tean , et ei tohi nimestada , aga ma pean . </s> </p>
<p> <s> Istusime . </s> </p>
<p> <s> " Ah , pole midagi , " ütles Iason . </s> <s> " Koritha teeb jälle trikke . " </s> </p>
<p> <s> Ma tean , et ei tohi imestada , aga ma pean . </s> <s> Kuidas saab keegi Iasoni-sugusega halvasti käituda ? </s> </p>
<p> <s> " Küll ta paari päeva pärast välja ilmub , nii on see ju alati olnud , " mütlesin . </s> </p>
<p> <s> " Aga iga kord on hullem , " ütles Iason ja süütas sigareti ( tema stressisümboli ) ja tellis meile kreeka salatid ja apelsinimahla : " Ah , ma ei taha sest rääkida , mutt hoiab mind lühikese rihma otsas . </s> <s> Samas on ta jälle kõige tarktulisem naine , keda ma tean . " </s> </p>
<p> <s> " Jah , Dea , " ohkas Iason , " pean vist harjuma üksindusega . </s> <s> Einstein ütles ka , et elas üksinduses , mis oli küll nooruses valus , aga küpsusaastatel väga nauditav . </s> <s> Elus on sotsiaalsed tsüklid , kus purskad välja , mida oled kogunud , ja asotsiaalsed , enesetäiendamise tsüklid . </s> </p>
<p> <s> Kohe varsti saan ma tagasi teadusesse . </s> <s> Varsti , varsti </s> </p>
<p> <s> Aga täna joon , ja homme lendan tagasi kontorisse , kus mind juba ootavad tuhat asiaati , ülehomseks peame kliendile tarkvarasüsteemi valmis ehitama , jälle üks öö kontoripõrandal magamist , aga asi saab valmis , klient on õnnelik , mina magamata , aga ka õnnelik ja raha käib majanduses ringi , ringi , ringi ning majandus aina kasvab , kasvab , kasvab , ja nii kestab see lõpmatuseni , kuigi vahepeal levitatakse maailmas infi , et on majanduslangus , tegelikult pole mingit langust , nad tahavad rahvast veel ägedamalt tööle sundida lihtsalt . </s> <s> Kusjuures 90 protsenti minu teenitud cashist rändab omanikele , kes mängivad golfi ja ei oska e-maili ka saata , aga ma naeratan , sest ma saan aru , et igaühel on oma koht , ja nii nagu omanik ei loovuta oma kohta , ei loovuta mina oma kohta , ja loon , loon edasi selles suures mustade klaasidega pilvelõhkujas , gigantsed moetablood vilguvad tagataustal , aga mina olen suurte süsteemide võlur ja tarkvarakirurg , noored istuvad märkmikud käes ja konspekteerivad , kui ma töötan , töötan nii metsikult , et ma ei suuda Korithaga lõplikult ära leppida , töö on vähemalt kindel , Koritha ei ole , aga kui meil kunagi laps peaks olema , siis on ta sigitatud sellest spermast , mis ma Yale'i spermapanka talletasin , kui oli meie kursuse kord säilitada oma head geenid , ja Koritha peab siis kogu aeg meie lapsele ütlema : Of course your daddy loves you , he's on Prozac , he loves everyone , ja ma isegi tõstan pilgu oma bioloogilist kella käsitleva raamatu kohalt , aga mul on murekortsud , sest ma investeerisin oma tarkvara-arhitektina teenitud cashi valesti , magasin valede bosside tütretega , kuigi need olid bossid , kelle perekonnaalbumites on fotod , kuidas isa vasemal käel on president ja paremal välisminister - kakskümmend aastat , presidendid ja välisministrid vahetuvad mõlemal pool kätt - aga isa ainult naeratab pildi keskel ja isegi ei vanane , aga mul on juba kolmekümneselt nägu kortse täis , sest hoolimata oma doktorikraadist ja veel ei tea millest pole ma USA kodakondsust saanud , samal ajal jooksevad aga kolmsada mehhiklast üle piiri ja saavad niisama lihtsalt kodanikuks ja kulmukortsud on sellest , et meie laps tõmbab ennast kogemata kapuutsipidi aiaposti külge kinni ja lämbub , ja ma kuulen pool aastat järjest meie viie pakistani teenri nutukoori , ja Koritha loeb ainult mingeid tantraid , aga surmajope valmistanud firma annab meile paar miljonit , ja me mõtleme uue lapse peale , sest me ei tohi ju heituda , ei tohi ju " </s> </p>
<p> <s> " Lõpeta , kallis , lõpeta !!! </s> <s> Ma meelega ei mõelnud praegu eriti tõsiselt kaasa , sest kui veel ka mina sinna oma mõttejõu lisanud oleks , siis kõik kindlasti lähekski nii hullusti , teed sa nalja või oled purjus , Iason ? </s> <s> Muide , väga õnnelikud on inimesed , kellel on kaitserefleks stressi ajal magama jääda - nagu Okasroosike , ärkad üles , siis kui kõik on möödas . " </s> </p>
<p> <s> " Vaata kui palju juukseid mul praegu välja tuleb , - see näitab stressi hulka , " ütles Iason , ja kammis ennast ja tõesti tuli välja ebanormaalselt palju juukseid . </s> </p>
<p> <s> Ja siis kammisin mina ennast ja tuli välja veel kohutavam kogus juukseid . </s> <s> Kui ma oma raamatut ruttu valmis ei saa , olen varsti kiilakas . </s> <s> Mõtle , kui õudne , kui ma ei saagi seda valmis , ja must saab hoopis mingi sotsioloog või semiootik , ja ma hakkan arvama , et Hoffmeyeri viisteist märgitüüpi on tohutu tähtis asi ja arutama teemal , kumb on suurem , kas olukord või asjaolu , ja raju-ajudoktorid käivad suitsunurgas irvitamas , et nende intellektuaalseid kapriise tõsiselt võetakse , ja must saab kellegi teise , saad aru , KELLEGI TEISE - campus noveli mõttetu kultuuritöölise prototüüp , kes punastab , kui loeb intervjuust Brian Enoga , et " Fuck your intellect , trust your instinct " , aga hakkab seda ikka uhke hooga tsiteerima , ja heal juhul saan ma kunagi hakata andma mõnda creative writingu kursust , ja na-tu-ke tunda end raju-ajuna , sest ega ju inimene , kes sellist kursust võtab , ei saa iial kirjanikuks . </s> </p>
<p> <s> Mõtle , mida ma seal räägiks - " Paljude vaimukuste struktuur on üleminekud : " Pätsu ajal olid politseinikud nagu karud . </s> <s> Mõni oligi karu . " " </s> <s> või " Te ei tohi oma raamatus olla nagu kuubik kandilises maailmas . </s> <s> Peate olema Elioti-sugune ebamugav muhk ja kõik vildakile ajama " või " See aeg , kui te raamatut kirjutate , pole teis tegelikult loomingulist vabadust , kuna mingil määral kammitsevad teid see , kas mõtteid jätkub ja kas asi üldse valmis saab . </s> <s> Kui aga raamat juba valmis on , pole ta enam teie oma , teil on imelik suva ja te ei viitsigi oma vabanenud loomingulisust sinna lisada " ja niikaua kui ma seda kursust annan , kuulen ma kõrvus sääse pininat , aga kui mind lahti lastakse , paisub see pinin hiina vanglate sireeniks ja siis pole enam loota mingit loomingulisust . </s> </p>
<p> <s> " Ära muretse , Dea , sa oled veel üheksateist , kahekümneni on natuke aega , " ütles Iason . </s> <s> " Neruda kirjutas oma " Kakskümmend armastusluuletust " kahekümneselt . </s> <s> Ja ta on vist inimkonna loetuim kirjanik , kuna teda tõlgiti massiliselt vene ja hiina keelde pluss kogu Ladina-Ameerika , nii et juba sellest saame kaks miljardit lugejat . </s> <s> Siin on , mida järele teha ! " </s> </p>
<p> <s> Rüüpasime sünkroonis apelsinimahla ja hea , et meil ei voolanud sünkroonis pisarad . </s> <s> Iason jõudis õigel ajal lõpetada , kuigi need pisarad oleksid olnud ilusad ja langenud silmadel täpselt ühest kohast , nelja silma sümmeetriline pisaralangetamine oleks toimunud . </s> </p>
<p> <s> " Tee valmis oma proosa ja siis mine luulesse , " ütles Iason , kui kellegi tõmmud käed meie laua maniakaalselt kiiresti lapiga puhtaks pühivad . </s> <s> " Luule on kõige kõrgem vorm ja muud ei ole mõtet lugeda ; luule ja proosa suhe on sama , mis ooperi ja popmuusika oma . </s> <s> Kui kirjanik ei oska ennast lühidalt ja kaunilt väljendada ( nagu luules ) , vaid teeb seda pikalt ja ainult vaheldumisi kaunilt ( nagu proosas ) , raiskab ta enda ja lugejate aega . </s> <s> Mõtteid tänapäeval enam eriti lisada ei ole , ilu aga küll , sellepärast jääbki peale luule . " </s> </p>
<p> <s> Ja Iason küünitas JÄLLE käe põue poole ja rüüpas sealt midagi . </s> <s> Jälle ! </s> <s> Järelikult oli ta seda kogu aeg teinud , ja alles sel hetkel panin ma seda tähele . </s> </p>
<p> <s> Vähemalt , kui Iason joob , siis on see kuidagi mõttekas joomine , oma filosoofia ja alljoontega . </s> <s> Ta on nagu Sokrates , kes joob kõigist kõige rohkem , aga on ikka kõige kainem , lihtsalt jutukam , ja ma lasin tal soleerida , ta on ainus , kelle monoloogidesse pole mul kahju panna ka enda mõtteid : " Yale'st helistati ja nõuti mu õppelaenu tagasi , ja mina muidugi sokkisin oma majanduslikult raskest olukorrast . </s> <s> Ja meenus , kuidas lõpuaktusel üks tüüp rääkis : " Well , let me assure you that you never really leave Yale . </s> <s> The Fundraising Committee will be on your ass until the day you die . " " </s> <s> Iason naerab mõrult . </s> <s> Ja siis see tüüp ennustas veel ette mingit sellist olukorda , et " A voice asks you for money . </s> <s> Knowing they just raised 2.5 billion dollars you ask , " What do you need it for ? " </s> <s> Then there's a long pause and the voice on the other end of the line says , " We don't need it , we just want it . " </s> <s> It's chilling . " " </s> </p>
<p> <s> Iason naeris jälle , ma polnud tükk aega nii kurba naeru kuulnud , ja tegelikult ridarääkis ta seda kõike vaid selleks , et mitte mõelda Koritha peale . </s> <s> Igaks juhuks ei hakanud ma üksikasju pärima , sest võibolla teeks see Koritha liiga maalähedaseks , ja siis oleks mul üks armukadedus jälle juures . </s> </p>
<p> <s> Astusime üles mööda Broadwayd , sest tipptunnil pole mingit mõtet taksot võtta . </s> <s> Astusime ja astusime pikkade skandinaavia sammudega ja meist kiiremad olid ainult mingid tervisejooksjad , kes olid kogemata jätnud lugemata artiklid sellest , et magistraali ääres jooksmine on mitu korda kahjulikum kui üldse jooksmata jätmine . </s> <s> Aga kuna ma olin Iasoniga , kadus mu didactic disorder kibekohe ja vaatasin hoopis , kuidas mingid suusamütsidega sägad traavisid möödujate järel ja pakkusid müüa kõiki mõeldavaid asju - pornovideotest " Armani " kelladeni . </s> </p>
<p> <s> Kui Bert ükskord USAs käis , tõi ta mulle ühe sellise Armani kella , ja oli tres-tõre , kui ma võltsingust aru sain ja saatsin peale kahenädalast jõukogumist teate : " New Yorgi Chinatownis ei kustu tuled iialgi . </s> <s> Vahel jõuab hiinlaste Armani mudel valmis enne , kui Armani ise sellise mudeliga välja tulnud on . " </s> </p>
<p> <s> " Oh , seda tüüpi ma tean , hehee , " ütles Iason ja tõmmmmmmmmbas mind kuskile inimringi . </s> <s> Tüüp , keda ta teadis , oli sõrmkübaramees . </s> </p>
<p> <s> " Jälgi mängu , neli meest mängivad , aga kolm on tema enda omad , " ütles Iason . </s> <s> " Trikk seisneb selles , et säga sokib ja toimetab kolme sõrmkübaraga , sina aga pead ära arvama , millise sõrmkübara alla jääb punane pallike . </s> <s> Üks arvamine 50 taala . </s> <s> Kui võidad , saad raha topelt tagasi . " </s> </p>
<p> <s> Jälgisime sõrmkübarataati ja arvasime kogu aeg õigesti ära . </s> <s> Seejuures oli kohe aru saada , kes olid päris-mängijad ja kes rahva üleskütjad . </s> </p>
<p> <s> " Aga kui kaasa mängima hakkad , ei arva sa kunagi õigesti ära ja näe , alati kui nad kelleltki cashi kätte saavad , pistab üks tüüp punuma , enne kui cashiomanik protesteerima jõuab hakata , " ütles Iason . </s> </p>
<p> <s> Lähme , mul hakkab füüsiliselt paha juba . </s> </p>
<p> <s> " Ota , ma annan neile 50 taala , võibolla selle arvelt näppavad vähem käekotte . </s> <s> Keskendu nüüd , " ütles Iason . </s> </p>
<p> <s> Tundsin südames sama jälki tunnet kui Amsterdami tripi ajal. </s> <s> Nii mina kui Iason arvasime , et pall asus kõige parempoolsema kübara all . </s> </p>
<p> <s> Loomulikult polnud see seal . </s> </p>
<p> <s> Ja me astusime edasi mööda Broadwayd hotdogide ja kuuma asfalti ja kära ja politseisireenide ja mingi müstin-sumin-sudu saatel , ja teised astujad olid kõik tumedanahalised . </s> </p>
<p> <s> " Rassist oled või ? " see oli popkriitik , kes seda küsis . </s> </p>
<p> <s> Ja ma vastasin , sudu tekitas samal ajal mu roosale kurgulaele mingi ida mustri : " Ma lihtsalt mainin fakti ! </s> <s> Ja kas seetõttu , et ma kirjeldan Berti sellisena nagu ta on , hakkad sa mu raamatut tembeldama antisemitistlikuks ? " </s> </p>
<p> <s> Iason elab kuuendal korrusel ja lift ei töötanud ja me kargutasime üles mööda kitsast treppi ja seal trepikojas oli mingi spetsiifiline keemiline puhastus segatud friikartulitega lõhn , ja Iasoni korter oli nii väike , et mu kohver oli enda alla võtnud poole ühest toast . </s> </p>
<p> <s> Täitsa imeasi oli olla kahekesi , teised uruelanikud olid talumatult niiske Manhattani suve eest Miamisse puhkama läinud , pealegi pidavat NYCis ringi lendama mingid mürgisääsed . </s> </p>
<p> <s> " Ah , eks asi ole veidi suuremaks puhutud , " ütles Iason ja pani peale haige Leonard Coheni plaadi ja tantsis , uimerdas selle saatel ringi . </s> <s> " Sa ei tea , mis lugu eile Timesis oli . </s> <s> Et mingi hull tüüp pidevalt ajab endale selga metrootöötaja riided ja siis , teades kõiki nende töökäike , läheb mees ja tõmbab mingist kangist , mis rongi seiskab ja hüüab siis ruuporist , oh , danger ahead , ja kõik reisijad evakueeritakse hanereas läbi pimeda tunneli , kus nad peavad umbes pool kilti käima , ja säga saab sellise tseremoonia korraldamisest tohutu kaifi . </s> <s> Küsiti siis ta käest , et kui sulle niiväga meeldib see metroopull , miks sa siis sinna tööle ei lähe , ja ta vastas , et ma tahtsingi minna , aga nad ei võtnud mind vastu , sest selleks ajaks olin ma juba ühe rongi seisanud . " </s> </p>
<p> <s> Me naersime ja Iason naeris peaaegu sama heleda häälega kui mina . </s> <s> Kui ta on purjus , hakkab ta natuke transvestiidi häälega rääkima . </s> </p>
<p> <s> Nägin vannitoas kahte suurt prussakat , need on NYCis palju suuremad kui Eestis , shokk oli nii suur , et ma isegi ei jõudnud karjatada . </s> </p>
<p> <s> Kõik voodid olid vabad ja teoreetiliselt me ei oleks pidanud voodit jagama , nagu tavaliselt , aga Iason jäi mu kõrvale tukkuma . </s> </p>
<p> <s> Päris magama ei saanud jääda , sest Cohen mängis nii kõvasti ja Iason ei lasknud teda vaiksemaks keerata . </s> </p>
<p> <s> " Järgmine suvi lõpetad ära oma ratsutamised ja tennised ja vanameeste tillist tõmbamise ja muud raiskavad lõbud ja tuled Manhattanile , " kostis Iason äkki . </s> <s> Ka tema armastab unes kõva häälega rääkida . </s> <s> " Õpetan sulle javat ja teenid cashi . " </s> </p>
<p> <s> See on Iasoni kui javatunnistaja unistus , et kõik naised javat oskaksid . </s> <s> Ükskord , kui nad jälle Korithaga tülis olid , korjas Iason kuskilt üles ühe argentiina nuku , kes tegi hästi võileibu ja kes kogu aeg naeratas ja Iason armastas ta headust ja puistas tüdruku üle riiete ja ehete ja luulekogudega ( tüdruk deklameeris talle öösel voodis kena itaalia aktsendiga hispaania keeles Neruda värsse a la En la arena victoria dejó sus pies perdidos . </s> <s> Iason tahtis tüdrukule tutvustada ka programmeerimismaailma , aga unustas , et tüdruk oskas inglise keeles öelda ainult " yes " . </s> <s> Lõpuks sai Iasonil argentiinlannast ja ta võileibadest ja itaalia aktsendiga hispaania keelest kõrini ja ühel hommikul ulatas ta tüdrukule lennukipileti Buenos Airesesse . </s> <s> Lõunaks oli tüdruk kadunud , aga kas ta ka Buenos Airesesse jõudis , Iason ei teadnud . </s> <s> Avaldas vaid kahetsust , et polnud tüdrukult teada saanud selget teed mittemateriaalses vallas tippu jõudmiseks , sest näis , et tüdrukus oli see vastus olemas ja ootas vaid õiget aega , et välja tulla . </s> <s> Materiaalses vallas tippu jõudmise tee on ju selgemast selgem : New Yorgis kuuekohalise aastapalga saamiseks on vaja kolme asja : modernse programmeerimiskeele oskust , H1B tööviisat ja inglise keeles enese müügivõimet . </s> </p>
<p> <s> " Ma ei tea , ma pole enam üldse snoob enam , " mütlesin . </s> <s> ( Iasonile ma kogu aeg mütlen ) " Kui on valida , kas cash ja kuulsused ja java programmeerimiskeel ja punased vaibad ja shampanja New Yorgis või ookean ja ratsutamine ja ürgloodus , ma pigem valin viimase . </s> <s> Ma ei ole mingi metsinime , aga pigem see kui Manhattan . </s> <s> Mul ei ole mõtet javat õppida , sest ma ei saa selle essentsidest aru , ma olen näinud geeniusi nagu sina ja mu kunagine pinginaaber , kes võitis kõik mõeldavad maailma matemaatikaolümpiaadid . </s> <s> Ma võin teie põllul olla heal juhul karikatäitja , personalijuht , sekretär või koristaja . " </s> </p>
<p> <s> " Sa alahindad ennast , alahindad , Manhattan ootab sind , Manhattan nõuab sind , Manhattan ütleb , et vahepeal võib ju selles finno-ugri keskkonnas nalja teha , aga mitte liiga kaua , " lausus Iason unes , " sa ju usud ka üleminekutesse . </s> <s> Mäletad , me üldse saime tuttavaks sellepärast , et sa olid mind iga päev joonistanud , teadmata , et see olin mina , ja siis sa tulid lennukis mu juurde : vabandust , kes te olete , ma olen teid iga päev joonistanud , ja näitasid mulle vähemalt kahtekümmet visandit , ma sain ikka täitsa shoki alguses . </s> <s> Ja sa ütlesid , et oled tegelikult joonistaja , ja kirjutad selleks , et tulla välja joonistustega ja ka vastupidi , et kunst juhatab sind kirjandusse . </s> <s> Mina tegelesin ka kooliajal maalimisega , ja see juhatas mind ilusti javasse , see annab javale loomingulise lingi külge . </s> <s> Mul on mitu tuttavat kunstnikku , kes teevad praegu edukalt javat , koguvad rahu ja raha , ja viie aasta pärast lähevad kunsti tagasi ja saavad sellest hoopis laiemalt aru , ja lisavad oma töödele süsteeme ja labürinte . " </s> </p>
<p> <s> Aga , Iason , oled sa kindel , et need kunstnikud saavad tagasi minna ? </s> <s> Anne võib ju lihtsalt ära kaduda . </s> <s> Anne võib ära kaduda isegi üleöö ja täiesti ilma põhjuseta , aga eriti veel siis , kui sa heidad ta viieks aastaks jumala kõrvale . </s> <s> Ja Jumala kõrvale ta jääbki . </s> <s> Mõnikord on ande kaotamine muidugi kasulik . </s> <s> Soderbergh sai rezhissööriks sellepärast , et ühel hetkel polnud ta enam lootustandev pesapallimängija , ja oli sunnitud oma huvisid muutma . </s> <s> Või ei saa üldse sellist väljendit nagu " ande kaotamine " kasutada ? </s> <s> See on hoopis kasitöö-oskuse kaotamine - kui sõnum on olemas , leiab ta mingi muu mooduse kuidas välja tulla , sest kui sõnumit pole , ei aita ka käsitööst . </s> </p>
<p> <s> Kunagi kirjutan ma novelli tüdrukust , kel saab sendiveeratamisest siiber ja kes seetõttu otsustab sõbrannaga anded ära vahetada - maastikumaalid raamatupidamise vastu . </s> <s> Tüdrukut muidugi karistatakse sellise otsuse eest , kuigi ta räägib vabanduseks midagi et õige otsus on see , mis toodab rohkem õnne ja kuna ta oli oma ande õnnetootmises pettunud , pidi ta võtma teise ande . </s> </p>
<p> <s> Aga Iason oli juba teinud õnneliku ülemineku magamisse , ja ma mõtlesin , et ta on nii hea , aga see headus läheb mõnel salakavalal momendil üle liialdusteks , mul tuli meelde , kuidas Iason käis Venetsueelas ja ohkis , et seal olid nii ilusad naised , et tal kukkus restoranis kahvel käest ( kuigi Iasoni reisikaaslane rääkis , et ilusaid naisi kohtas seal ainult missigümnaasiumides , ja noodki olid ilusaks lõigatud ) ja veel tuli mulle meelde , kuidas Iason rääkis ühest oma tuttavast tippfotograafist ja -kunstnikust , kes osutus tavaliseks , saa aru - TAVALISEKS lottis pükstega boheemiks , kes kuias öösel mööda pidusid ja päeval ehk maalis paar kubistlikku natüürmorti , tsiteerides Malevitshi , et kunstnik saab looja olla vaid siis , kui tema piltidel olevatel vormidel pole midagi ühist loodusega . </s> </p>
<p> <s> Keerasin salamisi Coheni vaiksemaks , ja võtsin Iasoni käest kinni ja katsusin magama jääda , aga mõtlesin hoopis , kus ma viimati nii suures koguses Cohenit kuulsin . </s> </p>
<p> <s> Cohen mängis ja me olime Bertiga mingi hotelli baaris ja pärast pikka sisemist debatti , sosistasin talle kõrva , et äkki läheks nüüd , ja mul hakkab ju kell kaheksa kool . </s> <s> Bert noogutas , ta liigutused olid kõik hästi aeglased ja läbimõeldud , ja me sammusime lifti poole , ja ma pöördusin kõrgema võimu poole palvega , et Bertiga ei tuleks tüli norima keegi eksinud turist , sest kellaaeg oli juba selline , et mu lemmik võis lagedale tulla üsna järskjõhkrate ütlemistega . </s> </p>
<p> <s> Liftis , millel oli soodumus tõugata reisijaid kodufilosoofiale , sõnas Bert : " Kogu aeg , kui me koos oleme , on mul erektsioon , ja teadupärast läheb siis veri riista , ja kuna mul on nii suur riist , on seal liiga palju verd , ja see on tervisele väga kahjulik , sest ma võin minestada . </s> <s> Sellepärast ei saagi ma suga nii tihti koos olla . " </s> </p>
<p> <s> Hetkeks pingutasin mõelda , kas nii lolli lause peale on targem lihtsalt vait olla või midagi vastu filosofeerida . </s> <s> Siis aga mütlesin täiesti siiralt : " Ah , sellepärast sa siis veedadki nii palju aega koledate naistega , tervisele kasulikum ! </s> <s> Puuduliku tule paistel , pole vigagi neil naistel ! " </s> </p>
<p> <s> Bert ei öelnud midagi , ta oli edasi väga tasakaalukas . </s> <s> " Olen vaba mees ! " ütles ta lõpuks . </s> <s> Sellega oli ka kõik öeldud , ja polnud vajadust pärida , miks me peame ööbima mingis steriilses hotellis ja ei lähe tema korterisse . </s> <s> Küllap ei läinud me korterisse sellepärast , et tal polnud sel õhtul õnnestunud Katsi välja visata . </s> </p>
<p> <s> Ja me läksimegi ühte hotellituppa , kust vajusid välja mingid Berti sõber-advokaadid , kes olid taas arutanud asju , mida nad aasta pärast ei mäleta , sest see inf muutub nii ruttu . </s> </p>
<p> <s> Ja see oli teine süütusevõtmine , sest mul oli esimest korda hea ja ma sain aru , mida mõeldakse tegevuse all , mille pärast kardetakse surma . </s> </p>
<p> <s> Ja korraga , mingil müstilisel hetkel , vaatas Bert mind hirmunult ja mina teda , me mõlemad tundsime üht ja sama , nimelt seda , et me pole üksi . </s> <s> Ei , mitte see , et alati on meiega ka Jumal , vaid toas viibis lisaks meile veel üks inimhing , me võisime kuulda ta hingamist . </s> </p>
<p> <s> Kardina tagant ilmus välja tuviadvokaat . </s> </p>
<p> <s> " Vabandust , jäin enne nõupidamise ajal magama , " ütles ta lihtsalt ja astus välja ja Bertil oli palju õnnelikum tuju , kui tal oleks olnud ilma tuviadvokaadi kohalviibimiseta . </s> </p>
<p> <s> Hommikul oli ta minust varem üleval , ja ma kuulsin kuidas ta vannitoas peegli ees kõva häälega hommiku-jutlust pidas : Ma olen rikas , ma olen haritud , ma olen üks väheseid ärimehi , kes jagab ka kultuuri , enamus ärimehi unustatakse , mind aga mitte , sest ma olen filantroop . </s> </p>
<p> <s> Bert astus vannitoast välja just see hetk , kui ma silmad avasin , ja ta polnud üldse kohmetunud , et ma ta tõe-peegelpildile-näkku-ütlemist pealt olin kuulnud . </s> <s> Ta näol oli lai naeratus ja ta hakkas riietuma , ja iga riietusesemega , mis ta selga pani , läks ta võõramaks ja ametlikumaks . </s> <s> Lõpuks oli ta juba nii võõras , et küsis : " Arva ära , miks Ladina-Ameerikas normaalselt turumajandust juurutada ei saa ? " </s> </p>
<p> <s> Ei tea , võibolla sellepärast , et nad ei hakka kohe hommikul turumajandusest mõtlema , vaid mõtlevad kuni siesta lõpuni ainult armastusest . </s> </p>
<p> <s> " Väga vaimukas , noor , " sõnas mu vallutaja , nagu ergutaks suusaraja ääres sportlast . </s> <s> " Aga tegelikult on seal lihtsalt suur probleem maade erastamine . </s> <s> Maade-erastamise bürokraatia on liiga aeganõudev , ja nii ei jõuagi turumajandus arenema hakata . " </s> </p>
<p> <s> Ja ta hakkas mind käest sikutama , täiesti ebaromantiliselt , et ma üles tõuseks ja kooli roniks , sest temal on ka kiire , peab hakkama direktoritele käsku andma . </s> </p>
<p> <s> Ja ma läksingi kooli ja üle vöötraja minnes vajus tuju madalamale madalamale üha , sest mul tuli meelde , et pooled kodused ülesanded on tegemata , ja kui ma juba kõnniteel olin , nägin üht autot tulemas ja mõtlesin : kole auto , ja auto võttis otsemaid suuna minu poole , kõnniteele , nagu ebaoriginaalses thrilleris , ja vaevu suutsin mõelda : ei , ikka ilus oled , kui auto viimasel hetkel kõrvale keeras . </s> </p>
<p> <s> Koolis hoidusin nagu tavaliselt seina äärde , ja vaatasin kadeduseta , kuidas vuntsiudemetega noorukid ennast mu klassiõdede pärast hulluks rabelesid . </s> <s> Ainult mõned üksikud peale minu järgisid seda suunda , et kuskil pole kirjas , et inimene peab alalõpmata lollakalt rõõmus olema . </s> <s> Ma olin ka just näinud mingit dokumentaalsaadet , kuidas rõõmsad retsid kaamerasse lehvitasid , pärast seda kui oli näidatud nende kongi , mis oli sisustatud luksuslikumalt kui pooltel mu perekonnatuttavatel . </s> <s> Aga selle mõtte vahetas välja Berti kild , mis ta eelmine päev öelnud oli : " Kuule , sa räägid mingit pensionäri juttu . </s> <s> Seda ma nüüd küll kuulata ei viitsi . " </s> </p>
<p> <s> Kultuurilootunnis räägiti Konfutsiusest ja me lugesime õilsa ja lihtinimese kohta , õilis on nagu tuul ( feng ) ja lihtinimene on nagu rohi ( zao ) ja tuul mõjutab rohtu , aga rohi saab tuulele vaid passiivselt reageerida . </s> <s> Ja siis ma mõtlesin , et Bert on nagunii õilis ja mina olen kõigest see rohi , millel ta tallub . </s> </p>
<p> <s> Siis läks jälle nädal või nii mööda , selle jooksul oli keegi mulle juba jõudnud selgitada , et vaid Bert on piisavalt tugev , et taluda mu armastust . </s> <s> Käisin kontserdil , kus keegi Apollo esiviiuldajaks oli , ja ta juhtis orkestrit rohkem kui ebakindel noorukist dirigent , kelle higised juuksed pidevalt ta silmade külge kleepusid , ja ma vaatasin Apollot nii intensiivselt , ja närvitsesin , et tal läheb soolode ajal sassi , et keset üht soolot , tegi ta mulle silma , ja tal läkski sassi , ja see oli kohutavalt piinlik , ja selle kahe tunni jooksul üritasin ma konverteerida kogu oma armastuse Berti vastu armastuseks kena viiulimängija vastu , võibolla on tal kodus neli last ja kintsakas naine , kes mingis armukadedushoos ähvardab oma tuttavatel pättidel Apollo käeluud ära murda , aga ei , see ei ole nii , mu armastus ei luba seda , ja peale kontserti hankisin ma endale pääsme banketile , kus kõik orkestriliikmed pidid osalema , ja Apollot ei tulnud , kas teie esiviiuldaja ei tulegi , küsisin kellegi käest , ja keegi vastas : ei , ta viidi kiirabiga minema , valud rinnus keegi vaatas mind seda öeldes nii saatanlikult , et ma jooksin minema , teetass näpus , ja küllap vaadati mind siis ka nagu Ceausescu't , kes armastas hotellidest asju näpata , ja ma läksin oma paneelmaja , oma korteri , oma voodi , oma teki varju , ja järgmine hommik , kui ma otsisin taga matemaatika töövihikut , kuulsin raadiost , uudistesaate lõpu- ehk vähetähtsamas osas , et " eile suri infarkti tagajärjel Eestit külastanud Antwerpeni sümfooniaorkestri esiviiuldaja Pierre Lund . " </s> <s> Ja ma jooksin kooli ja loomulikult hilinesin ja matemaatikaõpetaja teatas seepeale midagi , mis oleks mul meeles , kui ma kirjutaks almanahhijutte ja oleks norm-näkk , aga ma istusin ja tundsin , et mina olin Apollo tapnud . </s> <s> Söögivahetunnil läksin raamatukokku ja lugesin kuskilt , et niisugused asjad ikka pole võimalikud ja ju siis ei ole ka , vaatasin kadedalt raamatukoguhoidjat , kes mängis arvutimängu , sest tal oli olemas haridus , lapsed , abikaasa ja töö , kõik see mille mina pidin alles leidma , ja alles pärast kõike seda võisin ma tetrist mängida , Rahmaninovi saatel , mis jäid Pierre'i viimasteks helideks . </s> </p>
<p> <s> Ja Bert oli jälle kadunud , võibolla ta haistis , et ma olin teda vahepeal - meeleheites , meeleheites , kallis , - konverteerida tahtnud , nooremaks , truumaks valuutaks , või ei andnud Bert sellepärast näole , et ta kartis , et me oleme liiga lähedaseks saanud , sest alati , kui asjad hakkasid minema minu arust hästi , tema arust liiga hästi , viskas ta pikukese pausi . </s> </p>
<p> <s> Nägin unes Oscar Wilde'i ja ütlesin talle : " See kõik on sinu süü ! </s> <s> Sina kirjutasid , et aia päikeselise poole rõõmualleel kõndimine hakkab lõpuks igaüht piirama , sest ka aia teisel poolel on varuks omad saladused . </s> <s> Ja mina mõtlesin : oh , kui ilusti kirjutatud , jumala õigus , see just ongi õigus ise , jah , ma pean minema ka teisele poole aeda , siis ma suudan Oscarit kohe eriti mõista , aga nüüd ma ei saa enam aia päikesepoolde tagasi ! " </s> </p>
<p> <s> Wilde muidugi ei vastanud midagi , võibolla sellepärast , et ta sai aru , et ma olin teda liiga vähe lugenud , aga võibolla sellepärast , et mu raamatus ja ümber ja sees oli liiga palju tegelasi ja ta ei tahtnud ennast nii paljudele avada . </s> </p>
<p> <s> Lõpuks ilmus siiski Bert välja ( peale minu teadet : " Kas oled juba seniilsusradadel või eelistad lihtsalt nastikuid kuningkobradele ? " ) ja võttis mind taas kaasa mingile öisele arutelule , kus sägad istusid ümber laua , ja rääkisid valjul häälel salajuttu , " vaata , et sa siinkuuldust kellelegi ei räägi , " sõnas Bert , nagu oleks nad merevaigutoa asukohast rääkinud , kuigi nad rääkisid hoopis mingist kinnisvaraärimehest , kes andis alati kõikidele konkursil osalenud firmadele pool milli kingituseks , et siis üksinda alghinnaga maja ära osta . </s> <s> Ma ei tea , mis Bertil viga oli , aga ta jõi rohkem kui tavaliselt , ja pigistas mu kätt : " Palun hoia kõik meeles , siis ma homme küsin su käest ja kohe on selge , kas oled kõrgem klass , et oskad lisaks kultuurile äri ka , või on sult seda liiga palju nõutud . " </s> </p>
<p> <s> Ja mul oli kohutavalt uhke tunne , et ma sain juba teismelisena olla elukutseline mälu , inkadel olid ka elukutselised meelespidajad , aga vist ikka vanemad kui mina . </s> </p>
<p> <s> Ja siis ilmus seltskonda keegi naine , kes kõiki viisakalt tervitas , kadus aga siis kõrvaltuppa . </s> <s> Keegi säga läks naisele järele , ja tuli viieteist minuti pärast tagasi . </s> <s> Hetke pärast kadus kõrvaltuppa järgmine säga ja nii edasi , terve õhtu , terve öö , kuni järg jõudis Bertini . </s> </p>
<p> <s> " Lähen korra peldikusse , " ütles ta ja hakkas ukse poole jalutama , ja ma tundsin , kuidas mul tõusis palavik ja otsustusvõimetus ja kurguklomp ja keegi , seesama , kes ütles , et Apollo oli haiglasse viidud , ütles nüüd : " Nii . </s> <s> On käes aeg mõelda millelegi muule . </s> <s> Sina , kes sa armastad luurata . </s> <s> Just sulle on mõeldud uus väike valedetektor , uus superleiutis , kinnita see oma telefoni juurde ja saad kohe teada , kas su vestluskaaslane valetab või mitte ! " </s> </p>
<p> <s> Ta ei ole ju ainult mu vestluskaaslane ! </s> <s> Ta on muu kaaslane ka ! </s> <s> Ja ma jooksin Bertile järele : " Kuhu sa lähed ? " </s> </p>
<p> <s> " Ma ju ütlesin , et peldikusse , " vastas Bert ja oli kuidagi pahane ja läkski peldikusse . </s> <s> Just samal ajal sammus kõrvaltoast välja naine , kes oli alguses kõiki tervitanud , ja kes nägi nüüd veidi väsinud välja . </s> <s> Naine kadus dushiruumi , aga ma ei läinud ikkagi tuppa tagasi , sest oli täpselt selline tunne , et WC ja dushiruumi vahel on mingi tore luuk . </s> </p>
<p> <s> " Meil on veel pooled asjad arutamata ja homme kell üheksa peame pakkumise esitama , " ütles Bert . </s> <s> " Panen su takso peale . " </s> </p>
<p> <s> Ja panigi . </s> <s> Ja nii vist terve kuu aega järjest toppis ta mind takso peale , nagu kardaks jääda muga kahekesi . </s> <s> Ja ma läksin alati oma paneelmajja , oma korterisse , oma voodisse , oma teki alla ja lugesin midagi paaniliselt , ja tähed puperdasid silme ees , nii et ma hakkasin kartma , et jään varsti kirjaoskamatuks , aga siis ilmus välja ilusas suures fondis tekst , mis kordas mu arstidest vanemate juhtlauset , et pole mõtet ise asju raskemaks kruvida , kui nad on , ja topeltrahustuseks mõtlesin , et ka kirjaoskamatuna pole kõik veel kadunud , sest eks ole olnud saatuse inimestest kirjaoskamatuid , kes on end kuulutanud kõigi teaduste doktoriteks . </s> <s> Seepeale hakkas mul kohe kiukskerge ja saatsin Bertile SMSi : " Korraga taipas naine , et viga oli temas endas . </s> <s> Kui mees ta järjekordselt koju ukse ette tõi ja ei viinud teda hullama hotelli , surnuaeda või oma koju , sähvatas naisele , et ju siis olid ta rinnad lamedaks , jalad lühikeseks , juuksed hapraks ja kõht rippuvaks muutunud . </s> <s> Vaimsetest kategooriatest ei osanud naine mõelda , ega see siin ei lugenudki . </s> <s> Mingis poolunes nägi naine , kuidas võidukas mees ta vananeva keha peal tallas ja aafrika metslastrummi tagus . " </s> </p>
<p> <s> " See on pateetika , Dea , pateetika , mitte kunst , " ütles Bert toru otsas ja kuna mobiilne valedetektor polnud Eestisse veel jõudnud , ei saanud ma diagnoosi panna . </s> <s> Pealegi oli Bertil peal toon , millega ta andis intervjuusid . </s> <s> " Vaata , Dea , sa pead veel kasvama , et aru saada - minusugustele meestele pähe ei hüpata . </s> <s> Ja veel üks asi : ma alguses ei uskunud seda , aga nüüd on asi kindel : sa oled reetur ! " </s> </p>
<p> <s> " Mida ? " </s> </p>
<p> <s> " Ma ütlesin sulle seal meeste seltskonnas , et see kõik , mis me räägime , on salajane . </s> <s> Ja sina läksid ja ladusid selle kõik konkurendile ette . </s> <s> Mitu miljonit läheb mulle maksma see tutvus sinuga ? </s> <s> Mitu miljonit , ah , mitu miljonit ? " </s> </p>
<p> <s> " Kule , mina ei ole midagi kellelegi rääkinud . </s> <s> Mul ei ole isegi meeles see lugu . " </s> </p>
<p> <s> " Rääkisid küll ! " </s> </p>
<p> <s> " Mis motivatsioon mul seda teha oleks ? </s> <s> Seal istus terve hulk kinnisvarakaid , kellel pole sinuga suhet , ja kes TEAVAD kellele mida rääkida . " </s> </p>
<p> <s> Bert ütles : " Nägemist ! " </s> <s> Ja viskas toru ära . </s> </p>
<p> <s> Ja siis sõitis ta Iisraeli , kõik olid oma armukestega , tema oli üksi , nii et jäi täpselt selline mulje , et oli vaja minuga tülli keerata , et ei peaks mind kaasa võtma , sest peale reisi ilmus Bert välja , teadustades , et kuna ma olen noor ja kogenematu , võib ta mulle esimene kord andestada . </s> </p>
<p> <s> Ükskord küsis Polideikin : " Kas Bert on eraelus ka sama erudeeritud kui ajalehes ja kohtusaalis ? </s> <s> Mõtle , ta teab Kurt Hübneri raamatut Die Wahreit des Mythos , see on kõva sõna , seda ei tea ju Eestis keegi , ja Bert juhtis tähelepanu sellele , mis valed müüdid on meil ringlema läinud , a la et see , kes seltskonna-ajakirjas poseerib , on rikas . " </s> </p>
<p> <s> Ja siis mina mütlesin , et lapsele peaks põhimeelde jääma head mälestused , ja isegi palju kannatanud inimeste mälu teeb laagritoidu magusamaks ja lükkab tõelised õudused kuskile tahateadvusesse , aga minus on eranditult ülekaalus halvad mälestused , võibolla sellepärast , et need kannatused pole olnud nii vinged , et teadvus nad taha viitsiks susata , ja seepärast ei oska ma tõesti välja tuua peaaegu ühtki Berti head tahku , isegi tema viimased loengud olen ma ära unustanud . </s> <s> Kole ja nõme on ilusa ja targa ära kustutanud , ja ka minu tulevased lugejad näevad ju MINU Berti , sest ma ei kavatse olla diplomaat , kes kirjeldab põrgut sellisel viisil , et turist ei jõua ära oodata , millal ta ükskord sinna satub . </s> </p>
<p> <s> Vahepeal arvasin , et äkki kujutan ma üldse seda suhet ette endale , et tegelikult toimub kõik hoopis teistmoodi , ja Bert hoolitseb , viib reisidele , ei manipuleeri , ja ma olen nagu palvetaja , kelle palved ei täitu üksnes seepärast , et ta ise ei usu neisse . </s> </p>
<p> <s> Ükskord aga istusin üksi ühes baaris ( ainuke kord , kui ma üksi baaris olen istunud ) ja järgemooda hakkasid samasse baari tulema Berti eksarmukesed . </s> <s> Tuli üks ja istus mu lauda ja õpetas mind emalikult , ta oligi ju mulle vanuse poolest nagu ema , ja vaevalt oli ta uksest välja saanud , kui sisenes järgmine ja jutustas oma loo , alguses mõtlesin , et see on haige uni , aga see oli haige tegelikkus , ja kõik need emad olid mu vastu väga lahked , varem olin neid tundnud ainult nägupidi , neid oli kokku vist mingi kuus tükki , ja kõigi lood tõid välja ühe ja sama - Bert oli ikka absoluutselt kõigi vastu jõhker olnud , kui ma mainisin litse või ignoreerimiskuure või märkuseid stiilis : " Ega ma mingi muul pole , et pean naisi välismaale viima " , polnud ükski Berti eksarmuke vähimalgi määral üllatunud , kuid see , et Bert mulle keskmiselt korra kuus viissada andis , pälvis armukeste suure imestuse , sest nemad sellist lahkust kogenud ei olnud . </s> </p>
<p> <s> Mingis suhtes oled sa meie hulgast kõige õnnelikum , ütles viimane , kuues armuke . </s> <s> Juba see , et me ükshaaval just täna siia baari sattusime ja sind valgustada saime , on jumalik juhus . </s> <s> Aga katsu eluga tulema saada , sest Bert on võluv täpselt niikaua , kuni suhted isiklikuks pole muutunud . </s> </p>
<p> <s> " Oijah , " ütles Polideikin . </s> <s> " See on kurb küll . </s> <s> Ma oleks nii väga tahtnud teada , mis temasugune intiimses õhkkonnas asjadest arvab . </s> <s> Mäletan , ükskord Bert kirjutas kuskil , nagu Hume või Epikuros , et uskumine ja mitteuskumine on peaaegu üks ja sama . </s> <s> Et kui kuidagi tõestataks Jumala olemasolu , meie käitumine ju sellest ei muutuks . </s> <s> Et Jumal meie pärast ei muretse . </s> <s> Nii et vahet pole , kas ta on või ei ole . </s> </p>
<p> <s> Bert kirjutas seda väga veenvalt - nagu teisedki vinged juudid on ta juutlusest kaugenenud . </s> <s> Ega mulle ka fanatism ei meeldi , aga ta võiks siiski jumalasõbralikum olla . </s> <s> Okei , religioonist on tulnud palju sõdu , aga ilma selleta poleks ju kunsti , vaat mis . </s> <s> Ja kõige hullem sõda - Teine maailmasõda tekkis just religiooni puudumisest , nii sakslased kui enamlased olid ju ateistid . </s> <s> Jumal ei sekku meie tegemistesse sellepärast , et ta andis meile valikuvabaduse , muide on oht , et varsti võib ta jälle sekkuda , nagu kaks tuhat aastat tagasi , kui inimesed olid kõlbeliselt kõige enam laastatud . </s> <s> Ja kui ta ei sekku , me hävime . </s> <s> Ilma jumaliku dimensioonita tsivilisatsioon ei püsi kaua . </s> <s> Vaata , mis kunstist on saanud , väga lihtne on kirjeldada Tracey Emini vere , sperma ja viinapudelitega voodit , aga katsu sa kirjeldada midagi ülevat - Delfit , Sixtuse kabelit ! </s> <s> Ja see kõik on selle süü , et mida edasi , seda tähtsamaks on läinud autori isik ! " </s> </p>
<p> <s> Polideikin oli näost punane nagu fanaatik , kuigi ta polnud ju fanaatik , ja tema paisus , samal ajal kui mina kahanesin , sest minus polnud usku ja jõudu ja argumente , et tema dogmadega vaielda , et nüüd ongi originaalitsemise aeg , et nüüd ongi peal minusugused kopeerijad , kes ei suuda veeta oma noorust rõvedalt undava konditsioneeriga arhiivis , kes kopeerivad teiste mõtteid ja siis lisavad sinna mingi shoki või särtsu ja see ei nõua ju erilist võimekust , ja siis nad lisavad ka " mina " , sest mis neil muud lisada on . </s> </p>
<p> <s> " Sa oled õnnelik , et saad põgeneda ajalukku , " mütlesin Polideikinile . </s> </p>
<p> <s> Aga Polideikinil oli peal Berti lumm-lumm-lumm ja ta ütles : " Mäletan veel , et Bert kirjutas , et nõustub nende kultuurlastega , kes arvavad , et teadus on ülbe ja pealispindne , sest ignoreerib unenägusid , juhust , naeru , tundeid ja vastuolulisust . </s> <s> Aga teaduses on ju kõik need asjad olemas ! " </s> </p>
<p> <s> " Aitab , aitab , " katkestasin Polideikinit . </s> <s> " Sa oled veel õnnelik sellepärast , et saad kunagi ise Bertiga kõiki neid teemasid PUHTALT arutada , nii nagu Sokratese õpilased said vanaga normaalselt rääkida , mitte aga ta naine ja lapsed , kelle ta maha jättis . </s> </p>
<p> <s> Mis juhus , naer ja vastuolulisus ? </s> <s> Mina mäletan kõige paremini seda , kuidas Bert rääkis ükskord telekas , et ta otsib armastust , et kõik muu , millest ta kunagi nõukogude ajal unistas , on ta tuhandekordselt saavutanud , ja siis kuu aega hiljem laamendas Bert kuskil lõbumajas , nii et litsid oksendasid , ma teadsin , et ta on lõbumajade stammkunde , aga see juhtum läks eriti hinge seetõttu , et just see aeg olime me kõige lähedasemad . </s> <s> Bert - ja kõik saavutanud ? </s> <s> Kui sa pole saavutanud INIMLIKKUST , pole sa järelikult midagi saavutanud . </s> <s> Tema otsib litsidest armastust ! </s> <s> Sõna " armastus " ei tohiks üldse ta sõnavaras olla peale seda . </s> </p>
<p> <s> Bert ei tea siiamaani , et ma sellest õuduste ööst teada sain . </s> <s> Ja hetk , mil ma sest kuulsin , oleks mu filmis olnud stseen , kus klaasid laua peal iseenesest liikuma hakkavad . </s> </p>
<p> <s> Esmalt plaanisin Bertile karjuda , et meie seksuaalelu on nüüd võimalik ainult nii , et ma teen sulle kingakontsaga anaalseksi , siis plaanisin keset ööd nuuksuma kukkuda , et issand , mida ma praegu unes nägin , ma nägin , kuidas sa olid lõbumajas ja kahte emist korraga kasutasid ja jälgida ta reaktsiooni , aga lõpuks mõtlesin , et milleks rahvateater , see ei muuda meie suhtes ju midagi , pealegi oleks Bert võinud aru saada , kust mu info tuleb , ja mu allikad mürgitada . " </s> </p>
<p> <s> Polideikin oli mind viisakalt ära kuulanud , ma imetlen ta kannatlikkust , ent siis tekkis ta kaelale punane plekk , mis tähendas , et ta tahtis edasi õpetada ja rääkida teadusest , kus on tema jaoks ka unenäod , juhus , naer , tunded ja vastuolud , ja loeng pidi kohe algama , sest teised näkid olid ka juba platsis . </s> <s> Kasu oli kõikide vastu õiglane , meie saime teadjamaks , Polideikin sai aga esineda ja esteetikat ja tunde , mitte illusiooni , et ta on noor . </s> </p>
<p> <s> Aga siis , kui Bert oli mulle olematu reetmise andeks andnud , jõudis kätte aastavahetus . </s> <s> Ja Bert romantrallis minuga kuni 23 : 50ni , mil ta teatas , et peab nüüd meestega sauna minema , pani mu Vabaduse väljakul maha ja andis gaasi . </s> </p>
<p> <s> Õnneks sain helistada paarile sõbrale ja minna nendega kuhugi urkaklubisse , kui umbes kell kolm nägin , kuidas uksest sammus sisse ei keegi muu kui Bert mingi pisikese pambuga enda kõrval . </s> <s> Alguses mõtlesin , et see oli ta tütar , aga ei , see oli keegi umbes kolmekümnene pakkjalgne tots , ümmargused prillid , kasv mu kullakallima puusani , täpilised sukad , ja vabandust väga - kübar ! </s> <s> Rääkimata jäledalt kiljuvast häälest , mis tuli edukalt esile ka ööklubi detsibellide vahel . </s> </p>
<p> <s> Bert isegi kargas mu juurde : " Hoi , mis kokkusattumus ! </s> <s> Head uut aastat ! " </s> </p>
<p> <s> Seekord polnud tal üll mitte " midagi pole juhtunud " pilk , vaid lausa " on juhtunud , ja mitte halvasti juhtunud " pilk . </s> <s> Mina muidugi ei suutnud midagi öelda , kuna tobe hea kasvatus hoidis sõimu selja taga kinni . </s> </p>
<p> <s> Ja Bert viis oma kübaraga koletise tantsima ja unustas minu . </s> <s> Ja siis ma kadusin suurema rahvahulga sees vaikselt uksest välja . </s> </p>
<p> <s> Järgmine päev Bert helistas : " Miks sa nii vara ära läksid ? " </s> </p>
<p> <s> Ja ma ei karjunud , et " jah , huvitav küll , miks ? " </s> <s> Nagu kitshilembidel armunutel sellistel momentidel tavaks , nägin silme ees hoopis lava , kus kaklesid kinniseotud silmadega pime armastus ja õitsva välimusega tavaline armastus , ja kuigi pime oli kondine ja äbar , polnud talle mingi probleem õitsev noor selili panna . </s> </p>
<p> <s> Uurisin välja , et kübaraga junn oli majandusjurist nimega Sirje Südi , kelle fenomen oli seltskonnas lolli näoga vait passida ja haigutada , aga hoida kõrvad kikkis ja pärast infiga lõbusaid asju korraldada ( mõnikord kasutas Südi ära oma halli välimust , ühtis seinaga ja tõmbus kössi peaaegu laua alla , nii et tema kohaolu unustati ) , kuu aja pärast töötas Südi juba Berti advokaadibüroos . </s> <s> Ja siis hakkas seltskonna-ajakirjades järgemööda ilmuma fotosid Bertist nii koos Südi kui Katsiga , samal ajal kui mulle rääkis Bert , et pole tema tase kodanlikel üritustel käia , või et " meie suhte avalikuks tegemine võtab veel aega , kõigepealt peab vaatama , mis mu perekond sellest arvab , kuidas sa siis aru pole saanud , Dea , me oleme ju juudid . " </s> </p>
<p> <s> Just see aeg sai õitsev tavaline armastus luukerest pimeda käest eriti jõudsalt peksa , ja võitlust jälgis pealt Sirje Südi , kes küsis nirunaeratades : " Oled sa ikka kindel , et Bert on SINU meessõber ? " </s> <s> Ja Südi halluses peitus uskumatu raevukus , ta oli nii analyzer , kui anal-izer , mina ju ei suutnud olla kumbki - Sirje Südi , vaga vesi , sügav p Ükskord , kui Bert oli liiga unine , et oma biovälja valvata , ja ma olin suutnud ta ära hüpnotiseerida sellega , et rääkisin , et tema käepigistus on nagu rindeoperaatori töö , mis teeb tühiseks kõik muud asjad ja probleemid , pobises ta , et " su naiivsus on võluv , väga võluv , kallis , aga sa ei andu mulle üleni , nagu näiteks Sirje , kes on voodis palju laiahaardelisem . " </s> </p>
<p> <s> Ja ma valasin sõnumitesse kõik , kõik mis kuskilt alla lendas : " kas oled sama seksikas , revolutsiooniline ja rock'n'roll kui kaheksakümnendate tumesinine koolivorm " , " I'm a modern , intelligent independent type woman , in other words a woman who can't get a man " , " Kas sinu isikuomadused on väärt sama vähe kui ühe tumedanahalise teoreetiku väide , et Egiptuse püramiidid on musta rassi kätetöö " , ja siis - et ta vihastaks : " When I look at you , I don't see an intelligent , confident man , I see a cocky scared shitless kid " , millele hetke pärast järgnes : " But you are a genius " Mõnikord sain salavaadata teateid , mida olid Bertile saatnud Südi , Kats ja mõned ühepäevatädid : " Noh , mis värk on ? " , " Ootab ikka oma printsi kõnet ! " , " Kas oled täna õhtul mu orav või hoopis saarmas ? " ja veel hullemad , mida ma ei lubanud endal meelde jätta . </s> </p>
<p> <s> Kuidas ma üldse oma keskkooli lõpueksamid ära sain teha , tundub praegu paras müstika , nagu vene ulmefilmis taarapunkti poole läinud kutt jõudis kosmosest tagasi , nii et ühtki piimapudelit polnud kaduma läinud . </s> </p>
<p> <s> Peale keskkooli lõppu oli Bertiga kokkusaamissagedus endiselt kord-kaks kuus , tema numbriväljavõtted nädalavahetuste kohta rääkisid kurja , ja hommikud , mil ma tema kõrval ärkasin , tõid silme ette suure fondiga vanasõna : kukk laulab kiidulaulu ka selle päeva hommikule , mil ta supipotti läheb , ja ma ei saanud aru , miks nad mulle kogu aeg just seda lauset saatma peavad ja tuju vajus samasse minoori kui Tshaikovski etüüd haigest nukust , loomulikult vajus minoori ka Bert ( see võis olla midagi softi nagu George Michael'i " They Won't Go " ) , kes siis jälle ei tahtnud mind tükk aega näha . </s> <s> Üldse korrutas Bert pidevalt , et mind peab tarbima väikestes kogustes ( nagu ma oleks 375 milligrammi aspiriini ja kolm multivitamiini , mis koos tekitavad kümme tundi hallutsinatsioone ) ja kui kogused läksid liiga suureks , suutis Bert kui võluväel leiutada skandaali , milles ma justkui oleks süüdi olnud , näiteks tema padja alt 50 000 krooni varastamine , mispuhul selgus , et Kats olla linu vahetades selle lihtsalt teise peidukohta toimetanud . </s> </p>
<p> <s> Viimases hädas läksin samasse baari , kus olid kunagi olnud kuus Berti eksarmukest , ja ma isegi ei jõudnud veel midagi mõelda , kui minu juurde tulid mehed , tänu kellele sai kuu aega hiljem teoks Kuuba reis . </s> <s> Nagu tavaliselt , koorus muinasjutuline asi välja sellest , et autori fantaasia sai otsa . </s> </p>
<p> <s> Ja ma vaatasin neid kuubalasi , kelle elu möödus maanteede ääres passides , kuna buss pidi tulema vahemikus 9-21 , kes laulsid ja naeratasid , ja isegi kuubalaste saamahimu oli kuidagi meeldiv , näiteks isehakanud valvasid mõne looduslikult ilusa koha kõrval , ja kui turist seda pildistama asus , tulid isehakanud selle eest raha kasseerima . </s> <s> Kerjati ümber nurga , ent samal ajal oli kogu riigis varastamine täielik haruldus . </s> <s> Fidel oli keelanud ära banaanide söömise puude küljest ja sellest käsust hoiti kinni . </s> </p>
<p> <s> Peale Kuubat oli mul piinlik tegeleda ülikoolis ainult tärpentiini-nuusutamisega , sest tärpentiinilõhn oli nii tugev , et kattis vähimagi vaevata mu haprad oranzhi ja mustaga figuurid . </s> <s> Läksin hispaania keele kursustele . </s> <s> Ka sellepärast , et siseneda uutesse kultuuriruumidesse , kuna oma kultuuriruum oli täis kurbade mälestuste lõhnu ja vajas põhjalikku tuulutamist . </s> <s> Üks esimesi grammatikaharjutusi , mis me hispaania keeles tegime , oli muuta olevik minevikuks ja kõik , saa aru , kõik laused olid stiilis : " Ta armastab käia väljas vanemate meestega " ning " Ühel päeval ta enam matsidega ei suhtle " . </s> </p>
<p> <s> Kuuba maagilise realismi mõju tekitas positiiviaid veel tükk aega , näiteks Bert peksis lõpuks ometi Katsi oma elust välja , ja samal ajal oli ta teinud seda niimoodi , et jättis Katsile siiski ühe luugi lahti ( WC ja vannitoa vahel ) ja vaene naine siis muidugi ei jätnud kasutamata ühtki võimalust , et end veel alandada , näiteks pidi ta just öösel tulema mõne oma ( meelega ) maha unustatud tarbeeseme järele ja koridoris nutta löristama ja siis kihutas Bert magamistoast välja ja käratas midagi , et kas sa juba ükskord siit ei kao . </s> <s> Mina samal ajal värisesin teki all , sest Kats oli mulle saadetud õppematerjaliks , kui madalale ei tohi kunagi laskuda , mis siis , et on intensiivne armastus , kaotusvalu või vihkamine , pigem muutuda ämblikuks , kui vabatahtlikult end alandada . </s> <s> Lisaks Katsile saadeti mulle veel õppematerjale , mingi õudusfilm , mida ma juhuslikult nägema sattusin , kuidas terroristid käskisid surmahirmus inimesi ennast alandada , ja oli ainult üks , kes ennast alandama ei soostunud , ja selle lasid terroristid vabaks . </s> </p>
<p> <s> Ent peagi hakkas taas järjest vähemaks jääma maagiat , ja järjest rohkem vohama realismi , lõpuks kadus maagia täitsa ära . </s> </p>
<p> <s> Vahetult pärast Kuubat väljastas Bert selliseid mesimõtteid nagu : " Oh , mõtlesin välja kultuuri definitsiooni . </s> <s> Kultuur on mingi kuju võtnud tegelikkus , sinu puhuks hetääri kuju " , ent aja kulgedes pidas Bert lõbustavaks küsimust : " Noh , mida siis üliõpilased teevad kah ? </s> <s> Mis tendentsid noorte hulgas on ? " </s> </p>
<p> <s> Ja ma vastasin : kust mina tean . </s> <s> Tulin eile mööda mingist naiskorporatsiooni majast , aknast oli näha , kuidas roheliste teklitega neiud ladina keeles laulsid , ja ma astusin sellest korporatsioonist mööda , astusin traditsioonidest mööda , sest miski ei suuda mind vähem huvitada kui keegi , kes on su sõber , sest tal on sama tekkel , ja üliõpilaspäevade nõme lärmakus , kus domineerib mingi õllepurkide viskamise võistlus . </s> <s> Alati , kui ma kuulen , kuidas munakividel kargutavad õnnelikud purjus noored ja laulavad ja hüüavad Hoi ! </s> <s> Hoi ! - kostub see mulle nagu - Heil ! </s> <s> Heil ! ja ma topin pleieri pähe , et nad mind kaasa ei viiks . </s> </p>
<p> <s> Ööklubidest on mul ka kõrini peale Amsterdami , New Yorki ja Londonit , mind ei huvita vaadata , kuidas teised end täis joovad , ja ootavad , et midagi juhtuks , hoopis rohkem huvitab mind mõelda , mis on igapäevamõistes õnnelik ja õnnetu surm . </s> </p>
<p> <s> Üks eluaegne langevarjuhüppaja ei saanud mingil põhjusel paar aastat langevarjuhüpetega tegeleda . </s> <s> Ja kui talle see võimalus uuesti avanes , oli mees sellises joovastuses , et hüppas lennukist alla , olles unustanud langevarju selga kinnitada . </s> </p>
<p> <s> See on õnnelik surm . </s> </p>
<p> <s> Kaks inimest armastavad teineteist , aga saatuse kiusu pärast ei kohtu või tülitsevad või mis iganes . </s> <s> Aga lõpuks on nad koos ja kõik on korras , kuni mõlemad korraga ennast näiteks autoga surnuks sõidavad . </s> <s> ( Miks mul see autoõnnetusevärk kogu aeg läbi käib - hm , teadagi miks . ) </s> <s> See on õnnetu surm eriti sellepärast , et võibolla on see õnnelik . </s> </p>
<p> <s> Ka üks hea romaani tüüp on seotud idülli purunemisega . </s> <s> Helekollased andaluusia laadi maastikud , kirikutornid , tuulekellad , lõbumajad , kus moraal ei luba rohkemat kui linde näpistada , vähe tegelasi , vähe nimesid - ja siis mingi krahh . </s> </p>
<p> <s> Bert vaatas mind selle jutu peale kui vaimu , ja surus mind enda vastu , et mu põsed läheks sama roosaks kui tal endal , ja ei öelnud midagi , ja läks ööga kaasa . </s> </p>
<p> <s> Meie öödes oli omaette maailm . </s> <s> Ma ei saanud kunagi aru , kust lõppes uni ja algas elu ja vastupidi , sest unenägude tegevused leidsid alati aset minu ja Berti vahel sellessamas voodis , kus me parajasti magasime . </s> <s> Unenägudes olid igasugused võistlused - võõrkeeletestid ja kätekõverdused ja numbrite meeldejätmise võistlus ja nii edasi . </s> <s> Ja alati Bert võitis . </s> <s> Mõnikord läks unenägu nii karmiks ja pingeliseks , et Bert äratas mu üles ja rahustas maha , et tegelikult me ei kakle . </s> </p>
<p> <s> Ühes öös ja ühes unenäos lasti mul kuulata minu ja Berti kahekõne . </s> <s> Me andsime ainult käske või küsisime omakasupüüdlikke küsimusi . </s> </p>
<p> <s> Mina : Anna käsi . </s> </p>
<p> <s> Tema : Kust sa kuulsid , et firma A ostab firma B ? </s> </p>
<p> <s> Mina : Õrnalt . </s> <s> ÕRNALT ! </s> </p>
<p> <s> Tema : Mine too köögist vett . </s> </p>
<p> <s> Ühel teisel ööl ei tabanud ma ära , mis ja miks , aga mul oli püstolitoru laubal . </s> <s> Rahulikult , rahulikult , ütles Bert . </s> <s> Ma ei tee sulle midagi , lihtsalt ma tahan suga täna nii armatseda ! </s> <s> Ja mu süda lõi mitte kiiremalt , vaid aeglasemalt , ma kartsin mitte seda , et Bert mind laseb , vaid seda , et süda ei viitsi enam lüüa . </s> <s> Ja ma tundsin , kuidas mu keha higist märjaks läks , see oli ka ainus mis ma tundsin , palun pane see ära , mütlesin . </s> </p>
<p> <s> Lõpuks ta panigi , aga ei saanud vist aru , et see on hirmuhigi ja arvas , et ma olen jõle erutatud sest relvamängust . </s> <s> Mõtlesin , et ärkaks üles , aga see ei olnudki uni . </s> </p>
<p> <s> Ja Iason ütles : " Ma ei saanud üldse magada , ma kuulasin sind kogu aeg . </s> <s> Ma ei tea , kas sa rääkisid unes kõva häälega , või ma lihtsalt kuulsin su mõtteid . </s> </p>
<p> <s> Dea , sulle pidi ju meeldima minimalistlik sisustus , aga seal pole ju mingit minimalismi , su maailm on liiga kirju , see on algajate tunnus , et kraabitakse kokku kõik , mis näib olevat vähegi kallis , mis siis , et need asjad omavahel ei sobi . </s> <s> Algajad upuvad omaenda vee sisse . </s> <s> Aga meie , sõbrad , päästame su . </s> <s> Ära muretse - vaid vähesed on üksiküritajad . </s> <s> Koondunud energia on koondunud energia - Antiik-Kreeka , viini klassikud , 20ndate Pariis , sõpruskolmik Keynes , Russell , Wittgenstein , kes on vist Teise maailmasõjajärgset maailma mõjutanud rohkem kui miski muu . " </s> </p>
<p> <s> Ja sireenid undasid ja arvuti tegi arvuti häält ja ma tundsin , kuidas juba natuke energiat Iasonist minusse nirisema hakkas . </s> </p>
<p> <s> " Jah , minimalistlik sisustus , " jätkas Iason , kes juba oli eriti must-valge , väga tumedad juuksed , väga tumedad silmaalused , väga valge nahk , väga valged sokid , " minimalism , kontseptualism , see on ilu tänapäeval , ei mingit värvidega üle mäkerdamist . </s> <s> Aga räägi mulle nüüd oma raamatust mõni ilus koht , räägi mulle ilus unejutt . " </s> <s> Ja ta heitis uuesti pikali , peaaegu ristiasendis . </s> </p>
<p> <s> Ja ma kohkusin , sest kas seal raamatus oligi ilusaid asju , ma olin ju omaenda silmaga näinud , et koledamatest saab parema ja traagilisema ja igal juhul liigutavama asja , näidake mulle koledat , ja ma kirjeldan seda ilusalt , aga tulem on ikkagi kole ju , sest essents on kole , aga ma ju pidin midagi jutustama Iasonile . </s> </p>
<p> <s> " Kas magistraal , metsatee või kõrb ? " küsisin kõigepealt , nagu teeks flegmatesti . </s> </p>
<p> <s> " Metsatee , " vastas Iason . </s> </p>
<p> <s> Ja me kõndisime mööda parasvöötmelist mitmemõõtmelist metsarada , ja rada viis jõe äärde , ja me aerutasime kanuuga mööda jõge , kui äkki ilmus kalda peale mingi tsheburashka näoga mehike , kes hakkas meid tulistama , mööda mööda mööda , ja me aerutasime kiiresti kiiresti edasi , sest muidugi hakkasime me arvama , et kogu mehikese suguharu , kogu ta tsivilisatsioon on maniakid , mitte et ta on üks erandlik ekstremist , kes nüüd meid selle pärast laseb , et mingid eelnevad valge naine brünett mees kooslused on end tema metsa sisekonfliktidesse seganud , ja tegelikult oli meil tohutu kahju tempot tõsta , sest oli täpselt selline tunne , et üks ilus ja rikas mets jääb meil nägemata , aga mingi viie kilomeetri pärast , kohas , kus vesi juba valjemini vulises , nägime uut tsheburashka näoga meest . </s> </p>
<p> <s> Ta lehvitas ja kõik märgid viitasid lahkusele ja me läksime kaldale . </s> </p>
<p> <s> " Kas te tahate kuulata mu lugusid ? " küsis ta innukalt , ja muidugi me tahtsime ja nagunii oli juba nii hämar , et pidi lõkke üles tegema , ja ta jutustas loo neljast eurooplasest , kes sõitsid dzhiibiga Sahara kõrbes ja sõitsid kogemata ühe beduiini poisi surnuks . </s> <s> Ja kohe kogunes nende ümber suur suur beduiinide salk , ainult silmad väljas siniste rüüde alt , ja eurooplased hakkasid käte ja jalgadega seletama , et me ei tahtnud , ja me läheme linna abi kutsuma , raha ? , politsei ? , beduiinid aga aina vaikisid ja seisid nende ümber ringis , kui korraga astus üks neist ette , tõstis kolm sõrme ja näitas auto poole , siis aga ühe sõrme ja osutas beduiinide poole . </s> </p>
<p> <s> " Aaa , ta tahab et üks meist jääks siia - garantiiks , et teised ikka tagasi tulevad , " arvasid eurooplased ja nad ei jõudnud veel arutama hakatagi , kes nende hulgast maha jääma peaks , kui ainus naine seltskonnast rõkkas , et tema jääb , tema jääb . </s> </p>
<p> <s> Ja mehed ütlesid , et okei , ega meil kaua ei lähe , ja sammusid dzhiipi ja käivitasid mootori ja hakkasid vaikselt sõitma , ja tahavaatepeeglist nägid nad , kuidas beduiinide salk naise ümber üha rohkem ja rohkem koomale tõmbus , naine tegi igas nurgas kohmetut naeratust , aga ring tõmbus veel koomale ja veel , ja lõpuks haarasid kõik välja noad ja hakkasid naist pussitama . </s> </p>
<p> <s> Ja mehed peatasid auto , aga juba oli liiga hilja - juba oli liiga hilja taibata , et beduiinid olid mõelnud stiilis : teie võtate ühe meilt , meie võtame ühe teilt . </s> </p>
<p> <s> Ja me istusime Iasoni ja tsheburashka mehega edasi lõkke ümber ja mees jutustas veel paar lugu , ja väga hea ja rahulik oli olla , kuni hetkeni , mil mulle plahvatas , et ükski nendest lugudest , mida mees jutustab , pole tema lugu . </s> <s> Ma olin neid kõiki kuulnud ja Iason oli neid kõiki kuulnud . </s> <s> Okei , need olid vähetuntud lood , aga ikkagi , kui meil oleks alkoholi kaasas olnud , oleks ta nagunii Romeot ja Juliat või Don Quijote'i jutustama hakanud . </s> </p>
<p> <s> Mees vaidles tuliselt vastu : " Need ON minu lood ! </s> <s> Kuulge , ma olen elus ainult ühe korra telekat näinud ja lugenud mõne üksiku raamatu , just sellelsamal põhjusel , et ma oleksin puhas leht ja saaksin ise lugusid välja mõelda ! " </s> </p>
<p> <s> Ja meil hakkas mehest kohutavalt kahju , vaeseke , ta oli tegelikult naturaalne geenius , aga seda oli võimatu tõestada . </s> </p>
<p> <s> Ja Iason ütles mehele , et tal on siiski üks küsimus veel , enne kui öö laskub , kas mees saaks meile äkki kirjeldada Surma kui sellist , mismoodi üks hetk sa tunned kõike ja kuidas veel ! , ja järgmine hetk ei tunne sa midagi , mitte mitte midagi . </s> </p>
<p> <s> " Sina oled just õige inimene , kellelt seda küsida , " ütles Iason mehele . </s> </p>
<p> <s> " See omab tähtsust praegu , " vastas mees . </s> <s> " Aga mitte siis , kui see hetk käes on . " </s> </p>
<p> <s> Ja selle tõde- , sise- ja kaemusega me uinusimegi ja mõnda aega oli kõik pimeduste pimedus . </s> </p>
<p> <s> Ent järsku tõusis hommik ja Iason kargas püsti : " Me peame minema , peame minema ! " ja ta hakkas mind voodist välja tirima . </s> </p>
<p> <s> " Kuhu ? </s> <s> Kas keegi kutsub sind telepaatiaga enda poole ? " </s> </p>
<p> <s> Iason ei vastanud , vaid tiris edasi , ja lohisesime läbi lämbusest ja vingust , tirr liftikell , lift , pilvelõhkuja katus , jaapani kabuki-teater , valgeks grimmitud näitlejad liikusid , komberdasid aeg luubis , kogu sisu oli see , et nad kulgesid mööda katust ja tegid meie poole lõustu , aga nendes lõustades avanes rahulik maailm , tuulekellad , tuulekellad jälle , ja ei ühtki muud heli , ainult aeglus . </s> <s> Ainult aeglus jõudis ka meile kohale , muu oli liiga sügav , liiga ida , üks roosas kimonos tüdruk keeras pea viltu ja nagistas edasi tagasi ja viuksus midagi , ja lõust ütles : " Mis on nüüd , kas sa kardad , et meie aeglus süvendab su hinge raskust . </s> <s> Kuhu sa kiirustad , noh , vaata see ongi nii , kõige piinarikamad on tripi lõppemise eelsed tunnid , sa pead endast kõik , kõik ! ära andma , mitte et " jah , ma ei saa seda endaga kaasa võtta , küll aga võin ma kaasa võtta passwordid ja ei saa ka teie sellega midagi peale hakata . " </s> </p>
<p> <s> Kas kardad , et lõpp jookseb su eest ära , et lõpp naerab su üle , oh mis personifikatsioon , kas pole peen . </s> <s> Aga sa oled vähemalt tõsiselt tõsisema asja juures , mitte nagu see saksa välisminister , kes arutas Kosovo kriisi ajal teiste välisministritega telefonikonverentsil NATO pommitamise jätkumist , kui pistis korraga kisama , sest Manchester lõi Münchenile viimasel minutil kaks väravat . " </s> </p>
<p> <s> Ja korraga tegi roosas kimonos tüdruk eriti krimpsvalulise ilme , ja ma võpa-võpatasin , mille peale Iason võpa-võpatas ja valuline ilme rääkis , iga sõna vahel aeglus : " Sulle ei meeldi aeglaselt mõtlevad inimesed . </s> <s> Aga need haiged , lõputud dilemmad , mis sulle kõige rohkem valu teevad , muutuvad seda valusamaks , mida kiiremas tempos sa nende peale mõtled . </s> <s> Siin ei kehti su liigestevalu teooria . </s> <s> Ja vastust neil dilemmadel nagunii pole . </s> <s> Kas on " parem " jääda invaliidiks kohe algul või poole elu pealt ? </s> <s> Kas armastada ja kaotada , või üldse mitte armastada ? </s> <s> Kui sa tõesti tahad nii väga tegeleda kahest halvast parema välja valimisega , palun väga . </s> <s> Aga mõtle parem selle peale , kuidas olla lihtsalt hea inimene ! </s> </p>
<p> <s> Bert ütles sulle , et tema elufilosoofia on india vanasõna : kui piisavalt kaua jõekaldal oodata , näed varsti ujumas mööda oma vaenlase laipa . </s> <s> Aga sina mõtle nii : kui jõekaldal kannatlikult oodata ja olla Hea , aerutab varsti mööda sinu poolt igatsetav ja kutsub su oma paati . " </s> </p>
<p> <s> Ja ühe sekundiga manas roosa kimonoga tüdruk ette tõeliselt lahke altruistliku näo . </s> </p>
<p> <s> Ja peale etendust ei rääkinud me Iasoniga midagi , jalutasime aeglaselt ta kontori poole , ja kuskil enne Times Square'i , oli kõik äkki kodulõhnu täis , ja ma kohkusin : äkki on Kastoril õigus - mida mõtlevad mu vanemad , õpetajad ja sõbrad ? </s> <s> Ehk on mu raamat tõesti esmateoseks liiga räige , sest ta on liiga südamest . </s> <s> Ja nii eklektiline , et teda ei saa isegi ahvida . </s> <s> Aga mind lohutas see , et Buñueli peeti ka perverdiks peale Belle de Jouri , mille peale ta tarkvastas : ükski pervert ei eksponeeriks oma perverssust sellisel moel , perverssus oleks ta saladus , ma lihtsalt uurisin asja . </s> </p>
<p> <s> Mina ka lihtsalt uurisin asja , ja mul on nendest uuringutest väga halva asja maik suus , aga enne ei saa tulevikuga tegeleda , kui minevik läbi kahlatud , hea uni ei saa enne alata , kui paha uni on möödunud ja kultuuriruum koristatud . </s> </p>
<p> <s> " Homme näeme , " lausus Iason . </s> <s> " Pea siis vastu . </s> <s> Mõtle endast kui timukast , kes ütleb : " I keep hanging on " " </s> </p>
<p> <s> Jah , I keep hanging on . </s> <s> Vaatasin , kuidas Iason kadus triik- , t- ja nabasärkides inimeste vahel üle tee , kuidas ta kõrgus nende kohal nagu pilvelõhkuja , kuidas pilvelõhkujad kõrgusid tema kohal , ja igal pool oli nii palju inimesi , mõtetel polnud üldse ruumi , kuskil polnud avarust , isegi Central Parkis oli iga kahekümne meetri peale vähemalt üks inimene ja sealt sõidab läbi tossune kiirtee , ja ma tundsin seda tunnet , seda puänti , mida ma ei taha ja ei tohi tunda oma heategijate suhtes . </s> </p>
<p> <s> Jah , tal on mängulisus . </s> <s> Palju mängulisust . </s> <s> Aga traagilisus ja sügavus ja ujedus on kuskile ära kadunud , selle asemel on mingi taandatud traagilisus nagu mõrv detektiivfilmis , ja konveieri pealt tulev ilukõne , suured sõnad , suured teooriad bioloogiast ja majandusest , igaüks , kel vähegi vaimukust , võib lugeda Freynmani ja Fukuyamat , ja tuleb sama jutt , ja Iason ei ole tegelikult originaalne tegelane , tal on kõik eeldused , et olla , aga ei ole , El Greco võrdlus oli minu poolt kohatu . </s> <s> Kõik kunstnikud ja kirjanikud , kes on Iasoni kostil , kirjutavad tast oode , oo lukskorter , oo tippmodellid , tegelikult on kaks umbset prussakatega tuba , kus elab viis inimest , ja lõtvunud käsivartega konsultatsioonifirma chickid , jah mõnikord on ka modellid , kes võivad rääkida , mis väravad neile avanesid peale akne võitmist , kui nad olid kolmteist , aga see on kogu nende sõnum minu kui heteronaise jaoks . </s> </p>
<p> <s> Ja mingi marinetti ütles mu kõrval : mida sa siin imestad , kui igale kohale on müüdud viis piletit , siis see rüselus , mis kohtade pärast tekib , ongi teater , ongi elu , sest teater muutub siis , kui muutub publik , sa saad Iasoni päästa siis , kui muutud ise . </s> <s> Ega see haigus pole sul veel täielikult välja ravitud , et inglise keele tunnis unustad ära kõik inglise keele sõnad ja kunstiteadlasega vesteldes unustad ära kõigi kunstnike nimed . </s> </p>
<p> <s> Ja mu mõtted läksid üha kurjemaks , nagu oleks neile edastatud uudis , et igasse vähegi turistikamasse kohta maakeral tuleb ehitada ööklubi , alates Auschwitzist , lõpetades Olümpose ja Taj Mahaliga , ma nägin Iasonit oma kontori lävel pühkimas päikeseprillide taga pisaraid , aga see ei tekitanud kaastunnet , ma nägin teda sisenemas tuhande asiaadiga täidetud hiidsaali oma boksi , aga see ei tekitanud kaastunnet , ma nägin teda lugemas Koritha meile , mis on täis hüsteeriat Iasoni kingitud raamatu igavuse pärast , aga see ei tekitanud kaastunnet , - see tekitas gaastunnet , sest Iason on suits , mis hajub , hajub , peabki hajuma , ja kuskil all on isegi tuli , aga varsti ta kustub , sest ei jõua enam suitsuga võidelda . </s> <s> Ja Iasoni raha , talent ja aeg kaovad kuskile kah-kirjanike ja kunstnike ja tarkvarajüngrite happejärve ja mul pole piisavalt karismat , et teda sealt päästa , ma olen jäänud liiga hiljaks , ma oleks pidanud temast kirjutama varem kui teised . </s> <s> Ma oleks talle kirjutanud hea saatuse . </s> </p>
<p> <s> " Kuidas sa talle hea saatuse kirjutanud oleks ? " küsib popkriitik . </s> </p>
<p> <s> Sa lased tal kogu aeg vahele segada , ja ise sa pole üldse peale seda rahutriibu pakkumist mult midagi küsinud . </s> </p>
<p> <s> Ja popkriitik jätkab : " Sa ei kirjuta ju inimestele häid saatusi . </s> </p>
<p> <s> Mõnele ei kirjuta sa üldse saatust - nad on ainult alter ego tähenduses - Kastor ja Polideikin . </s> </p>
<p> <s> Ja need saatused , mida sa kirjutad , on halvad . </s> </p>
<p> <s> Kirke tegid sa strippariks , sest sul oli sinna klubisse seltsi vaja . </s> <s> Su fantaasia ei vaevunud Kirkele mingit muud ametit välja mõtlema , see oleks sinu arust liiga keeruliseks läinud , sest sa tahtsid et üks peatükk toimuks stripiklubis , kuna see on ikka nii shock-mock ja sa saad näidata , et sa oled kõvem nõid kui Kirke ja et sina oled parem kui teised . </s> </p>
<p> <s> Ja võibolla on need saatused sellepärast halvad , et sõna " saatus " on halb , see tuleks asendada sõnaga Jumalik Ettenägevus , mis tähendab sama , aga on püham . </s> </p>
<p> <s> Aga võibolla on need saatused halvad sellepärast , et sina oled halb , sa kasutad teisi oma raamatu kirjutamiseks ja heidad nad siis kõrvale . </s> </p>
<p> <s> Aga ega see sind paremaks ei tee , kui sa vaatad põlgusega , kuidas kari inimesi poolikud plast-topsid käes , vabaõhukontserdilt välja voorib , ja õhib , sest mõelda vaid , klaver oli staadionile tassitud ! </s> </p>
<p> <s> Sind teeks paremaks see , kui sa suudaks haarata teiste mõttevälju , praegu me ju mõtleme nii , et osaleja on kõrgemal kui pealtvaataja , antiikajal oli vastupidi , kõige madalam oli Olümpiamängudel see , kes tuli sinna kaubitsema ja müüma , sportlane oli aste ülevalpool ja kõige kõrgemal oli pealtvaataja - ainult pealtvaataja-plutokraat oli võimeline erapoolikuks tõeks , nüüd aga võimutseb industrialism ja mitte aristokraatia , praktilisus ja mitte rahulik jälgimine . </s> </p>
<p> <s> Sa peaksid natuke rahulikumalt jälgima , Dea . </s> <s> Ole Eliasele tänulik , et ta peitis ära selle jublaka , millega sa arvutist netti saad . </s> <s> Mida kinnisem ühiskond , mida kinnisem ruum , seda parem sulle - seda vähem tegelasi , seda rohkem pinget , sa jääd rohkem kokku ! </s> <s> Sa oled varsti sellises seisus , et keelame noad ära , sest nugadega ju ka mõrvatakse ja hakkame karistama ka vooruse simuleerimise eest ! " </s> </p>
<p> <s> Tasa ! </s> <s> Tasa ! </s> <s> Ma ei jõua enam rohkem kuulata seda kõike . </s> <s> Mis sa nüüd edasi räägiks , et just vangla näitab , et kõik muu on KA vangla , ja et just Disneyland näitab , et kõik muu on KA Disneyland , ja siis sa tsiteeriks veel mingit õnnetut postmodernismi kildu , nad peavad ju millestki kirjutama , taevas hoidku , aga sina ei pea seda tsiteerima . </s> <s> Ja kas see kild , et pealtvaataja on ülem kui tegutseja , on selleks , et ma mõikaks , et kriitik on ülem kui autor ? </s> </p>
<p> <s> Ma ei suuda enam , ma tõesti ei suuda enam , mis see on , kui see malaaria ei ole ? </s> <s> Malaaria see ei saa olla , sest Kariibi saartel pole malaariat . </s> </p>
<p> <s> Aga ma ei usu , et ainult sulle pihtimisest selline higi ja dramaatika ja tsensuurikaotuse kogus on tekkinud . </s> </p>
<p> <s> Kuula nüüd mind edasi , enne kui öö kaob päeva , ja Elias toob mulle rummi ja mett mingite kohalike ravimtaimedega . </s> <s> Hea Elias ! </s> <s> Kui ta täna neljakümnekraadises kuumuses haiitilastega müüri ladus , ta minestas , ja nad toppisid talle jääkuubikud pähe ja tassisid ta minu kõrvale pikutama . </s> </p>
<p> <s> " Sa oled ikka täitsa hull , " mütlesin . </s> <s> " Miks sa ei puhka üldse ? " </s> </p>
<p> <s> Ja tema vastas : " See on ju sinu huvides , et ma ei puhkaks . </s> <s> Töö vähemalt väsitab mind , muidu tahaks ma ainult seksida ja sul oleks palju raskem kui praegu . " </s> </p>
<p> <s> Kunagi kirjutab Elias oma autobiograafiasse , nagu paljud teised enne teda , et rahulik vanadusidüll algas päevaga , mil talt seksuaaliha ära võeti . </s> </p></div2>
        <div2 type="alaosa"><head> 11 . A POCO A POCO DIMINUENDO </head>
<p> <s> Nüüd võib sellest rääkida turvalises minevikuvormis , sest nii kaua aega on mööda läinud , et isegi mu tsensuur on tagasi tulnud . </s> </p>
<p> <s> Lükkasin viimase peatüki kirjutamist kogu aeg edasi ja edasi , sellest tekkisid lausa unehäired . </s> <s> Tegelikult polnudki need unehäired , vaid voo enesekaitse külmetusune eest . </s> <s> Sest kui temperatuur on alajahtunud , ei tohi ju magama jääda . </s> <s> Ja lõpuks sain ma sest signaalist aru ja kirjutasin , kirjutasin nagu buliimik . </s> </p>
<p> <s> Paar päeva vist läks veel mööda , kui higi ja selle toredad kaaselemendid läikiv süda , kõhuvalu ja zombiolek olid kadunud , ja ma kuulsin kõrvus mingit imelikku lalinat , natuke oli seal kolme Windowsi alustamise nooti , natuke mosheesse kutsumise hüüdu , natuke seda lõunamaist kumekägulast , kes mind iga hommik äratanud oli : guu-gu-ku-ku-kuu-kuu-kuu , aga siis veel midagi , mida ei oskaks kirjeldada ka postmodernism . </s> </p>
<p> <s> Ja selgus , et ma olin voodis olnud kaks nädalat , kuigi tundus , nagu oleks möödunud vähemalt aasta , kosmosest tagasi tulijad tunnevad ju ka nii , aga ma ei tulnud ju kosmosest , sest muidu oleks need jumalikud hääled pööranud mind islami usku , nagu juhtus Armstrongiga . </s> </p>
<p> <s> " Kellega sa kogu aeg rääkisid ? " küsis popkriitik , kes vaatas , kuidas ma oma madala vererõhuga harjudes laimimahla pressisin . </s> <s> " Kes oli see sina ? </s> <s> Mingi jumal ? </s> <s> Peetrus ? </s> <s> Zeus ? " </s> </p>
<p> <s> " Konfidentsiaalne , " vastasin Berti tooniga , ja mu pupillides peegeldus Berti kuldne prilliraam . </s> <s> " Pealegi ei oma see sisu seisukohalt mingit tähtsust . " </s> </p>
<p> <s> " Sinu iseloomu arvestades võis see Zeus küll olla , " pani popkriitik oma juttu edasi . </s> <s> " Sulle meeldivad ju kreeka jumalad sellepärast , et nemad polnud maailma loonud - et neil olid oma puudused , ja et nad olid aristokraatide jumalad - nad lõbutsesid ja valitsesid , ja kui keegi ei teinud , mis kästud , sai ta piksenoolega vastu vahtimist . " </s> </p>
<p> <s> Ja ma ei hakanud talle vastama , nagunii oleks see olnud surnud vastus , ja hüppasin kõigepealt basseini ( mitte pea ees , sest liiga paljud on hüppelaual libisenud ja seljaaju vigastanud ja invaliidiks jäänud ) ja siis mootorratta selga , et tunda , et ma olen elus . </s> <s> Ema-isa polnud mulle kaua ühtki vanasõna saatnud , aga nüüd saatsid nad mulle , et ma ikka validooli ja shokolaadi ja vett kaasa võtaks pikale reisile , loomulikult , ja võtsin suuna Puerto Platale , seal on üks venelaste kommuun - giidid , arstid , pätid . </s> <s> Minu ees sõitis jalgrattaga üks üliterase silmavaatega väike naomi , tal oli nukker pilk ja see nukker pilk ütles : " Ma tahan arstiks saada , ja ma olen juba praegu päris palju haiguste nimesid ladina keeles pähe õppinud , aga kui ma koolis vahetunnil suguhaiguste nimesid kõvasti kordasin , läksid kaks õpetajat mööda , ja arvasid , et ma olen lits nagu kõik teised tüdrukud mu klassist ja nüüd ma sõidan terve koolivaheaja hästi kiiresti jalgrattaga , et seda vahejuhtumit unustada . " </s> </p>
<p> <s> Por Dios , ta sõitis tõesti kiiresti ja mul oli tegu , et tast mööda saada , ja uhasin siis ringi kahekordsete majakeste ja lillepõõsaste vahel , kui tuligi üks venekeelse sildiga pood , mille ees kaks säga malet mängisid , ja üks neist oli Oleg Filatov . </s> </p>
<p> <s> Ta tundis mu ära ja tervitas soojalt ja küsis Berti järele ja rääkis , et ootab Kanada viisat , aga et ta pole oma missioonist loobunud , ja et ta katsub Kanadas ja USAs endale toetajaskonda kasvatada . </s> </p>
<p> <s> Kuna ma ei olnud saanud kätte kahte raamatut Nikolai Teisest , mis ma internetist tellinud olin , ei jaganud ma teemat ja pidin lihtsalt sõbralikult e-maili-aadresse vahetama ja Filatovi malelaua äärde jätma . </s> </p>
<p> <s> Ja tagasisõidul muutusin kole ülemeelikuks , sellest , et ma ei näinud nukra pilguga naomit , ja mulle viirastus kõige jõulisem ja sümpaatsem Bert , kui ta ükskord augustitaevasse suunduva lõkkesuitsu kõrval rääkis , et kõige andekam kuritegu on olla pizzapoiss ja " kogemata " korteriga eksida ja siis paluda pererahvalt korra telefoni , et korterinumbrit kontrollida ja väänata kõne ilgelt kallile tasulisele telefonile , mis tegelikult talle endale kuulub . </s> </p>
<p> <s> Ja siis oli veel paar päeva , mil lained olid ekstra embavad , igatsus Berti järele ekstra lõõmav ja Elias ekstra rahulik ja kuna ma ju kardan idülli , haarasin igaks juhuks Primo Levi ja lugesin seda , Hernando tuli uksest sisse ja osutas Levi raamatukaanele , kus seisid triibulistes riietes vangid . </s> </p>
<p> <s> " Ma ei saa neist inimestest aru , " ütles Hernando . </s> <s> " Miks nad ei võitle ? " </s> </p>
<p> <s> " Kuidas sa võitled relvitult ja näljaselt ja traataiaga piiratult ? </s> <s> Nende võitlus on vastupidamine . " </s> </p>
<p> <s> " Ma ei tea , mina olen võitleja , must vöö , ja ma tean , et idas nähakse võitluskunstides midagi muud , aga mina olen lihtsalt võitleja . </s> <s> Ja kui ma võitlen , annab aju mulle käsklusi , ja mind rahustab see , et on olemas käsklus : " Ikken hissatsu " , mis tähendab : " Tappa ühe löögiga . " " </s> </p>
<p> <s> Ja järgmisel päeval nägingi ma Hernandot võitlemas , kui me läksime Eliase teadmata ühele jahisõidule kohalike valitsejatega , kes muidugi olid kõik mingid kindralid ja kolonelid ja üksteise onupojad ja keegi midagi huvitavat ei rääkinud . </s> <s> Hernandol oli vaja võimudega soojalt läbi saada , profülaktika mõttes , et kui mingi jazz kunagi sünniks , ajaks asja ära paar telefonikõne . </s> </p>
<p> <s> See aeg , kui mina haige olin , olid kaks Iisraelist pärit venda , edukad avokaado- ja mangoistanduse omanikud , ühe 14-aastase tüdruku vägistamise eest vangi pandud . </s> <s> Üks vendadest polnud tüdrukut isegi näinud , ja teise kokkupuude temaga oli see , et ta oli vihma käes hääletanud tüdruku linna viinud . </s> <s> Järgmisel päeval oli vendade villa ees platsis tüdruku isa , kes ütles , et teil on valida , kas annate mulle 140 000 dollarit või lähete mu tütre vägistamise eest vangi . </s> <s> Vennad muidugi naersid , et kuulge , selleks et vägistamise eest kohtu alla anda , peaks tüdrukule tehtama arstlik ekspertiis , kas tal on ikka vägivallatunnused vastavates kohtades , ja üldse , jätke jama . </s> </p>
<p> <s> Ent kahe tunni pärast tuli erijõuk vendasid arreteerima , nad proovisid saada abi oma saatkonnalt , aga saatkond ütles , et oma viga , et plika ära vägistasite . </s> <s> Süütuse presumptsiooni siin riigis pole . </s> <s> Kusjuures rahaliselt tuli vendadel kasulikum vangi minna kui isale cashida , sest vangla territooriumil asuv bangalo koos basseini , ajalehtede , teenijate , litside ja telefoniga maksab kolme aasta peale kokku 30 000 dollarit . </s> </p>
<p> <s> Ja ma istusin üksi ja vaatasin merd ja mõtlesin , et see on mu eelviimane päev siin imedemaal . </s> <s> Dominikaan ei tundunud mulle ikka veel nagu päris riik , vaid nukuteater , kus paradiisirannad olid kõrvuti prügimägedega , sest elanikud ei viitsinud päris prügimäge rajada ja suskasid kõik prahi randa , kõik oli nii suva ja kaootiline , võibolla sellepärast , et nad polnud iial oma vabaduse eest võidelnud , ja see oli liiga kinnine ühiskond liiga väheste tegelastega , sest vähesed tegelased , nagu Trujillo ja Balaguer , pääsesid võimule liiga pikaks ja laastavaks ajaks . </s> </p>
<p> <s> Pärast jahisõitu toimus afterparty presidendist tähtsuselt järgmise säga juures , kellel oli millegipärast rohkem sõpru ja austajaid kui presidendil endal . </s> </p>
<p> <s> Säga elas ühe künka peal kümne perminaatori poolt valvatud villas , vaatega sinisele laguunile , kus loksusid ta kaater ja jetid . </s> </p>
<p> <s> Villa oli sisustatud napilt ja maitsekalt , igas toas oli hiigelsuur doominomängimise laud , kus nuppude hoidmiseks oli spetsiaalne sahtel ja klaaside hoidmiseks spetsiaalsed augud . </s> </p>
<p> <s> Keegi maavillaste sokkidega kosmopoliit oli tahtnud luua Stanley Kubricku atmosfääri , sest keset elutuba paikneval laual seisis inimsuurune kuju mehe sellesamusestki , mis tagatipuks osutus küünlaks . </s> <s> Kõik olid muidugi hästi moodsad ja kujust välja ei teinud , selleasemel pandi merengue mängima ja paarile doominolauale valati ämbrist kokaiini . </s> <s> Ilmusid ka topless seitsmekümnendate hiigelpäikseprillidega ettekandjad . </s> </p>
<p> <s> Vajusin vaikselt teise tuppa , talumatult tühja tundega kõhus ja jalgades , vahtisin telekast mingit allveelaevafilmi , kus sägad olid kahesajameetri sügavuses lõksus , ja ma ei saanud enam diivanilt püsti ja hingata ja taipasin , miks alles seal , miks nii hilja , et mina olengi see nõrganärviline , kellele filme ei soovitata , ja kui ma oleks läinud õppima neuroloogiat , näeksin ma kogu aeg silme ees jooniseid , kuidas retseptorid ja co mu ajus töötavad , ja mõnikord näeksin ma ka teiste ajude jooniseid , ja nii ei saaks ma üldse emotsioonidele keskenduda , ja kartsin , et higihaigus tuleb tagasi , kui lõpuks ometi kuulsin ukse vahelt , et keegi rääkis midagi huvitavat . </s> </p>
<p> <s> See oli võõrustaja ise , kes oli oma esimese suure cashi teeninud nii , et oli ostnud antiigipoest tühise väärtusega tooli ja selle suure summa peale kindlustanud . </s> <s> Siis viis ta tooli Kolumbiasse , kus leotas seda kokaiinivee sees , vaadates hoolikalt , et tooli külge jääks ainult lõhn . </s> <s> Muidugi tegid koerad tollis oma tööd ja säga tõmmati kõrvale . </s> <s> Tool lõhuti saepuruks ja kindlustus maksis välja võimsa valuraha . </s> </p>
<p> <s> Kui võõrustaja märkas , et mu pupillides ei peegeldunud enam kellegi kuldne prilliraam , vaid kõige lihtlabasem huvi , mõtles ta , et huviobjektiks on tema ja mitte skeptiliste silmade tüssamine ja hakkas mind 20ndate itaalia agressiivsusega oma magamistoa poole vedama , ükski teos , millel puudub agressiivne iseloom , ei saa olla meistriteos , muidugi-muidugi , ja ma olin nii kerge-kerge-kerge , " Palun lõpetage ! " teietasin teda , aga säga vastas Berti häälega : " Minu kodus mind ei kamandata ! " </s> <s> Kuid Hernando nägi seda , mida pupillid tegelikult öelda tahtsid ja näitas , et ta oli võitleja . </s> </p>
<p> <s> Kahest löögist piisas , ja puhkes samasugune lärm nagu lähedalasuvate külade kukevõistlustel , kui Hernando hula-rõngale sarnaneva võõrustaja üles aitas ja tüli oli lõppenud . </s> </p>
<p> <s> Hiljem , keskmiselt hiljem jõudsime tagasi , ja Elias polnudki pahane , sest ta oli juba minu voodisse magama kerinud , ja pigistas mu kätt , juba see tundus mulle prostitutsioon , või haigus , kus vanadus levib ühelt kehalt teisele , kõigepealt kortsusid mu käed , siis kael , hommikuks oli noorus õnneks tagasi . </s> </p>
<p> <s> Tegelikult oli hea , et Elias kohal oli , sest miskipärast olid kõik ümberkaudsed sajajalgsed mind mu viimasel ööl ära saatma tulnud ja tuba oli nagu sajajalgsete pesa , ja teise inimese juuresolek rahustas mind , äkki on need sajajalgsed nagu see üks Austraalia roomaja , kelle hammustus on surmav , kui just kedagi teist kõrval pole , sest teise inimese sülg on sellele roomajale ainus vastumürk . </s> <s> Ja ma mõtlesin vaheldumisi , kas : " Teid ei ole ! " , või : " Minge ära ! " , aga see ei olnud film ja nad ei läinud ära . </s> </p>
<p> <s> Hommikul läksin veel viimast korda ratsutama , ja viimast korda mööda rannajoont kapates tulid tagasi meenutused öödest Bertiga . </s> </p>
<p> <s> Enne lennujaama tegin läbi tavapärase rituaali , et otsisin igalt poolt , ega keegi mulle mingit illegaalset asja kotti pole susanud , unes olen pidevalt ise vaenlasele paarigrammise koti kapuutsi pistnud ja see on piisav , et vaenlase elu ära rikkuda , ja viimane kord , kui ma seda und nägin , teatas Elias mulle hommikusöögilauas uudist , et eelmisel õhtul oli mingi baaritöötaja taskust leitud kokaiini , mispeale pandi lisaks sellele sägale kinni ka teised baari töötajad pluss nende sakslasest boss . </s> <s> Alla kolme aastaga ei pääse sealt keegi , ennustas Elias . </s> </p>
<p> <s> Bert oli mulle tuhat korda öelnud , et kohtupraktikas on võimatu kindlaks teha , kas kodanik teadis või mitte , et tal vastav asi kaasas on . </s> <s> Aga mis juhtub , kui inimesele on tõesti keegi käkki tahtnud keerata ? </s> </p>
<p> <s> " Midagi ei ole parata , " oli Bert vastanud . </s> <s> " Võib süüta inimene kinni minna . </s> <s> Muidugi kui vangide juttu kuulata , on enamus neist ilmsüüta kinni läinud . " </s> <s> Siin ongi enamus ilmsüüta , Bert , ja kuna ei ole ühtki sinusugust võiduoreooliga advokaati , on siin vangisistumine rahvuslik hobi ! </s> </p>
<p> <s> Ja Bert mätsis mind edasi kokku shokolaadikreemiga , enne oli olnud suur debatt , kumb on selleks parem , kas shokolaad või küüslauguvõi ja taustaks tuli telekast mingi dokumentaal , kus keegi rets ütles uhkel toonil , et mida madalamale ta laskub , seda kõrgemale ta tõuseb . </s> </p>
<p> <s> " Ja kas see mees on ilmsüüta kinni läinud ? " osutas Bert tele-ekraanile , ja ma vaikisin , sest tollal ei olnud ma veel imedemaa olustikuga kursis , ma ei teadnud , et siin võid sa lihtsalt oma vaenlase endale sobivaks ajaks kinni panna , kui iga tema vanglas oldud päeva eest ülemistele maksad , ja kui keegi sinu autole otsa sõidab , oled sa mitte kannatanu , vaid süüdlane . </s> </p>
<p> <s> Ja ma vaatasin , kuidas nad seisid tikksirgelt ja mind pilguga saatsid , Elias , ellipsikujulise kõhukesega , ja Maria , ellipsikujuliste teemant-kõrvarõngastega , siis läks kõik uduseks , oli lennuki õhkutõusmise mürin ja antropoloogiafilm , sest mu kõrval istuv tädi täitis neli tundi üheleheküljelist ankeeti Ameerikasse maandumiseks . </s> </p>
<p> <s> Popkriitik kasutas mu ripakilolekut ära mulle kõrva sosistamiseks : " Kas sa arvad , et kui sa mu jutu kirja paned , kustutad sa ära need puudused , mida ma su töös välja olen toonud ? </s> <s> Kustutad nad ära sellega , et teed nad taotluslikuks ? " </s> </p>
<p> <s> Ja ma sosistasin vastu , kõrvalistuv tädi takerdus veelgi enam : " See ei ole üldse oluline . </s> <s> Oluline on see , kas tunded peavad lõpuni vastu . </s> <s> Ma saan kirjutada täpselt niikaua , kuni mul on kellegi vastu suured tunded . </s> <s> Ma olen nagu treener , kes tegeleb oma kõige andekama õpilasega , hurjutab ja poputab ja on vahel kuri . </s> <s> Kui see õpilane aga enam eriline ei ole , ei saa treener taga enam edasi tegeleda . </s> <s> Ei saa ja kõik . " </s> </p>
<p> <s> Kui ma hiljem , veel hiljem New Yorgist Helsingisse sõitsin , pingutas keegi Eestis kõigest väest , et lennuk alla kukuks . </s> <s> Õnneks oli minu mõttejõud suurem ja midagi ei juhtunud , aga paha olla oli ikkagi . </s> <s> Samas polnud mu mõttejõud nii suur , et kindlalt teada , kes see kukutaja oli . </s> <s> Suures fondis tekstid ütlesid muidugi kõik , et Sirje Südi , aga mu tahtejõud oli palunud , et ma tast õigusriiklikumalt mõtleks . </s> <s> Tahtejõud ! </s> <s> Ma olen nagu jooksja , kes tunneb , et enam ei jaksa , aga peab , PEAB esikoha saama ja see jooksja vist isegi saab esimese koha , aga köhib verd ja sureb , sest tervis ja võimed ei pidanud tahtejõule vastu . </s> </p>
<p> <s> Ja ma suutsin vaevu ära oodata , millal näen oma südame ülemust , alguses oli muidugi mõlemal kramp sees , tema küsis , miks ma nii pikalt ära olin , ja mina mütlesin , et siin oleks ma armukadedusest hulluks läinud , kui ma oleks pidevalt pidanud kuulma , kuidas ta jälle kuskil Südiga käis , ja et ma tahtsin tast üle saada , mis muidugi ei õnnestunud , ja siis vaatasime telekast suurlinnade inimeste elu , kuidas Bombays mingi säga kõik päevad möödusid kanadel päid maha lüües , ikka üks ja kaks , ja kuidas mingid geoloogid roomasid kuskil koolerajões ja otsisid ma ei tea mida , ja tundus , et Bert oli selle filmi näitamise esile kutsunud müstivõimetega , sest peale sellist filmi ei suuda ju ükski näkk viriseda mehe paari kuu taguste pahanduste peale ja mütelda : palun , palun ära mind enam lõhu , las hea olevik tallab puruks kurva mineviku ja saame võtta kasutusele hüvastijätu : seniks näeme üksteist unes . </s> </p>
<p> <s> Minul ei edenenud tol ajal hüpnotiseerimine eriti hästi , Berti pole ma muidugi kunagi mõjustada suutnud , aga tol ajal ei allunud heale silmale ka blackjacki diilerid . </s> </p>
<p> <s> Siis Bert jälle ignoreeris mind paar nädalavahetust ja helistas Südi telefonilt ja küsis , kuidas mulle meeldiks kui meiega jagaks voodit veel keegi teine naine . </s> <s> Ja mu kõrvad läksid nii külmaks , et olin sunnitud toru ära panema , järgmisel päeval oli Bertil jälle mitte midagi pole juhtunud nägu , ja ma hüpnotiseerisin endale , et see oli uni , mis viini hulluarst mulle karistuseks ta teooriate pilkamise eest oli saatnud . </s> <s> Ent vaevalt olime Bertiga jälle intiimsuse kätte saanud , kui tal tekkis komme minna telefoniga rääkima minust vähemalt kümme meetrit kaugemale , ja ma teadsin , et pean näitlema ükskõiksust , aga kehakeel ei allunud absoluutselt korraldustele , ja ma sügasin juukseid ja nihelesin ja köhatasin nagu tänuväärne õppematerjal igale rakenduskõrgkooli õpilasele . </s> <s> Eriti karm oli asi siis , kui ma tundsin , et kõne on kuidagi eriline kõne , siis hakkas mul talumatult külm , ja ma istusin restoranis , seljas Berti pintsak ja enda mantel ja mul oli ikka külm ja ma mõtlesin , et nii äge , kui käed nüüd ka värisema hakkaks , mille peale käed hakkasidki värisema , ja läks tükk tööd nende värina maha surumiseks . </s> </p>
<p> <s> Nädal aega enne minu sünnipäeva tuli Bertil teooria , et tema pole mingi kalendri järgi elaja ja kas leidub midagi väikekodanlikumat , kui kindlaks määratud pühade pidamine ja normide järgimine . </s> <s> Teooria illustreerimiseks saalis ta mingil rahvusvahelisel majanduskonverentsil ringi kollaste velvetite ja erkpunase kilejopega , olles nagu rõõmus plekk mustade ülikondade keskel . </s> <s> Peale Berti ettekannet inimliku õigluse võimalikkusest kaasaaegses juura-praktikas , saime kokku ja läksime mingisse hästi heledasse klaasseintega kohvikusse , ja ma nägin kuidas taamal astus uksest sisse üks musta kampsuniga beezhides pükstes noor mees , ta oli nii uhke ja sale ja ilus , ja ma vaatasin Berti , kes oli esiplaanil oma erkpunase kilejope ja natukese õllekõhu ja ajamata habemega ja ma mõtlesin , et kui see ilus noor mees tuleks mu juurde ja ütleks : lähme keppima , ma saadaks ta kuskile orbitaaljaama , aga Berti ma ei saada kunagi kuskile . </s> <s> Ja siis pärast mõneminutilist kehakeele showd rakenduskõrgkooli õpilastele , otsustas Bert mu kaasa võtta oma kuulsa juuradoktorist isa juurde . </s> </p>
<p> <s> Berti lapsepõlvekodu oli suure aiaga häärber Pirital , kus oli sees kirsi ja karamelli lõhn ja hästi palju 30ndate Eesti kunsti , mille peale Bert rõkkas : " Minu ostetud ! " </s> <s> Kui Bert peldikus käis , viis omakorda ta isa mind sama maalirea juurde : " Näe , ostsin natuke Eesti kunsti . " </s> </p>
<p> <s> Elutoas vaatas isa telekat kõrge troon-tooli pealt , ja meie Bertiga istusime justkui aste allpool . </s> <s> Keegi vaikse häälega tumedasse rõivastatud naine tõi laua peale head-paremat , lause algas tal sõnaga vabandust ja lõppes sõnaga andestust ning Bert ja ta isa kamandasid , mida kõike oli veel vaja lauale tuua . </s> <s> Mõtlesin , et uje ja traagiline naine , kelle mängulisus oli ammu parematele lüpsimaadele läinud , oli nende teenija , aga selgus , et see oli Berti ema . </s> <s> Istusin lõdisedes diivanil , suur font parastas , et " näe , ma arvasin kohe , et Katsil ja Südil on rohkem lootust kui sul ! </s> <s> Siin ei loe mingi tahtejõud ! " ja kuulsin ainult läbi udu , kuidas Bert ja ta isa rääkisid mingitest kurjategijatest , kes olid röövinud üheksa õmblejat ja hoidsid neid kuskil keldris tööorjadena kinni , arendades niimoodi välja eduka õmblusfirma . </s> <s> Kui Berti ema jäi pikemalt kuulatama , ütles isa : " Mis seisad nüüd siin nii kaua , me tahame omavahel rääkida " , ja ema pomises vabandust ja läks kööki tagasi . </s> </p>
<p> <s> Siis täitus taas üks mu unenägu , kui Bert hakkas mulle oma sõprade ees viktoriini tegema . </s> <s> Stalingradi lahingut ja Gutenbergi ma teadsin , aga lõpuks hüüdis Bert ikkagi : Sa ei tea Cromwelli eluaastaid ! </s> <s> Sa ei tea Cromwelli eluaastaid ! </s> <s> Ja üleüldse oled sa alla käinud , varem sa ikka joonistasid kogu aeg ja said mõne pildi isegi müüdud , aga nüüd oled tavaline üliõpilane , sa pole üldse andekas enam . </s> <s> Oled sa üldse mõelnud , mis sust saab näiteks kümne aasta pärast ? </s> <s> Südil ja Katsil on juura- ja majandusharidus , nad ei jää kunagi nälga . </s> </p>
<p> <s> Ja ma tahtsin vastu vaielda , ja öelda , et vaata , mis ma üle elama olen pidanud - MA EI OSKAGI ENAM JOONISTADA , saad sa aru , see anne võeti mult ära või kirjandus tappis ta või ma ei tea , igatahes seda ei ole enam ja kõik , aga hääl oli täiesti ära , hääl kus sa oled , ahastasin , okei , ma luban , et räägin rahulikult , ma ei hakka karjuma , aga mis sa nüüd tahad must jätta mulje kui ohmust , kes jääb sõnatuks ? </s> <s> Ma tõesti poleks pidanud alguses Miale seda liialdatud omadust külge kirjutama , nüüd on tulemus käes . </s> </p>
<p> <s> Ja mul jäi üle ainult punastada ja pead raputada ja kõik see ujedus , mis Bertist välja jooksnud oli , leidis koha minus . </s> </p>
<p> <s> Ent nii kui kõrtsiuks meie selja taga sulgus , avastasin minirõõmuks , et ujedus oli hüljanud ka mind ja Bert sai nüüd privaatselt kuulda seda , mida ta oleks pidanud kuulma oma sõprade ees : " Sa käitud muga seltskonnas nagu suvalise nähvitsaga ! " </s> </p>
<p> <s> " Ise sa provotseerisid mind ! " vajutas Bert vastuseks . </s> </p>
<p> <s> " Sul on mingi inkvisitsioonikohtuniku tase ! </s> <s> Mis sind provotseeris - tühi õlletoop ? </s> <s> Või pöörati mulle rohkem tähelepanu kui sulle , naine peab ju olema sinu vari , mitte iseseisev säraküünal . </s> <s> Või tahad sa teistele näidata , et näete , ma võin taga kõike teha , sõimata , alandada , ja ta on ikka minu oma ? " </s> </p>
<p> <s> " Aitab tänaseks , Dea , " ütles Bert jäiselt . </s> <s> " Ma ei pea sulle mitte midagi seletama . </s> <s> Olen lähenemas neljakümnele ja kõik mu halvad omadused süvenevad . </s> <s> Kui tahad , et sul oleks minusuguse aju- ja raharessursiga mees , võta mind sellisena , nagu ma olen . " </s> </p>
<p> <s> Ja ma jäingi vait . </s> <s> Buddha ütles , et ühelgi olendil pole muutumatut mina , aga Berti mina ON muutumatu . </s> <s> Mis seal siis ikka . </s> </p>
<p> <s> Nägin , kuidas mööda lagedat maastikku jalutasid vana naine ja väike poiss . </s> <s> Nad möödusid üksikust raagus puust . </s> </p>
<p> <s> Naine osutas puule ja ütles : " Pea meeles , poiss , tühjalt puult vilju ei korja . " </s> </p>
<p> <s> Poiss noogutas , natuke pahaselt , et talle nii elementaarset asja kui haruldast tõde kuulutati . </s> </p>
<p> <s> Nad jalutasid edasi . </s> <s> Tuli teine puu - suur , ilus , lookas . </s> <s> Poiss sirutas käe , et noppida üks õun , aga puu tõstis oksad kõrgemale ja ei kavatsenudki vilju kätte anda . </s> </p>
<p> <s> " Ah , ära üritagi , " ütles vana naine poisile . </s> <s> " Loe silti , mis on puu all . " </s> </p>
<p> <s> Ja poiss luges : " Mul on palju ressursse , kuid ma ei raiska neid sinu peale . </s> <s> Okei , juttu ma võin rääkida , aga vilju ma küll kätte ei anna . </s> <s> Ainult süümepiinadest võivad mu oksad nõrgaks minna , näiteks kui ma olen kellelegi andnud suguhaiguse või teinud halvasti varjatud kõrvalehüppe , jah siis ei suuda ma oma oksi eriti talitseda ja mõni vili võib maha kukkuda . " </s> </p>
<p> <s> " See tühi puu meeldis mulle rohkem , " ütles poiss . </s> <s> " Lugesin just suurte laste piiblist , et kõrbe muudab kauniks see , et ta varjab kuskil kaevu . </s> <s> See tühi puu võib ju ka kunagi vilja hakata andma ja olla palju lahkem kui lookas puu . " </s> </p>
<p> <s> Nad jalutasid edasi , ja kui poiss tagasi vaatas , nägi ta kuidas lookas puust möödus keegi tüdruk . </s> <s> Korraga puhkes hoovihm ja välk lõi puusse sisse ja tüdruk kukkus surnult maha , sest välk oli reageerinud ta rinnahoidjatraadiga . </s> <s> Lookas puu oli küll veidi räsitud , ent uhkelt püsti . </s> </p>
<p> <s> Bert kõndis mu kõrval sõjaväelise rühiga , ja ma ei saanud aru , kas ta kuulis mu mõtteid või ei kuulnud , igatahes oli tal selline nägu peas , et sümbolism , kus ükski sümbol midagi erilist ei tähenda , talle pinget ei paku . </s> </p>
<p> <s> Läksime tema poole ja vaatasime Woody Alleni filmi " Sweet and Lowdown " . </s> </p>
<p> <s> Kui alguses oli peategelasel jazzmuusikul naine , kes oli tumm ja alandlik , mütlesin Bertile : " Ideaalne naine . </s> <s> Kogu aeg vait . " </s> </p>
<p> <s> Bert ei öelnud midagi . </s> </p>
<p> <s> Ja kui hiljem läks jazzmuusik välja labast naeru lõkerdava takkakiitjannaga , mütlesin Bertile : " Ma ei saa aru , kuidas see mees saab olla koos sellise idioodiga , kui tal on endal kodus palju ilusam ja shefim naine . " </s> </p>
<p> <s> " Mis kasu on ilusast naisest , kui ta viriseb , " vastas Bert . </s> </p>
<p> <s> Ja ma ei saanud , ei saanud talle kuidagi vastu vaielda , ma teadsin , et ta tahtis mus süütunnet tekitada , ja kuigi ma seda teadsin , tekkis süütunne ikka . </s> </p>
<p> <s> Ja siis karjus jazzmuusik oma ilusale naisele : " Kurat , ma olen su mees , mitte romaanisüzhee ! " </s> </p>
<p> <s> " Khm ! " ütles Bert . </s> </p>
<p> <s> Järsku hakkas mingi vanalinna kiriku kell lööma . </s> <s> Ja me ootasime viisakalt , kuni ta vaikis , ja Bert ütles : " Peaksime intiimsuhte ära lõpetama ja olema lihtsalt sõbrad . </s> <s> Ma ei ole mingi kurameerija mees . </s> <s> Ja selle eest , mis on olnud , ei näe ma sinupoolset tänu . </s> <s> Võtsin keskkooliplika ja kulutasin ta peale aega ja kui plika tunneb , et tal ei õnnestu mind ümber näpu keerata , hakkab virisema . </s> <s> Sa räägid kõigist nii halvasti , Dea , sa räägid MINUST nii halvasti , sinust on saanud täielik madu ! " </s> </p>
<p> <s> Jah , kallis , aga mu raamatus on madu positiivne tegelane , mõtlesin . </s> <s> Madu on negatiivne olnud ainult siis , kui ma olen suurest masendusest mänginud telefonil ussi . </s> <s> Ja mida pikemaks on uss läinud , seda arukamad on tundunud filmid , kus igavatel noortel on igav ja kus elul pole mõtet . </s> </p>
<p> <s> Ja vist esimest korda kogu meie ajaloo jooksul ei tundnud ma ennast kui alluv ja mütlesin : " Mingi pseudosuhtlus pole võimalik . </s> <s> Pärast seda kui sina oled mulle haiguse ja läheduse ja haige läheduse sünonüüm , ei ole võimalik selline asi , et saame kokku ja viskame kildu ja siis sa viid mind koju . </s> <s> Me oleme kas intensiivsemas suhtes või ei saa üldse kokku . " </s> </p>
<p> <s> Ja Bert rääkis midagi , aga see oli nagu tummfilmis , ma ei kuulnud , mis ta rääkis ! </s> <s> Keegi tahtis , et ma Berti juttu ei kuuleks ! </s> </p>
<p> <s> Kui Bert suu kinni pani , mütlesin igaks juhuks : " Ot , sa ei taha muga magada marksistlikel motiividel - see tähendab kui sa muga ei maga , ei pea sa mulle raha andma ja mind reisidele võtma ? " </s> </p>
<p> <s> Bert noogutas : " Jah , ja üldse ma ei saa aru , mis reisimise valu see sul on ? </s> <s> Sa võid ju raamatuid ka lugeda oma idast . " </s> </p>
<p> <s> Kule , me oleme viis aastat koos olnud ja käinud ainult ühel reisil ja reis itta oleks kõige tähendusrikkam , kõige suurem ÜLEMINEK . </s> <s> Ja sulle siis tohutult meeldib teada , et ma reisin nii , et värisen öösel seitsme luku ja riivi taga , et mind ära ei vägistataks , ja kuna ma ei saa neile inimestele anda seda TEATUD tänu , siis tulevad süümekad , ja kohe süümekate järel tuleb teadmine , et mul pole sõõri pea ümber , ja minu jaoks on mikroobsed bussid ja hrustshovkad , mitte kunst ja palmid , ja õppealajuhataja kirjutab mulle kahe käega , äärtest sissepoole märkuse : " Elab üle oma võimete . " </s> </p>
<p> <s> " Otsi siis endale välismaalt keegi mees , keda sa TAHAD panna ja kes selle asja kinni maksab , " ütles Bert . </s> </p>
<p> <s> " Ma ei saa aru , miks see mees sina ei võiks olla . </s> <s> Võimalused on ju olemas ? " </s> </p>
<p> <s> " Äh , milleks viia puid metsa , " ütles Bert , nagu võõras , ja ma nägin , kuidas vana naine ja väike poiss astusid jalgrajal sadade raagus puude vahel . </s> <s> Ja poiss tundis , et kõik need puud alandavad teda . </s> <s> Üks lumehelves läks üle sadadeks lumehelvesteks , sajad lumehelbed tormiks ja külm jõudis ka minuni . </s> </p>
<p> <s> " Mul on nii külm , " teatasin Bertile , " et isegi meie tüli ei suuda mind takistada teki alla ronimast . " </s> </p>
<p> <s> Ja ma läksingi ja ronisin teki alla . </s> <s> Nelja minuti ja kolmekümne seitsme sekundi pärast tuli Bert mulle järele ja suudles mind ja küsis : " Miks sa virised mu kallal , miks ? " </s> </p>
<p> <s> " Siin on tunded , suured tunded , " mütlesin . </s> </p>
<p> <s> " Omanditunne , " ütles Bert . </s> <s> " Sa tahad meest rõngastada . " </s> </p>
<p> <s> Ja ma ei hakanud talle vastu vaidlema , sest nägin kõrvalt teooria muutumist tegelikkuseks . </s> <s> Kui intiimsuhtes olevad inimesed ei oma pikka aega ühes ja samas ruumis viibides füüsilist meeldivkontakti , on neil oht tülli minna . </s> <s> Aga kui omavad , tekib nende ühendatud väljadest eriti suur ja võimas väli . </s> <s> Kõlab ilusalt , sest selle teooria mõtlesid välja kaks head inimest , kelle puhul see kogu aeg kehtis . </s> </p>
<p> <s> Bert magas juba ammu , kui mu juurde hiilis Polideikin : " Noh , vaimuhaige , - Teooria muutumine tegelikkuseks . </s> <s> Üleminekud . </s> <s> Mnjaa Vaata tähelepanelikult , kuidas su enda üleminek on toimunud . </s> <s> Ega see ei ole nii , et võtad aine sisse ja siis kõmm ! hakkab trip pihta . </s> <s> Ei , ta läheb pikkamööda , alguses tulevad sisse üksikud elemendid , siis tuleb neid juba rohkem , ja lõpuks pole su enda elemente enam üldse alles , kõik on asendatud . " </s> </p>
<p> <s> " Ära hirmuta mind , " ütlesin Polideikinile . </s> <s> " Räägi parem Helsingi sündroomist , räägi kangelastest . " </s> </p>
<p> <s> Polideikin vehkis kätega : " Mind ei huvita see teema , mind ei huvita see teema ! " </s> </p>
<p> <s> Ja ma hakkasin peaaegu nutma : " Kuidas ei huvita ! </s> <s> Kas sind tõesti huvitab ainult A ja B lineaarkiri , ja mitte see , kuidas saab inimesele hakata meeldima enda piinaja . </s> <s> Ega need piinajad ei ole sellised nagu Almodóvari filmis " Seo mind kinni , seo mind lahti " , kus piltilus , galantne ja kuldsete kätega röövel võrgutab oma ohvri . </s> <s> Miks sind see ei huvita ? - kas sellepärast , et sul pole endal olnud ühtki suurt armastust , sul on ju olnud ainult lühiajalised sekssuhted kogu aeg ? " </s> </p>
<p> <s> " Lõpeta ära , " karjus Polideikin , " see on liiga lihtne , ma ei räägi lihtsatest asjadest ! </s> <s> Näiteks ma ei räägi ka Raoul Wallenbergist , miks peab kogu aeg temast rääkima , on teisi kangelasi ka , miks peab ainult ühe rahvuse päästjaid kummardama . " </s> </p>
<p> <s> " No ma olen nõus kõiki kangelasi kummardama , vahet pole mis rahvusest inimesi päästetakse , aga kus need kangelased siis on ? " </s> </p>
<p> <s> Ja Polideikin pidas tähendusrikka pausi : " Teised kangelased on ajalooarhiivides , nad pole nii ülespuhutud . </s> <s> Vaata mis Iisraelis praegu toimub , nad lihtsalt okupeerivad teisi ja kõik , ja keegi ei julge protesteerida , eesotsas USAga . </s> <s> Kõik teevad head nägu . " </s> </p>
<p> <s> " Teevadki . </s> <s> Nii nagu sina teed Bertile head nägu , sest tal on teadust ja haridust toetav fond . </s> <s> Väliselt on Bert suur rahvuskangelane ja filantroop . </s> <s> Wallenberg oli veel miljon korda suurem kangelane kui Bert ja ma tahan teada , mis oli nii suure kangelase taga , kas ta oli ka eraelus kangelane , või oli ta tavaline . </s> <s> Kui ma oleks elanud tema ajal , oleks ta tõenäoliselt olnud mu ideaalmees . </s> <s> Ja mind huvitab , miks ei ole tänapäeval selliseid kangelasi . </s> <s> Kas me lihtsalt ei kuule neist , või polegi enam kangelasi olemas , nii nagu kirjanduseski on alles vaid kangelaste tükid , kuldajastu on möödas ja nüüd on degradatsioon . " </s> </p>
<p> <s> Polideikin tegi peaga tõrjeliigutusi ja võttis kotist välja vihiku mingite hieroglüüfidega ja mina olin unustatud . </s> </p>
<p> <s> Nädala aja pärast oli Berti sünnipäev , ja ma tõlkisin talle kingituseks ühe Borgese luuletuse : </s> </p>
<p> <s> Kui saaksin elada uuesti oma elu </s> </p>
<p> <s> Püüaksin seal teha rohkem vigu </s> </p>
<p> <s> Ei püüaks olla nii täiuslik , puhkaks rohkem jalga </s> </p>
<p> <s> Oleks palju rumalam kui olin , tegelikult võtaks väga vähe asju tõsiselt </s> </p>
<p> <s> Oleks vähem hügieeniline </s> </p>
<p> <s> Riskiks rohkem </s> </p>
<p> <s> Reisiks rohkem </s> </p>
<p> <s> Vaataks rohkem päikseloojanguid </s> </p>
<p> <s> Vallutaks rohkem mägesid </s> </p>
<p> <s> Läbiks rohkem jõgesid </s> </p>
<p> <s> Käiks rohkem paikades , kus varem pole käinud </s> </p>
<p> <s> Sööks rohkem jäätist ja vähem ube </s> </p>
<p> <s> Omaks rohkem päris- ja vähem mänguprobleeme </s> </p>
<p> <s> Ma olin üks neist , kes elab mõistlikult ja viljakalt iga oma minutit </s> </p>
<p> <s> Muidugi oli ka rõõmuhetki </s> </p>
<p> <s> Aga kui saaksin minna tagasi , püüaksin teha nii , et mul ainult rõõmuhetked oleksidki </s> </p>
<p> <s> Kui te ei tea - just nendest elu koosnebki - üksnes hetkedest , ära kaota hetke </s> </p>
<p> <s> Ma olin üks neist , kes ei lähe kuskile ilma termomeetri , kuumaveepudeli , vihma- ja langevarjuta </s> </p>
<p> <s> Kui saaksin elada uuesti , reisiksin palju kergemalt </s> </p>
<p> <s> Kui saaksin elada uuesti , hakkaksin paljajalu käima kevade alguses ja käiksin paljajalu sügise lõpuni välja </s> </p>
<p> <s> Teeks karussellil rohkem tiire </s> </p>
<p> <s> Vaataks rohkem päiksetõuse </s> </p>
<p> <s> Mängiks rohkemate lastega </s> </p>
<p> <s> Kui mul oleks elu ees </s> </p>
<p> <s> Aga näete , olen 85 ja tean - olen suremas . </s> </p>
<p> <s> Bert ütles : " Just paras luuletus keskealisele mehele " ja kandis seepeale reipalt ette kahest uuest firmast , mis ta oli asutanud . </s> </p>
<p> <s> Ja jälle olin ma ta voodis , ta metsas . </s> <s> Kastor ja Polideikin naersid kõrval : " Ülemäärane kujundlikkus , kulla sõber , voodi ja metsa kokkupanek on liiga p u i n e. " </s> </p>
<p> <s> Aga ma rääkisin samal ajal Bertile : " Nägin kaht filmi , mida oleks pidanud nägema viis aastat varem . </s> <s> Esimeses tõmbas mees ringi ja siis naine virises ta kallal , kuigi naine oleks pidanud olema kaval ja kuidagi teistmoodi oma soove selgeks tegema . </s> <s> Nii läkski nende suhe nurja , kuigi mõlemad oleks tegelikult tahtnud selle jätkumist . </s> </p>
<p> <s> Teises filmis mees ja naine armastasid üksteist , aga kumbki kartis , et teine ta maha jätab . </s> <s> Kuna kole alandav on olla mahajäetud , ütles mees , et meil ei tule sest midagi välja , südames ta tegelikult nii ei mõelnud . </s> <s> Ja siis naine ütles , et ega ei tule vist jah , kuigi ta oleks tahtnud terve elu selle mehega koos olla . " </s> </p>
<p> <s> Seekord Bert allus hüpnoosile ja rääkis pikalt-laialt pikast-laiast armastusest , mis meie vahel on , ja mul polnud üle tüki aja külm . </s> </p>
<p> <s> Ja paari päeva pärast ilmus mingi seltskonna-ajakiri , kus oli sees viieleheküljeline perelugu Bertist ja Katsist ja nende ühisest kodust , ja kiidulaul , kui suur filantroop Bert ikka on . </s> </p>
<p> <s> Ja kõige vihasemaks sain ma selle peale , et mul polnud olnud mingit eelaimust . </s> </p>
<p> <s> " Ah , miks sa mingi tühise artikli peale närvi lähed , " ütles Bert . </s> <s> " Kuulen enda pea kohal väikekodanlike tiibade lööke . " </s> </p>
<p> <s> " Aga see on ju vale ! </s> <s> Sa ei ole ju mitte tema , vaid minuga , " hüüdsin ja kõik raagus puud hüüdsid minuga koos . </s> <s> " Nüüd taipab ka rumalamgi , keda sa eelistad . " </s> </p>
<p> <s> Aga Bert , kogenud hüpnotiseerija , sai mu tagasi . </s> </p>
<p> <s> Edasi läks kõik väga kähku . </s> </p>
<p> <s> Lugesin parajasti artiklit poisist , kes oli apelsini süües ära lämbunud , ja sõin apelsini , kui helistas Bert ja süüdistas mind , nagu oleks ma läinud ajakirja toimetusse õigust jalule seadma , seda kuuldes tõmbasin suure tüki apelsini endale kurku ja läkastasin ja köhisin tükk aega ( Bert arvas , et süüdlane tahtis aega võita ) ja kulus palju kaloreid , et Berti rahustada , ja ähvardavalt lähenes meie ühine kaua plaanitud reis itta , ja käisin kinos vaatamas Trieri filmi naisest , kes hakkab pimedaks jääma , ja kui ma trepist alla komberdasin , nägin , et kino ees teeb suitsu kriitik , kes oli filmist halvasti kirjutanud . </s> <s> Lähenesin talle vanamoodsalt : " Lurjus ! </s> <s> Ise sa ei suuda elu sees teha midagi , mis teisi liigutaks , ja siis teed halvustavaid artikleid nendest , kes suudavad teisi liigutada . " </s> <s> Kriitik vaatas mind nagu melomaniakki , ja puhus rahulikult suitsu edasi . </s> <s> Mütlesin rahulikumalt : " See on ainus film , mille pihta käivaid arvamusavaldusi võtan ma isiklikult . </s> <s> Mu nägemine läks selle filmi jooksul mitu miinust kehvemaks . " </s> </p>
<p> <s> Ja kriitik ütles midagi , aga keegi ei lasknud mul jälle kuulda , mis ta ütles . </s> <s> Raamatus ei tohi olla ühtki üleliigset lauset , ühtki üleliigset mõtet . </s> </p>
<p> <s> Bert mulle tol perioodil armastuse rohkuse tõttu raha ei andnud , ja kuna ma ei saanud kirjandust risustada mingi muu tööga , andis mõne miinuse tulek jõuliselt tunda . </s> <s> Lõpuks olin siiski sunnitud pöörduma oma filantroopi poolde , unustades ära ta foobia , et kõik tahavad ta raha . </s> </p>
<p> <s> " Mis see minu süü on , et mingi filmi hädad sinu peale üle kanduvad ? " küsis Bert . </s> <s> " Miks ma pean sinu asju kinni plekkima ? " </s> </p>
<p> <s> " Sest ma olen su armuke . " </s> </p>
<p> <s> " Ei ole ! " ütles Bert . </s> </p>
<p> <s> " Kes ma siis olen , kurat võtaks ? </s> <s> Ütle , kes ma siis olen ? " </s> </p>
<p> <s> Ja Bert oli kimbatuses . </s> </p>
<p> <s> Ja selle kimbatuse tekitamine läks mulle kalliks maksma . </s> </p>
<p> <s> " Jäta mind rahule ! " karjus Bert ( kaifides mu valureaktsiooni - omadust , mida ta inimeses kõige rohkem hindas . ) </s> <s> " Ma olen juba tükk aega tahtnud seda suhet ära lõpetada . </s> <s> Küll sa võid tüütu olla ! " </s> </p>
<p> <s> Skeem toimis nagu tavaliselt , tal oli vaja enne reisi minust lahti saada . </s> </p>
<p> <s> Jooksin taas oma paneelmajja , oma korterisse , oma voodisse ja ei öelnud kellelegi midagi . </s> <s> Aga mu koer niutsus terve öö . </s> </p>
<p> <s> Ja Bert tuli mulle igal tänavanurgal vastu , kuigi ta oli juba kahekuisel reisil Tiibetis , maal , mis oleks pidanud likvideerima mu viimsedki malevlase riismed . </s> </p>
<p> <s> Tundus , et Bert oli terve riigi ära ostnud , iga teine maja oli tema oma , ja mulle tuli meelde , kuidas ta telefoniga rääkis , ükskõik mis käsku ta andis , kõik täideti vastuvaidlemata ! </s> </p>
<p> <s> Ta oli hakklihastanud mu südame , aga mu talenti ei saa hakklihastada keegi ja see mind päästiski . </s> <s> Muidu oli see armastus nagu naftatorn , mis kannab ümberkukkudes reostust kaugele kaugele . </s> </p>
<p> <s> Kas siis selline ongi lõpp ? mõtlesin . </s> <s> Suvaline , ilma vaimukusteta kisklemine , mis vulgariseerib kogu suhte . </s> </p>
<p> <s> Bert on Sartre , ja mina Beauvoir , ma olen ka muidu kange mutt , aga Bertile allun iga kell . </s> <s> Beauvoir kirjutas raamatu , kus tegelased olid tema ise , Sartre ja mingi armuke , kes oli Sartre'le liiga lähedaseks saanud . </s> <s> Beauvoir lasi oma raamatus armukese mõrvata . </s> </p>
<p> <s> Pea valutas koera niutsumisest , kell oli kuus hommikul , võtsin isa auto , valge valge , väga palju lund , talumatult külm , raadiot ei julgenud lahti teha , sõitsin mööda raagus puudest , nägin president Harrisoni , kel oli veel üheksa tundi kõnet pidada enne kui ta saab külmast kopsupõletiku ja selle kätte sureb , veel valgem , maailm oli palju pingutanud , et me oleks õnnelikud , appi mis surm-mõtted , neitsinahka saab operatsiooniga taastada , grupp teadlasi valmistab ette kaugjuhitavat pulti , millele vajutades tekib naisel silmapilkselt orgasm . </s> </p>
<p> <s> Südi maja juba paistis . </s> <s> Mõtle , kui õudne , kui ta jookseks praegu täiesti juhuslikult üle tee , et minna vara kontorisse kella üheksase nõupidamise pabereid ette valmistama , ja ma ei jõuaks pidurdada , kas ma läheks siis kinni tahtlikus mõrvas , ja mu laps , mu raamat , üheksa kuu töö , maksaks kinni mu advokaadi üheksa tunni töö ? </s> </p>
<p> <s> Selgitav peatükk Miaga jääb ära . </s> <s> Teadagi , mis ta seal räägiks , ta vaataks telekast , kuidas sõnnikpruunide juuste ja komedoonidega säga armatseb kellegi kenamlasega , vaataks , kuidas nad on õnnelikud , ja ütleks , et tegelikult ei tähenda kõik mitte midagi , Buñueli filmidest otsitud psühhoanalüütilised sümbolid olid lihtsalt Buñueli unenäod , " Tumeda ihalusobjekti " härrasmehest peategelane haaras prükkari pudelikoti enda kätte lihtsalt niisama , Buñueli kapriisist . </s> <s> Ja samamoodi pühib minul tuul tädi poolt kokku pühitud lehed laiali niisama , ja Teise maailmasõja näited ja ühed ja samad nimed korduvad sellepärast , et ma lihtsalt ei tea ühtki teist näidet , ja kordused on ju banaalne trikk teha refrääni . </s> </p>
<p> <s> Mida Mia veel räägiks ? </s> <s> Et ta mõtleb surmast , ja et surma mitte karta , lõi ta alguses Bullerby idülli ja lõpus tuleks Vendade Lõvisüdamete Nirvaana , peale lumist tragöödiat ja hispaania saabast , järgneks hispaania kärbse läbi lend ilusate hispaania hobuste selga , mina ja Bert sõidame inimtühjas valge liivaga rannas ja võitleme ökofashistide ja töösturite orgude vahel . </s> </p>
<p> <s> Bert , kas sa oled mulle kade , et ma raamatu kirjutasin ? </s> <s> Sa tunnistasid ju mulle ükskord , et sa tahtsid ise kirjanikuks saada tegelikult , sul oli küll loomingulisus , aga liiga palju praktilisust , et seda teostada , ja sa ei oska ennast panna teise inimese sisse . </s> <s> Kui sinust oleks kirjutatud raamat kui jõulisest vaimust , kes tahtis saada kirjanikuks , aga kellest sai edukas ärimees , kas selle raamatu lõpp oleks olnud õnnelik ? </s> <s> Ja mida oleks peategelane tundnud ruumis , kuhu ta oli kollastele paberiõitele naelutanud oma lauseid , mis ta teistele öelnud oli ? </s> <s> Kas ta oleks kartma hakanud ? </s> </p>
<p> <s> Ma armastan sind , ma armastan sind nii väga . </s> <s> Sinu jaoks ma kirjutasin selle raamatu . </s> <s> Ma täitsin su soovi . </s> <s> Sa ütlesid , et ei usalda mind täpselt senikaua , kui mu raamat on valmis ja siis saad sa otsustada , kas meie suhe jätkub või mitte . </s> <s> Sina oled otsustaja ! </s> <s> Sa otsustasid mind mitte itta kaasa võtta ! </s> <s> Sa ütlesid et su otsus oli tingitud sellest et ma olla käinud pihtimas mingile kõmuajakirjanikule . </s> <s> Aga ma ei olnud !! </s> <s> Ja sa ei uskunud mind . </s> <s> Ei võitnud mina , ei võitnud sina , võitis mingi kübaraga koletis , keda sa uskusid rohkem kui mind ! </s> </p>
<p> <s> Miks ma peaks rääkima mingile seltskonnaajakirjandusele , vabandust väga , kui ma saan seda kõike rääkida oma raamatus , kogu meie armastus on seal . </s> <s> Kogu MINU armastus on seal , sina ju ei armasta mind . </s> <s> Failid on kõik mu hotmaili aadressil , password on sinu nimi , mine ja loe ja otsusta ! </s> <s> Kusjuures tähemärkide arv võrdub su telefoninumbriga . </s> <s> Popkriitik võib ju rääkida , et tänapäeva kirjanduses mõjub love-story ainult siis , kui see on kaugel ja sügaval ridade vahel , aga tal ei ole ju õigus , ei tohi olla ! </s> </p>
<p> <s> Kui ma teiste meestega magan , mul on pisarad silmis , sellest et ma murran truudust , ma olen seda teinud kolm korda , vihast , mitte tahtest , ja kõik need korrad on olnud nii õudsed , pisarad on selleks , et meestel tuju ära peletada ja ka sellest , et nutmine on vallandumine , millest ma Bertiga puudust tunnen , ma tahaks vallandada ka oma traagilisuse , aga ei julge , sest siis saaks Bert aru , et tal on minu üle eriti suur mõju . </s> <s> Kuna ma teisi mehi ei armasta , saan vallandada pisarad , Berti puhul aga kõik , välja arvata pisarad . </s> </p>
<p> <s> Arst hakkas mulle olukorda selgitama . </s> <s> Ma nägin , kuidas ta kummardus mu kohale ja mind suudles . </s> <s> Bert , mitte arst . </s> <s> Ma nägin ja tundsin ja kuulsin ainult Berti . </s> </p>
<p> <s> Ja pisaraid . </s> <s> Lõpuks ometi tulid pisarad ja mitte mingi higi . </s> <s> Pisaratega koos sain nägijaks , pisarad tõid valguse . </s> <s> Ja polnud hullu sellest , et ma olin murdunud , sest valgus peabki murduma . </s> <s> Ja pisarad tegid mu pilgu tapjapilguks , ma olin kogu aeg mõelnud , mis see tapjapilk tegelikult on , ja ta oli palju hullem kui õnnetuse tuul , see pisarates tapjapilk surmas ühe hetkega mu armastuse , ma nägin mingit patoloogilist psühhohuligaani , kes tahtis ilastada mu puhtuse peale ja tõmmata mind kaasa mängu , kus ma ei saa kunagi , mitte kunagi olla jumal . </s> </p></div2>
        <div2 type="alaosa"><head> 12 . LARGO E PIANISSIMO SEMPRE </head>
<p> <s> Since we cannot hope for order , let us withdraw with style from the chaos . </s> </p>
<p> <s> Tom Stoppard </s> </p>
<p> <s> Ma tean väga hästi , miks ma ei tunne süümepiinu . </s> <s> Kui ma oleksin Deale selles suhtes jama kokku keeranud , et mina oma shamaanijõuga mõtlen tast halvasti ja siis temal lähebki halvasti , peaksid mul tõesti süümepiinad olema . </s> </p>
<p> <s> Aga ma ju tean , et ka ilma minu mõtlemiseta oleks tal halvasti läinud , ja seepärast tunnen ma ainult kurbust . </s> <s> Kurbust ja kipitavat tunnet hammastel , ma kannan sedasama valgendavat klambrit mis Elias . </s> </p>
<p> <s> Nagunii see , mis siinpool juhtus , on isegi normaalne , võrreldes sellega , mis juhtus sealpool . </s> <s> Ideed on alati hullemad kui tegelikkus . </s> <s> Ja kuna reaalsus vastandatuna näilikkusele on hea ja mina seda reaalsust kirjeldan , olen ka mina hea . </s> </p>
<p> <s> Seda , et Deal hakkab halvasti minema , teadsin siis , kui minu joonistatud mustvalgele tüdrukule kukkus pähe tilk punast värvi , kuigi mul oli laua peal ainult harilik pliiats . </s> </p>
<p> <s> Üks kunstnik tegi endast fotoseeria , kus ta iga foto peal oli üha enam mulla sisse mattunud , eelviimasel fotol paistis ainult ta pea , ja kõige viimasel fotol oli ainult paljas maapind . </s> <s> Kunstnik põhjendas oma fotoseeriat sellega , et kaasaegne kunst on nii lühiajaline ja mõjutatav loodusjõudude poolt , et loogilise jätkuna peab ka kunstnik kaduma . </s> </p>
<p> <s> Seega on täiesti loomulik , et kaduma pidi ka Dea kui selline . </s> </p>
<p> <s> Aga muidugi võivad mängus olla ka mürginooled ja kurjad jõud , millest muidu see punane värviplekk . </s> <s> Mu elu möödub ju lahtiste raamaturiiulite keskel , mis on feng shui järgi väga halb märk . </s> <s> Feng shui mõjub neile , kel muid probleeme pole , ja kas mul siis on ? </s> </p>
<p> <s> Kui kuulsin , et Dea minu staatusesse jõudis , sain paraja shoki . </s> <s> Dea oli ju nii palju kaotanud . </s> <s> Ja nad isegi tulid siia oma maakoju , aga ma ei julgenud tere ütlema minna , ma ei julgenud isegi aknast välja vaadata , sest see üks hetk , mil ma seda tegin , nägin , kui vanaks olid jäänud Dea enne nii õitsvad vanemad . </s> </p>
<p> <s> Ja ma ehmusin , kui tuli popkriitik , ja ütles : " Sa lihtsalt mõnitad kõiki invaliide , sest sul on seda võimalik teha , tervel inimesel pole . " </s> </p>
<p> <s> Ja mul ei tulnud isegi pisaraid selle lolli jutu peale , sest kui asi on ikka väga tõsine , siis pisaraid ei tule . </s> <s> Kurbuse kõige kõrgemal astmel pisarad puuduvad . </s> <s> Nii nagu Dea seal Dominikaanis higistas , mitte ei nutnud . </s> <s> Lõpuks ta nuttis , aga see oli teine vallandumine , see oli see , et Bert polnud kunagi ta pisaraid näinud . </s> </p>
<p> <s> Isegi kui Dea oleks Bertile saatnud need mailid , mis ta plaanis , oleks asi tuksi läinud . </s> </p>
<p> <s> Ja isegi kui Dea oleks Bertist loobunud kohe peale keskkooli , ja läinud arstiks õppima , oleks asi tuksi läinud . </s> <s> Seda kõike sosistab mulle imeselge diktsiooniga vanema naise hääl , nagu loeks ta raadios ette filmi või raamatu sisukokkuvõtet . </s> </p>
<p> <s> Mul on need sisukokkuvõtted pähe kulunud juba . </s> </p>
<p> <s> Esimese filmi peategelane Dea on kena intensiivraviosakonna naisarst , kel pole õnne armastuses . </s> <s> Lühikest aega elab ta koos ühe karjeristist sägaga , kes on küll voodis hea , aga kuulab kogu aeg raadiost spordiuudiseid ja vahib telekast kõiki spordialasid ja naine ei suuda seda konstantset vilinat ja pallipõntsu taluda ja nad lähevad lahku . </s> <s> Aga sellest kooselust on neil väike tütar , kes jääb nüüd ema kasvatada . </s> <s> Laps osutub kurjuse kehastuseks , see tähendab ta on täielik väänik , potentsiaalne rets . </s> <s> Koertele ta " nunnu " küll ei ütle , pigem annaks ta neile vända pihta . </s> <s> Ja ema tunneb , et ta ei suuda seda last enam armastada , sest ükskõik , kuidas ta ka ei pinguta , laps ei ilmuta mingeid inimlikke jooni . </s> <s> Ema jutustab talle muinasjutu linnapeast , kes tuleb ideele maha raiuda drüaadide lemmik tammepark , et ehitada sinna asemele autopark , ja laps , saa aru , ei tee selle muinasjutu peale teist nägugi ja ei hakka ikka koertele " nunnu " ütlema ja tema lemmikmänguasjaks saab piits . </s> <s> Ja nii see tütar kasvab , ja kuigi ta on hea õpilane ja käib muusikakoolis ja rütmivõimlemises , tema kurjus aina süveneb , ja ema mõtleb , et miks püütakse leida Hitleri , Stalini , Pol Pothi ja teiste hirmutegudele mingit ratsionaalset seletust . </s> <s> Ratsionaalset seletust pole , ja ekstra mõttetu on surkida nende lapsepõlves , sest nende peale valgus kurjus , lihtsalt valgus ja kõik , ja see kurjus võib samamoodi istuda pähe ükskõik kellele meist , sest keegi pole kaitstud kurjuse , hulluse või nägemuste eest . </s> </p>
<p> <s> Lisaks tütrele , lähevad käest ära ka paljud Dea patsiendid , tehes kõike risti vastupidi tema tahtele - südamehaige sööb salaja kreemitorti , kopsuvähki põdev patsient käib rõdul suitsetamas . </s> <s> Kui nad surevad , lähevad nad Dea kui arsti kalmistule . </s> <s> Kõik tema patsiendid hakkavad surema , teda hakatakse kutsuma mustaks ingliks ja talt tahetakse arstiameti õigus üldse ära võtta . </s> </p>
<p> <s> Oma deemontütre saadab Dea arhailisesse maaõhkkonda , et loodus tast kurjuse välja juuriks , aga ei juuri ta midagi . </s> <s> Tütar saab maha ühe hullemat sorti mõrvaga ja läheb kahekümneks aastaks vangi . </s> <s> Ja ka Dea on justkui vangis , sest kõikidest õnnelikest võimalustest lükkab saatus ta kõrvale . </s> </p>
<p> <s> Kui ta lõpuks ometi leiab mehe , kellega ta sobib ja kellega võiks saada uue lapse , läheb ka see suhe kihva . </s> </p>
<p> <s> Nad on kuskil väikese saare peal maamotellis , kui mees palub , et Dea jalutaks paarsada meetrit eemal asuvasse külapoodi , ja ostaks ükskõik mida süüa , mis pole banaan või maasikajogurt . </s> <s> Dea läheb poodi - ja näeb , et seal on AINULT ja justnimelt banaanid ja maasikajogurtid . </s> <s> Kuna pood on saare ainuke pood , on kõik muud asjad hommikul ära ostetud , nii kummaline , kui see ka poleks . </s> </p>
<p> <s> Dea ja mees on päev otsa armastanud ja väga näljased , ja Dea on siis ikkagi sunnitud banaane ja maasikajogurtit ostma . </s> <s> Mees ei usu ta juttu , et poes midagi muud ei olnud , läheb ise poodi ja tõesti , kõik asjad on olemas . </s> <s> Ja ta jätab selle sündmuse pärast Dea maha . </s> </p>
<p> <s> Teine film algab stseeniga , mis näitab peategelanna Dea ekspressiiv-heledaid silmi , mis vaatavad pingsalt ühte kohta . </s> <s> Siis käib kõmm . </s> <s> Silmad vaatasid üht põrnikat , mis sibas mööda valget seina , ja silmad , koostöös käte ja raamatuga , lõid põrnika kõmm maha . </s> <s> Siis tulevad tiitrid . </s> </p>
<p> <s> Dea töötab mingis heategevusorganisatsioonis , ja tema ülesanne on helistada mingitele tähtsatele , et saada nendega kokku ja tutvustada neile hea tegemise võimalusi . </s> </p>
<p> <s> Ükskord siis helistab Dea taas kellelegi tähtsale , kes aga on oma arust veel mitu korda tähtsam . </s> <s> On märtsikuu ja onu ütleb tüdrukule : " Saan teid vastu võtta kas 25. juulil või 12. augustil või 11. novembril . </s> <s> Nendel päevadel oleks mul teie jaoks kakskümmend minutit aega . " </s> </p>
<p> <s> Aga Deal on halb tuju ja ta vastab : " Oi , kahjuks need ajad on mul juba kinni . </s> <s> Kuidas oleks , kui kohtuksime hoopis 5. märtsil ? " </s> </p>
<p> <s> Onu käratab : " Head päeva ! " ja viskab , VIHKAB toru ära . </s> </p>
<p> <s> Aga Dea kirjutab tema öeldud kuupäevad üles , paljast hajameelsusest , ja paneb oma seina peale . </s> <s> Ja hiljem avastab ta õudusega ( suures plaanis jälle ainult suured silmad ) , et onu öeldud päevadel juhtub alati midagi jubedat - Kurski uppumine või Concorde'i allakukkumine või rongi põlemine Alpide tunnelis . </s> </p>
<p> <s> Ja peagi jõuab kätte ka märtsi algus . </s> <s> Dea läheb tänavale ja talle kukub pähe jääpurikas ja ta sureb . </s> <s> Kui onu ennustas ette suuri katastroofe , oli Dea ise ennustanud ette oma surma . </s> </p>
<p> <s> Ja siis näitab kaamera , kuidas tähtis onu rahulikult kohvikus saiakest sööb ja käed rasvast puhtaks lutsib ja vilistades mööda tänavat tatsub ja istub kontoris maha ja sekretär küsib ukse vahelt , millal tal jälle oleks võimalik kedagi vastu võtta ja onu nimetab taas mingeid kuupäevi . </s> </p>
<p> <s> Ahjaa , vahepeal peab kaamera mitu korda näitama peategelanna varahommikurutiini , kuidas ta iga päev tõuseb selle peale , et naabri koer klähvib , ja siis teeb endale võileiva ja seda sööb , vaadates oma ekspressiivheledate silmadega sedasama valget seina , kus filmi alguses jooksis põrnikas . </s> <s> Aga naabri koera klähvimine peab saatma kogu filmi ja tüdruku surmapäeval tõuseb ta silmadesse sama helk , mis põrnika tapmise päeval , ja ta astub otsustavalt koridori ( kaamera näitab ainult valget ust ) ja koera haukumine katkeb piiksatusega ja tüdruk tuleb rahulikul sammul uuesti uksest sisse ja ütleb : " World does not end with a bang , but a whimper . " </s> <s> Mis ta koeraga tegi , jääb vaataja otsustada , seda pole otsustanud isegi rezhissöör . </s> </p>
<p> <s> Ma ei saa aru , kuidas saab keegi nii visa olla , aga popkriitik ei jäta mind rahule , ei jäta noh . </s> <s> Kogu popkriitiku isiksus on sarnane , mitte isegi sarnane vaid paralleelne selle mõttega , millega ma ta lõin . </s> <s> Alguses oli see lihtsalt üks mõte - naljamõte - , aga siis ei läinud see mõte enam ära ja ilmus aina tihedamini ja sai suureks suureks . </s> </p>
<p> <s> " Vahet pole mis minu mõte on , " ütleb ta . </s> <s> " Mis on sinu ja su raamatu mõte ? " </s> </p>
<p> <s> Ja lõpuks ma vastan , nii et ma tapan oma sisemise hääle , oma südametunnistuse , oma arguse : Mõte on see , et minusugused kurjad ja saamatud tuleks kuidagi kõrvaldada . </s> <s> Kuidas ? - see on retooriline küsimus . </s> <s> Nagunii on praegu maailmas elavaid rohkem kui kunagi surnud . </s> <s> Või te tahate et ma jätkaks - mina - Mia , Dea - Medea ? </s> <s> Ainult ühe asja üle võin ma uhke olla . </s> <s> Et ma ei tapa kunagi oma lapsi . </s> <s> See on mu suurim foobia - kaotada laps . </s> <s> Sellele ei ole midagi võrdset . </s> </p>
<p> <s> Aga sa ei taha ju , et ma seda teemat lõpuni arendaks , mu süda taob raskelt , aur hakkab ära minema , ja ainult auru all on ju soe , seda igas mõttes , eriti konjaki mõttes , ilma auruta olen ma täitsa tsivi , täitsa cv . </s> </p>
<p> <s> " Ma ei mõista , " ütleb Berti prototüüp , ja ma üritan seletada , veel on aega , saad aru - auru , voolu all on mul egotrip , kui aur otsa saab , algab aga kohe egotrepp , mis viib alla , alla , täitsa alla , ja kohe on ka külm , eriti siis , kui kaaslane on minu vastu külm . </s> </p>
<p> <s> Ja ma kärutan ja kärutan mööda aasa ja vastu kärutavad vanemad inimesed , minust aeglasemalt , aga nad laulavad ilusamalt ja neil on heatahtlikumad silmad ja ma püüan neile seletada , et ma tõesti ei tahtnud nii , et ma lihtsalt ei saavutanud kontrolli oma mõtete ja puäntide üle ja ma üritan neile seletada , et tegelikult mina kirjutasin selle muinasjutu poisist , kes tahtis poeediks saada ja kes leidis meistri , kes oli nõus seda talle õptama , aga kui poiss koju tagasi jõudis , oli ta juba vana mees ja ta pruut ja vanemad olid ammu surnud . </s> <s> Jah , poeediks sa saadki alles elu õhtul , ja siis , kui sa oled elanud hästi , mitte nagu mina , ja minu süü , et ma tegin liiga palju tegelasi , liiga palju ohvreid , vat selles muinasjutus olid ainult mõned üksikud tegelased , lugejal on ju ka nii lihtsam jälgida asja , ja kõik on stabiilne ja kõik on konkreetne , aga mida mina tegin , mingi tobe New Yorgi võrdlus Teise maailmasõja varemetega , milleks seda vaja oli , üledramatiseerimine ja kõik . </s> <s> Ma tahtsin , et oleks suured dekoratsioonid , mille vahel tuleks eriti selgelt esile , kui erineva tugevusastmega kannatavad suure ja väikse hingega inimesed , ma tahtsin sel hetkel olla Euripides , ma unustasin ära , et see , mida ma mõtlen , hiljem juhtubki , ja varemed said tõeks , ja nagunii keegi ei usu , et minu mõte oli ennem kui action , ja popkriitik on nüüd ka alatiseks vait , aga kui ma poleks teda tapnud , küll ta mind sainaks selle eest , et ma lugeja nii kööki lasin , et kõik põhja kõrbes . </s> </p>
<p> <s> Ja üldse mida ma siin ratastoolis teen , nagunii on nii palju inimesi , kes peavad seal olema ja taluma kõige paramat paratamatust , ja mina võiksin joosta ja püüda liblikaid , püüda ja siis neid lahti lasta , sest ma ei taha mitmekesistada teadust nagu Nabokov , kes rääkis , et ta jõledalt armastas liblikaid ja ise sõtkus neid naelaga katki iga päev . </s> </p>
<p> <s> Ja mu naabritüdruk , mu vaimse kiiksuga naabritüdruk jookseb mulle vastu , ja ta silmad on nii selged : " Ma aitan sind koju , Dea ! " </s> </p>
<p> <s> Ja ta aitabki mind koju . </s> </p>
<p> <s> Ja ta ümiseb mingit viisi , mis kõlab nii polüfooniliselt , ja kõik tundub nii kerge ja hea , ja ma tahan et see jääkski nii , see juba on nagu Bullerby idüll , ja esimest korda tulevad mul pisarad silma lihtsalt ilust , ja mu hääl peaaegu katkeb , kui ma talle sosistan : Saad sa aru , ma mõtlesin välja kõige kurvema ja traagilisema lõpu , mis üldse saab olla . </s> <s> Neiu , just nimelt neiu ! - noor õitsev neiu , ja mitte chikk , näkk , bimbo või mõni muu ohtlik tegelane , see neiu saadab oma armastatud mehele teate : " Ma armastan sind ja kohe suren ! " </s> </p>
<p> <s> Ja mees vaatab seda teadet , ja tal ei liigu ükski närv . </s> <s> Ta lihtsalt ei reageeri ! " </s> </p>
<p> <s> " Ma vihkan su napakaid fantaasiaid , Dea , ma ei viitsi enam seda naabribeibe mängida " ütleb Bert . </s> <s> " Unusta nüüd need rollimängud ja vaata , millises majas me elame hakkame ! </s> <s> Okei , üks naaber käis lollide koolis ja teine on õnnetult ratastoolis , aga meie oleme ju õnnelikud ! " </s> </p>
<p> <s> Jah , kallis , meie oleme õnnelikud ! </s> </p>
<p> <s> Lõpuks ometi oleme me laagris , kus koolitatakse välja ilma egota inimesi - pole ego , pole armukadedust , siin on koos ida ja lääne parimad omadused , siin korraldatakse päevi , mil kõik jaburused on lubatud , ja mürgist õhku tuleb ainult osooniaukudest , ja kõrvalbarakis elavad need tiibeti inimesed , tänu kellele see laager üldse loodi , nad on kasvatatud nii , et seks pole tähtis , et tunded oleks kõigi ja mitte ühe vastu , ja see pole üldse ebaloomulik , kõik on kasvatus , kõik on kasvatus , kunagi hakkab minus rääkima selle naise hääl , kes tahabki , et tema mehe haaremisse tuleks naisi juurde , sest nii saab naine ise rohkem samade muredega sõbrannasid . </s> </p>
<p> <s> Ja täna antaksegi meile uus barakk , eelmine oli seest vooderdatud mustade kummijulladega ja tekitas liiga palju mälestusi egokast maailmast , ja peaasi , et me ei vanane , hullud ju vananevad aeglasemalt või ei vanane üldse , ei saa olema sellist asja , et keegi näeb mind üheksakümnenelja-aastasena minkimisliigutusi tegemas , kuidas ma silun oma nelja karva , et ma ikka ilusamalt pildi peale jääks . </s> <s> Küll ma juba tean neid biograafiaid , kus lugeja vananeb koos peategelasega . </s> <s> Ja praegu igatahes saan ma kirjutada , et rahulik noorusidüll algas päevaga , mil mult seksuaaliha ära võeti , mil ma jäin alumisest kehapoolest halvatuks . </s> </p>
<p> <s> Ja naabritüdruk küsib : " Nii et sa oled nüüd aru saanud , mis on õnnelik surm ? " </s> </p>
<p> <s> Ja ma vastan : " Jah , nüüd olen ma sest aru saanud . </s> <s> Kiire , valutu surm . </s> <s> Raske avastus küll . </s> <s> Sandral oli õnnelik surm , sest ta ei näinud , kuidas surm aknast sisse tuleb ja see aknast sisse tulemine võtab hullemal juhul ju mitu piinarikast aastat . </s> <s> Ja nii , kui ma selle ära jagasin , sai must endast Sandra , ainukese vahega , et minul ei saa olema õnnelikku surma , ja ma kasutasin ideid , mida Sandra ise kasutada ei jõudnud . </s> <s> Ja see ei olnud minu poolt isegi samplingute kasutamine , vaid naturaalne usalduse kuritarvitamine . </s> <s> Minu raamat on tegelikult tema raamat ja minu ennustused on tegelikult tema ennustused . </s> <s> Aga nagunii keegi peale suure fondi mind ei kuulanud . </s> <s> Ma olin niivõrd endasse kapseldunud , et mind ei saadudki kuulda tegelikult . </s> <s> Ma rääkisin kõigist samamoodi mööda nagu need armukesed , kus üks helistab teisele ja küsib : " Oled sa vannis , kallis ? " </s> <s> Ja teine armuke vastab : " Jah . </s> <s> Hakkan just veene läbi lõikama . " </s> </p>
<p> <s> Naabritüdruk on vait . </s> <s> Ja mina olen ka , sest pole olemas midagi ujedamat kui peegliefekt . </s> <s> Sina vaikid , mina vaikin . </s> <s> Sul langevad pisarad täpselt ühe sentimeetri kaugusel vasema silma nurgast , ja mul langevad samamoodi . </s> <s> Toimub sümmeetriline langemine . </s> </p>
<p> <s> Ja lõpuks - lõpuks ometi lükkab naabritüdruk mu suure hooga mäest alla , ja just siis , kui ma õige hoo , õige languse sisse saan , pean pidurdama . </s> </p></div2>
      </div1>
    </body>
  </text>
</TEI>
</teiCorpus>
</teiCorpus>
