<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> 1988 . aasta sündmus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> 1988 . aasta sündmus </head>
<p> <s> Imbi oli perifeeriast pärit ega teadnud , kus asub Tallinnas laulukaar , mille all pidid toimuma kuulsusrikkad öölaulupeod . </s> </p>
<p> <s> Rahvas oli endalt heitnud uinutava ikke , vabadus kütkestas inimeste meeli , tõrvikute öises kumas lauldi pühasid laule . </s> <s> Tütarlapsed kandsid lühemaid seelikuid ja olid julgemad . </s> </p>
<p> <s> Imbi ei kandnud lühemat seelikut , sest tema isik tekitas poiste seas niigi sebimist ja jahmerdamist . </s> <s> Peegli ees , kus provintsilinna kooliplikad end peale tunde sättisid , ilmus alati paar poissi , kes üksteist vaevumärgatavalt küünarnukkidega ribidesse tonksates püüdsid Imbile mantlit selga aidata või teda vähemalt puudutadagi . </s> <s> Niisugust imeõrna silmade tooni nagu Imbil ei olnud ühelgi teisel plikal : tema pilku kohates tundus , nagu oleks vaadatud otse taevasse . </s> <s> Kui hakata Tartust Peipsi poole astuma , võib veenduda , et nii helesiniseks värvivad vahel oma lihavõttemune kohalikud venelased , lisades akvarellile ohtralt vett . </s> </p>
<p> <s> Peegli ees , kui Imbile oli mantel selga aidatud , järgnes omalaadne tseremoonia : neiu küsis kella . </s> <s> Ta võttis poisi randme ja vaatas . </s> <s> Sel oli tulemust : ta keeras nood , kes tal niikuinii andunult sabas käisid , viimse vindini üles . </s> </p>
<p> <s> Kooli tantsupeol toimus midagi hoopis hullu . </s> <s> Mõned tüdrukud tõmbusid nurka , vaatasid õelalt Imbi poole ja sosistasid . </s> <s> Oli neid , kes Imbit iial ei teretanud . </s> <s> Imbi aga oli natuke hajameelne ja veidi lühinägelik , ei märganud või ei viitsinud märgata suguõdede intriige . </s> <s> Kui asi väga hulluks läks , puges ta mõne sõbranna selja taha . </s> <s> Mõned teadlased ütlevad , et naiste seltskonnas läheb asi alati hulluks , rivaliteet võib muutuda kohati lausa veriseks . </s> <s> Aga teised teadlased jälle seda ei kinnita ja arvavad , et asi jääb niiöelda nükete tasemele . </s> </p>
<p> <s> Mõnede poistega oli tantsupeol asi siiski tõsine . </s> <s> Imbi herilasepiht , blond juustevoog ja seelikuvärvi järgi võõbatud ripsmed panid mõnel kogenematul maapoisil hambad nii plagisema , nii et ohver tõmbus heitunult kõrvale , pani mingi luuletuse paberile ja viis selle järgmisel hommikul koos tulipunaste roosidega meeltevallutaja ukse taha . </s> </p>
<p> <s> Kui imelik see ka ei tunduks , liikus ta kõigest hoolimata tihtipeale üksi . </s> <s> Ta pidi võõras linnas tuttavatega kokku saama , sest ta ei teadnud , kus asub lauluväljak ja kus toimuvad öölaulupeod . </s> <s> See üksiolek polnud muud , kui hirmsa õppimise tagajärg : kes palju õpikutesse süveneb , peab lõpuks üksinda välja minema . </s> </p>
<p> <s> Imbi sai Balti jaamas takso peale . </s> <s> Ta valis illegaali meenutava , mitte ametliku takso , et ka lihtsad kodanikud rohkem teeniksid . </s> <s> Puuladvuse veretas päike , auto sõitis edasi tasase käiguga . </s> </p>
<p> <s> Taksojuht oli karmi näoga ja lõunamaist tüüpi , tema karvased käed liikusid närviliselt . </s> <s> Sohver vahetas elegantselt käiku , mootor vuras ja klient sättis end mugavalt sisse . </s> <s> Ikka käekott paremale ja käsi vasakule põlvele . </s> </p>
<p> <s> Sohver huvitus , kas tütarlaps tahab laulupeole sõita . </s> <s> Ja küsis , miks eestlastel nüüd nii tihti laulupeod on . </s> <s> Imbi oli hetke vait . </s> <s> Aga siis tuli tal hulgaliselt vene keele sõnavara meelde . </s> <s> Ta vastas , et nelikümmend kaheksa aastat nõukogude okupatsiooni on lausa linnutiivul läinud , ent eestlaste rahvusteadvust pole see asjaolu summutanud . </s> <s> Ta mainis Tartu rahu kui eestlaste iseolemise võtit ning lisas , et Euroopas ei ole rahvust , kes ei tahaks elada omaette , teistest riikidest ja rahvastest sõltumata . </s> </p>
<p> <s> Autojuht vahetas aga jälle käiku ja küsis , mis ühisel elul suures Liidus ometi viga on . </s> <s> Süüa on , ulualust ja tööd jatkub kõigile . </s> <s> " Kui kogu aeg ainult " haisvasse " Läände vaadata , siis võib küll näha , et poed on seal kaupa täis , aga kui me sealset elulaadi tahame üle võtta , siis tuleksid kaasa ka keskkonna armutu saastamine , kodutud ja töötud . </s> <s> Pappkastis ei taha ju keegi elada , ega ju ? " </s> </p>
<p> <s> Imbi tundis , et ta peab selle üle hoolikalt järgi mõtlema ja siis veel lähemalt selgitama eestlaste poliitika demokraatlikku iseloomu . </s> <s> Mõtlemine ei läinudki seekord kaua , ta leidis kohe vajalikke sõnu . </s> <s> Sõnas , et kui eesti rahvas saab omal maal kõike ise määrata , siis jääb too rahvas alles , vastasel juhul ähvardab lakkamatu migratsioon murda ta selgroo . </s> <s> Segaabielude tulemusel kujunevat siis välja uus rahvus , mis ei ole sisuliselt ei eestlased ega venelased ja see olevat väga halb . </s> <s> Loomulikult on neis lausetes palju keerukaid grammatilisi nüansse ja võib-olla ei õnnestunud Imbil kõik väljaöeldu kõige paremini , kuid mõte pidi igatahes saama arusaadavaks . </s> </p>
<p> <s> Juba nad olidki lauluväljaku lähedal . </s> <s> Ilus öine sündmus oli just algamas , seepärast olid kõik sealsed parkimisplatsid autodest-bussidest lausa ummistunud . </s> <s> Sohver vabandas , et ta peab õige peatumiskoha leidmiseks veidi edasi sõitma . </s> <s> Kohe välja ei saa , sest tihedas liikluses nii kaua ei peatuta . </s> <s> Nii nad siis keerasidki võsa vahele , kus asus üksiku majani viiv tee , ainus ürgne ehedus paisuva Lasnamäe veerul . </s> </p>
<p> <s> Imbi arutas poliitikat edasi , ta oli jõudnud tõdemuseni , et ühe partei rezhiimi puhul lakkab igasugune demokraatia lõpuks täiesti . </s> <s> Missugune pimedusega löödud piiga , juba keerati võpsikusse , aga tema ajab ikka oma juttu , otsides samal ajal raha ! </s> <s> Tema lihtsalt küsib : " Kui võim on rahva käes , kelle käes ta siis on ? " </s> </p>
<p> <s> Taksojuht vaatas talle vidukil silmi tõsiselt otsa . </s> <s> Mida oli ta vaates rohkem , kas üllatust , et keegi võib olla nii naiivselt julge , või tõdemust , et see fa ? istiplika tuleks ära vägistada ? </s> <s> " Libu sihuke , mis parteisüsteemi sulle veel vaja on ? " </s> </p>
<p> <s> Sohver hakkas jõuliselt asja kallale , ikka mõlema käega , nii et kaassõitjal ribid raksusid ja tüdruk lohises autoistmel edasi-tagasi . </s> <s> Toimingule tulnuks näiliselt kasuks ohvri pea löömine vastu armatuurlauda , kuid teadvusetu plikaga ei olnud midagi peale hakata , " tõeline kaif " oleks sel juhul jäänud mehest kaugele . </s> <s> Rublasid oli kukkunud nii istmele kui põrandale . </s> </p>
<p> <s> Labiilse närvisüsteemiga noormehed , keda Imbi oli koolis kütkestanud , kahvatunuksid seda kõike nähes . </s> <s> Võibolla nõustunuksid nad enda sajakordse läbipeksmisega , et aga mitte näha seda pilti . </s> <s> See pole just sadu tuhandeid aastaid nii , aga rõhuvale enamikule meestest on naise kaitsmise mehhanismid " sisse ehitatud " , vägistaja aga on kurjategija . </s> </p>
<p> <s> Pääses lahti hele kisa ja ohver jäeti peagi rahule , sest aken oli lahti ja kõik hästi kuulda . </s> <s> Sohvri silmad olid punnis ja hiilgasid iseäralikult . </s> <s> Imbil oli käsi paigast ära . </s> <s> Käega juhtus õnnetus ajal , mil ta püüdis ründaja kätt maha suruda või vastu mingit nurka lüüa . </s> <s> Imbi küsis tema käest , miks ta nii agressiivne on , viskas talle rahatähed näkku ja kobis kähku sõidukist välja . </s> </p>
<p> <s> Siis hakkasid trummid põrisema , kuna Tõnis Mägi esitas oma suurepärast laulu . </s> <s> Neiu jaoks jäid metsa veerde jäetud autot meenutama valutav käsi , kortsus seelik ja ette nähtud vormist välja jooksvad sukasilmad . </s> <s> Kus enne oli korralik palistus , oli nüüd volt , viltune nagu Orioni vöö öises taevas . </s> <s> Nutmise aeg . </s> </p>
<p> <s> Tund aega hiljem ütles traumapunkti valvearst : </s> </p>
<p> <s> " Närvikeskuse juurest on küll natuke paistes , aga liikuvust on käel küll . </s> <s> Kas see on löögi tagajärjel tekkinud ? " </s> </p>
<p> <s> " Ma kaklesin , " vastas Imbi ja neelas paar pisarat . </s> </p>
<p> <s> " Ja sõrmanukkidel on samuti nahk marraskil . </s> <s> Ega see ometi ei olnud vägistamiskatse ? " </s> </p>
<p> <s> " Ma surusin sellel mehel käe maha , " ebales Imbi , kes ei olnud suurt harjunud valetama . </s> <s> " Oleksite pidanud miilitsasse teatama , " andis tohter nõu . </s> </p>
<p> <s> " Palun öelge , " nõudis Imbi , " veel midagi teaduslikku . </s> <s> Mulle meeldib , kui mehed on arstid , eriti valvearstid . " </s> </p>
<p> <s> Doktor vaatas Imbit läbi prillide ja siis veel läbi luubi . </s> <s> Ilus tibuke , arutles ta endamisi . </s> <s> Tahab vist teisele ringile minna ? </s> <s> Ta tihtipeale langetatud laud ja keskendunud pilk kõnelevad temas moodustuvaist maailmavaate algmeist , mõtles ta veel . </s> <s> Tüdruk aga kurtis samal ajal , et tal ei ole üldse jõudu , " huvitav , millest see küll tingitud on " . </s> </p>
<p> <s> " Ostke endale kolmekilosed hantlid , " soovitas doktor , " küll te siis näete , kuidas jõud tuleb ja käed tugevamaks muutuvad . </s> <s> Pealegi on praegu käimas perestroika , meie ühiskonda ilmub täies hiilguses kristlus , samuti mehelikkuse ja naiselikkuse kriteeriumid . </s> <s> Ja need ütlevad , et naine ei pea midagi ülejõu käivat tegema . </s> <s> Selleks on mehed , kes tõstavad raskeid kaste ja tulistavad kõiksugu relvadest . " </s> </p>
<p> <s> Sellest on nüüdseks möödunud kaksteist rasket aastat . </s> <s> Kõik on muutunud . </s> <s> Arst lamab nüüd rahulikult oma kajutis Utö saare lähistel merepõhjas ega ütle enam kunagi midagi teaduslikku . </s> <s> Ja kunagine taksojuht on osaliselt kleepunud ühe Novgorodi maja seinale , mille ees permikad korraliku plahvatuse korraldasid . </s> </p>
<p> <s> Aga Imbi on muutunud veelgi kaunimaks . </s> <s> Nii kauniks , et mul on lausa kahju , et ma teda kusagilt leida ei või . </s> </p></div1>
    </body>
  </text>
</TEI>
</teiCorpus>
</teiCorpus>
