<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Operatsioon " Ogaline Päike " </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Operatsioon " Ogaline Päike " </head>
<p> <bibl> <author> <s> Siim Veskimees </s> </author> </bibl> </p>
<p> <s> " Kas sa tõesti näed siin midagi ? " vaatas Öäk imestunult ringi . </s> </p>
<p> <s> " Sinu silmad . </s> <s> Tegelikult muidugi ei näe , see on puhas kujutis , ainult natuke korrigeeritud võremeetrite käänupunktide järgi . " </s> </p>
<p> <s> Öäk vaatas uuesti pead vangutades ringi , siis laskus istme seljatoele . </s> <s> " Mugav , kiire . </s> <s> See on juba reisimine ! </s> <s> Ja kõige kummalisem on mõelda , et terve mu laev , mida sa teenitud lugupidamatusega sädekühvliks nimetasid , on kusagil all laoruumis . " </s> </p>
<p> <s> " Viimase sädelennu teeme sellega . " </s> </p>
<p> <s> " Eh Zätereit , pead sa seda mulle meelde tuletama ... " </s> </p>
<p> <s> " Tõe eest pole pääsu , nii et kas on mõtet end kiusata ajutise unustusega ? </s> <s> Aga ma targutan . </s> <s> Meil on aega — räägi palun veel midagi Nozilast . </s> <s> Rahulikult ja mis pähe tuleb . " </s> </p>
<p> <s> " Pähe tuleb ... </s> <s> Siis peaksin ma alustama oma vanaemast . " </s> <s> Ta vaatas vilksamisi kõrvale . </s> </p>
<p> <s> Teise mehe nägu oli ükskõikne ja liikumatu , kui ta looritatud pilguga tühjusesse vaatas . </s> </p>
<p> <s> " Alusta siis vanaemast , " lausus ta vaikselt , kõlgutades purki mingi joogiga üle tooli käsipuu rippuvas käes , raske kogu lõdvalt puhkamas , teravad varjud madalate hallide juuste ja habemega raamitud näos . </s> </p>
<p> <s> Vaikus tihenes . </s> <s> Zätereit ootas . </s> <s> Ta teadis , et kulub enne aega , kui tähise tühjuse asemele tekib lapsepõlve taevas . </s> <s> Lõpuks hakkas Öäk rääkima : </s> </p>
<p> <s> " Õieti pean ma jutustama ühe vana legendi . </s> <s> Sa ei ole seda arvatavasti kuulnud , sest päriselt olen ma alles nüüd sinuga suheldes aru saanud , kui suur on Universum . </s> <s> Elades ühel planeedil , ei hooma me tegelikult kunagi isegi Galaktika suurust . </s> <s> Ma olen käinud Buna Tleel aga see polnud ka see . </s> <s> Lihtsalt üks järjekordne linn , palju kordi suurem kui ükski Nozilal , aga elutul , hingamiskõlbmatu atmosfääriga planeedil . </s> <s> Ma tean ka küll , et Rhinodont on Nozilast kaheksakümmend valgusaastat , ent selle sisu ... </s> <s> Isegi mulle , piloodile ! </s> <s> Ja Tuukan on tuhande ringis ... </s> </p>
<p> <s> Ma kasvasin ühes neist küladest , mis laiutavad ümber Nozila ekvaatori . </s> <s> " Laiutavad " , on õige sõna , sest ruumi on meil tohutult . </s> <s> Kogu planeedi kohta alla kümne miljoni inimese . </s> <s> Päevad on tulised , ööd krõbedad . </s> <s> Ja nii kogu aeg , suviti natuke kuumem , talviti natuke külmem . </s> <s> Vaid päikese tõusul ja loojangul on lühike aeg , mil temperatuur on inimesele vastuvõetav . </s> <s> Me kõik teadsime varajasest noorusest , et kaugele minna ja ära eksida ei tohi — kui jäid päevaks kõrbesse , olid surnud , jäid ööseks , olid ka surnud . </s> </p>
<p> <s> Vanaema hoidis meid , sellal kui vanemad olid ära , enamasti tööl , põldudel . </s> <s> Päris lõpuks läks ta vist natuke segaseks , ent temas oli midagi ... </s> <s> Midagi varasematest aegadest , midagi suurematest aegadest . </s> <s> Ehk jättis mulle selle mulje viis , kuidas ta neid oma lugusid vestis , selles oli selget igatsust . </s> <s> Seda lugu , kuidas inimesed Nozilasse jõudsid , rääkis ta korduvalt . </s> <s> See meeldis meile . </s> <s> Ette rutates — muidugi ei vasta see tõele . </s> <s> Keegi meie eellastest peab olema planeedil käinud ja suured generaatorid rajanud juba vähemalt kümmekond miljonit aastat tagasi . </s> <s> Ajaloolased aga väidavad , et püsiva asustuse jälgi ei ole miljonite aastate kaupa kuni viimase sajatuhandeni . </s> <s> Meie praegused teadmised minevikust lõppevad umbes kirjeldatud sündmuste ajal , nii et see on ainuke tegelikkusega sobiv punkt ... </s> </p>
<p> <s> Nii et siis suur peremaja — neid hüütaks meil tarudeks — kus võis muide seeski ära eksida — oli ju pinda hektarites ... lõpuks käis ju pea kogu elu katuse all . </s> <s> Maja keskel on tavaliselt suur , minu lapsepõlvekodu puhul peaaegu selle kosmoselaeva suurune hall . </s> <s> Suured klaasseinad , suletud , välja arvatud lühikesed hetked hommikul ja õhtul . </s> <s> Enamikule seintest ja akendest võib ju lasta kujutise või need läbipaistvaks muuta , nii et päris kindel ei võinud kunagi olla , mida sa parasjagu nägid ... </s> <s> Meil olid omad toad , ent enamasti vedasime pimeõhtutel oma madratsid kokku vähe kõrgemasse soppi halli nurgas , kust nägime kogu kõrbe ja lahtistest talveaia ustest tuli võõrplaneetsete taimede eksootilisi lõhnu . </s> <s> Multimeedia on kinni pandud , meid teki alla topitud . </s> <s> Tuled on hämaraks keeratud , vanaema on oma toa seina kõrvale lükanud ja istub seal kiiktoolis lambivalgel . </s> <s> Tavaliselt oli tal mingi näputöö käes , kui ta vaikselt pajatas , meil silma peal hoidis ja lõpetas alles siis , kui kuulajate hulk oli nulli jõudnud , see tähendab , et me kõik magasime . </s> </p>
<p> <s> Tollal ma ei teadnud , mis on õieti Urth . </s> <s> Muide ka autentseks peetavad allikad räägivad üksteisele vastu , nii et vanaema versioon ei ole halvem kui teised . </s> <s> Jutt hakkab tavaliselt sellest , et Seitsmeteistkümne Nõukogu sooritas riigipöörde ja kihutas eoone võimul olnud valitsejad minema . </s> <s> Loomulikult oli rojalistidel palju toetajaid alluvatel planeetidel , erinevad armeedki toetasid kord üht , kord teist poolt , isegi väeosad läksid teinekord lõhki ja hävitasid end sisetülis . </s> <s> Nii oli õnne ja uue ajastu asemel tulemuseks kaos , suur lepitamatu kodusõda laastas Vana Kuningriiki , lahingulaevad ja muudki alused kuni võitluseks pea kõlbmatute kaubapaatideni pidasid sädetaguses võitlusi , nii et üksikud sähvatused ja vrakid isegi tavaruumi lendasid , jäädes ainsaks märgiks mitte kunagi tagasi pöörduvatest alustest . </s> <s> Saatuse irooniana läks piir läbi Urthi enda süsteemi — Urth 4 ( sest tegelikult ei tehta pea kunagi vahet tähe ja selle pealinnplaneedi vahel ) langes esimesena ja Ize , Urthi tähe viieteistkümnes planeet , viimasena . </s> <s> Rojaliste jäi aina vähemaks ja lõpuks polnudki järgi pea kedagi , püsis ainult vana ihukaitseülem , kes oli olude sunnil ka Ize kindluse komandant . </s> <s> Aga lootust ei olnud . </s> <s> Harvemaks jäid ka rünnakud uue valitsuse vastu , juba hakkas hajuma võitjate hirm , et veel kusagil ilmub välja hiigelarmee rojaliste . </s> <s> Selline oli olukord , kui Ize kindlus koondas oma tule ja raius kaardiväe laevadele tee välja . </s> <s> Neid ei suudetud peatada , kuid hakati jälitama , ja neid jäi aina vähemaks ja vähemaks , kuni ka mitmelt poolt tagaajamisega ühinenud suured lahingulaevad hakkasid neile järele jõudma . </s> <s> Ihukaitseülema laev pöördus , mõned rüütlid koos temaga . </s> </p>
<p> <s> " Mine , printsess , " ütles vana mees , kes teadis , et rohkem ta teha ei suuda . </s> </p>
<p> <s> " Kuhu ? " küsis printsess , perekonna viimane võsu . </s> <s> Ekraanidel oli ta sünge ja kahvatu , näis palju vanem , kui tegelikult oli ; päris laps oli ta . </s> <s> Ka tema teadis , et kõik on läbi . </s> </p>
<p> <s> " Kuhu , vana sõber ? " </s> <s> Selline kõnetus oli suurim austusavaldus , mida valitsev monarh võis oma sõdurile osutada , ja kui irooniline see ka tunduks , seda ta sel hetkel oli . </s> <s> " Murrame koos läbi ! " </s> </p>
<p> <s> Vanamees vangutas pead . </s> </p>
<p> <s> " Mina olen juba surnud . </s> <s> Mine kuhugi kaugele . </s> <s> Su laev on üks kiiremaid . </s> <s> Ühel päeval kohtute kõik , kes te siit pääsete . </s> <s> Otsi endale planeet , kuhu ei ole astunud inimese jalg ja jää sinna . </s> <s> Varsti on uutel valitsejatel muudki teha , kui sind otsida . </s> <s> Siis kogute te jõudu ja kuningriik sünnib uuesti ; seni peab ta elama teie südametes . </s> <s> Mine ära . </s> <s> Siin on vaid surm ja sa ei tohi surra , sest siis kaob tõesti ka viimane lootus . " </s> </p>
<p> <s> Salakoodid olid ammu antud , kõigele oli mõeldud . </s> <s> Vist ei mõistnud paljud neist kunagi , et ajalugu on uue lehekülje pööranud , et nende aeg on alatiseks läbi . </s> <s> Veel viimast korda helises vana komandöri hääles iidse aadlisoo uhkus , kui ta oma laeva lähenevatele vaenlastele vastu pööras . </s> <s> Muistset lahingulaulu lauldes kihutas ta ühele suurematest laevadest vastu . </s> <s> Ta laev põles heledas tules , kui vaenlase löögid teda tabasid , ent temagi laev oli parem kui enamikul ründajatest , nii et ta jõudis sihile — rammis suurt ristlejat . </s> <s> Tema kaaslastel nii hästi ei läinud , paljud neist olid samuti teisi rammida üritanud , kuid enamasti hävitati enne kokkupõrget . </s> <s> Võideldi alla andmata , kibeda vihaga , võitlust , mis oleks teinud neile au , kui keegi oleks seda üles täheldanud . </s> <s> Vähe oli neid ja ülestõusnute mass lämmatas nad . </s> <s> Kui võitjad jälle mahti said ringi vaadata , oli printsess kaugusesse kadunud . </s> </p>
<p> <s> Sellal oli Seitsmeteistkümne Nõukogu end juba palees sisse seadnud ja tegi oma igapäevast tööd . </s> <s> Tõsi küll , seda oleks mujal hulga paremini saanud teha . </s> </p>
<p> <s> " Nüüd algab uus ajastu , " kuulutasid nad kõigile , hääles viha . </s> <s> " Vabadus , võrdsus , suur vaimne tõus , õitseng . </s> <s> Ja siin saab olema meie keskus . " </s> </p>
<p> <s> Ja kui Esimees seda ühes kõnes ka Nõukogule kordas , kuulis ta jälle Vana poolt vaikset pilkavat küsimust : " Ausalt ? " </s> </p>
<p> <s> Vana oli ainuke , kes seda endale lubada võis . </s> </p>
<p> <s> " Aga muidugi , " jätkas Esimees pisut ebakindlalt . </s> <s> " Sa vaata seda ehitist — milline tõusvate joonte ilu . </s> <s> See on valitsusele väärikas koht . " </s> </p>
<p> <s> " Aga mina arvan , et me ei tunne end kunagi koduselt siin , kesk miljoniaastaseid traditsioone ja luksust . </s> <s> Muide , me võitsime jälle . " </s> </p>
<p> <s> " Ja miks sa sellest nii süngel toonil räägid ? </s> <s> Kas põgenev kaardivägi on purustatud ? " </s> </p>
<p> <s> " Jah . </s> <s> Ent kui meil tavalistelt läks 2,7 laeva ühe vaenlase kohta , siis selles tagaajamises on läinud 6,2 . </s> <s> Ja printsess pääses põgenema . " </s> </p>
<p> <s> " Me peame ta hävitama ! " </s> <s> Ja ülejäänud nõukogu liikmed noogutasid nõusolekuks . </s> </p>
<p> <s> Sõjaminister läks marssali juurde ja käskis printsess iga hinna eest kinni püüda . </s> <s> See kutsus oma staabiülema ja käskis sel vastav operatsioon ette valmistada ja käima panna . </s> <s> Staabiülem , väheke mõelnud , kutsus esimese erioperatsioonide lüli koloneli ja määras selle tagaajamise üldjuhiks . </s> <s> Kolonel kutsus välja oma kõige teenekama kapteni ja käskis tal põgenik tagasi tuua või hävitada . </s> <s> Kapten mõtles natuke , et kes võiks sellega hakkama saada ja palju tal üldse oli võimalik selleks ressursse eraldada , ilma et muud ülesanded ohtu satuksid . </s> <s> Ta vabastas ühe oma vanematest leitnantidest jooksvatest ülesannetest . </s> <s> Paraku oli leitnant laiskvorst , kes lihtsalt kutsus välja oma seersandi ja andes talle põgeniku ligikaudse suuna , käskis asjaga tegelda . </s> <s> Tollest seersandist rühmakomandörini jõudes oli info juba niipalju lahjenenud , et Nõukogu imperatiivsest käsust oli saanud tüütu rutiin . </s> <s> Rühmakomandör kutsus välja kaks teenekat võitlejat ja lahingulendurit , kes mingi bürokraatliku segaduse tõttu ümberformeerimistel olid tema juurde sattunud , ja keda ta ei sallinud , kuna nad olid head ja kuulsad sõdurid . </s> <s> Nähes head võimalust neist lahti saada , viskas ta meestele kausta pihku ja kupatas nad oma toast välja , mida kõnealused ka rõõmuga sündida lasid . </s> <s> Olles enne pika retke tarvis kohalikus laos rüüstamise korraldanud , olidki nad varsti oma tundmatu sihi poole teel . </s> <s> Hiljem on püütud väita , et see oli nii mõeldudki ja et tegelikult oli lahendus geniaalne . </s> <s> Paraku on see puhas mõttetus . </s> </p>
<p> <s> Ja printsessi laeva kaduvat jälge otsides arutasid nad korduvalt oma võimalusi . </s> </p>
<p> <s> " Käsk otse valitsusest , " urises üks . </s> <s> " Huvitav , miks see meieni jõudis ? " </s> </p>
<p> <s> " Võib-olla ei taheta teda üldse kätte saada ? </s> <s> Saata kaks meest erilise varustuseta ... " täiendas teine . </s> </p>
<p> <s> " Ja mis siis meist saab ? </s> <s> Süüdi oleme igal juhul . " </s> </p>
<p> <s> " Nii et parem keerame kuhugi Servale ? </s> <s> Pidime end üldse selle kambaga siduma ! " </s> </p>
<p> <s> " Nüüd on hilja . </s> <s> Kui me tee pealt midagi huvitavat ei leia , pole meil eriti kuhugi minna . " </s> </p>
<p> <s> " Täita ülesanne ? </s> <s> Aga printsessi laev ? " </s> </p>
<p> <s> " " Helesinine viirastus " . </s> <s> Tavaliste lahingulennukitega teda ei võta . " </s> </p>
<p> <s> " Ainult kui õnnestuks rünnata teda pea vastaskülgedelt , siis arvatavasti üks meist jõuaks sihile . " </s> </p>
<p> <s> " Ei ole kutsuv lahendus . " </s> </p>
<p> <s> " Seda minagi . " </s> </p>
<p> <s> " Ajada ta valgusbarjäärile lõksu ? </s> <s> Kui hea piloot ta on ? " </s> </p>
<p> <s> " Piisavalt . </s> <s> Lisaks on ta aadlik , mis tähendab , et tark ja kaval . " </s> </p>
<p> <s> " Ja peamiselt on ta väga veetlev neiu . </s> <s> Kuidagi ei tahaks teda tappa . " </s> </p>
<p> <s> Pärast pikka jälitamist jõudsid nad Nozila kohal printsessile järele . </s> <s> Nad olid ettevaatlikud ja pidasid mitu päeva kaugdistantsilt võitlust . </s> </p>
<p> <s> Sellest kohast libises mu vanaema kiiresti üle , sest kosmosevõitluste termineid ta ei tundnud ja arvatavasti ei saanud ta jutustusest lihtsalt aru , nii et ta jätkas sealt , et kõik kolm laeva said viga ja kukkusid erinevates kohtades planeedile alla . </s> <s> Ise üritasin teismeliseeas tagantjärele rekonstrueerida , mis algses jutustuses juhtuda võis , ning sarnaste lahingute kirjeldusi sünteesides arvan , et peeti silmas võimalust , kus nad , üritades üksteist valgusbarjääri lähedale lõksu püüda , sattusid ruumipöörisesse ja tardumise vältimiseks pidid tegema avariiväljumise , mis enamasti põletab küll sädeefektorid maha . </s> </p>
<p> <s> Igatahes ei jäänud neil muud üle , kui maanduda ja üritada abi kutsuda . </s> <s> Laevad laskusid madalale tasandikule ekvaatori lähedale , kus tundus olevat kõike vajalikku . </s> <s> Abi aga ei tulnud ega tulnud . </s> <s> Barjäärid langesid , kolme laeva vrakid olid ühendatud üheks majaks . </s> <s> Siis sündis esimene laps . </s> <s> Siis teine . </s> <s> Siis kolmas . </s> <s> Ja nii edasi . </s> <s> Vanaks elasid nad , ning kakskümmend kaks oli neid lapsi . </s> <s> Laevades oli kõike eluks vajalikku , nii et järgides aegade algusest tuttavaid protseduure , harisid nad maad . </s> <s> Vähesed taimed suutsid planeedil ellu jääda , ainsad , mis pinna kohe omaks võtsid , olid suured kaktused . </s> <s> Tundmatu pinnas muutis nende olemust ja nii saadi nende vartest imelist peiatot , eluvedelikku . </s> </p>
<p> <s> Piloodid , kes olid palju vanemad , surid enne . </s> <s> Kui printsess surema hakkas , oli neid , kes ta voodi ümber kogunesid , üle saja . </s> <s> Ja neile lausus ta sõnad , mis on hiljem tuntud Nozila Testamendina : </s> </p>
<p> <s> " Teie ei ole näinud tähti . </s> <s> Mina olen . </s> <s> Minu isa ei suutnud mulle jätta sadu tuhandeid tähti hõlmavat kuningriiki , mina suudan teile jätta vaid selle planeedi . </s> <s> See planeet kannab vilja . </s> <s> Elu on ainus , mis tähendust omab . </s> <s> Mis siis , et need on vaid ogalised kaktused , kibedad , kui minu kaotus . </s> <s> Te olete kuninglikust verest , ent nüüd on teie oma vaid see kera , kord tuline , kord külm . </s> <s> Ühel päeval tuleb keegi ja te saate siit minema lennata . </s> <s> Osa teist astuvad vastu oma saatusele kaugel oma sünnimaailmast , osa jäävad siia . </s> <s> Ent te kõik pidage meeles , mida ma oma elu hinnaga õppinud olen — ka vaenlane võib olla armas ja just sellisest vaenlaste armuühendusest te kõik sündinud olete . </s> <s> Nii nagu see armetu kera on teile andnud peiato , ja kuigi see täna on tähtede vahel tundmatu , makstakse teile selle eest kunagi kallist hinda . </s> <s> Kuni teie vahel valitseb arm vaatamata vihale , te elate ja valitsete , olgu see kuningriik kasvõi vaid teie südames . </s> <s> Kui te lähete mugavuse ja viha teed , olete kadunud . </s> <s> Kaitske väärtusi , mis teil on , sest sellelt , kel midagi väärtuslikku on , tahetakse seda alati võtta . " </s> </p>
<p> <s> Ta suri , ja mõned nädalad hiljem maandus planeedil tähelaev . </s> <s> Need olid kaupmehed Servalt , kes otsisid uusi kaupu . </s> <s> Nozila elanikel jätkus oidu pakkuda peiatot vähehaaval ning oma päritolust üldse vaikida , küll aga demonstreerida laevade kahureid . </s> <s> Ühendused taastati , planeedile tuli ka teisi elanikke , aga ta on senini Urthi viimase printsessi järeltulijate võimu all . " </s> </p>
<p> <s> Mehed vaikisid mõne aja , Zätereit ilmselt otsimas jutus ivasid ja Öäk ikka veel majas keset kõrbe . </s> </p>
<p> <s> Lõpuks Öäk ohkas . </s> <s> " Paljud usuvad seda . </s> <s> Mitte just nagu religiooni , aga ilmselt ikka arvatakse , et selles on palju tõtt . " </s> </p>
<p> <s> " Urthi viimane printsess ju tõesti kadus . </s> <s> Arvatakse muidugi , et ta sai mõnes lahingus surma . </s> <s> Igatahes ei ilmunud ta kunagi kusagilt välja . </s> <s> Sa mainisid , et planeet on sisuliselt umbes saja perekonna võimu all ja need on natuke teisest rassist ? " </s> </p>
<p> <s> " Mitte just otseselt . " </s> <s> Öäk kehitas õlgu . </s> <s> " Mina olen ka seda tõugu . </s> <s> Sisuliselt on kõik , kel sellel planeedil üldse midagi määrata on . </s> <s> Jaa , oleme heleda nahaga ja pikad . </s> <s> Erineme hilisematest sisserändajatest ... natuke . </s> <s> Aga ühtegi materiaalset tõendit selle kohta ei ole , pealegi ei ole planeet loomuliku eluga ning biosfääri forsseeritud arendamist on alustatud rohkem kui kümme miljonit aastat tagasi . </s> <s> Vanad generaatorid on alles , oleme neid üldlevinud skeemi järgi täiendanud . </s> <s> Võib-olla oli planeet kaua aega tühi , võib-olla olid need tõesti Urthi põgenenud rojalistid , kes sinna pakku tulid . </s> <s> Nad võisid ka näiteks põliselanikud tappa või kõrvale tõrjuda ... </s> <s> Kui üldse on asustuses olnud mingi üks laine , kust meie tõutunnused pärit on . </s> <s> Kes seda enam teab ... " </s> </p>
<p> <s> Öäk sirutas oma klaasi baariroboti poole . </s> </p>
<p> <s> " Selle joogiga võib harjuda , kuigi ta maitseb hoopis teisiti kui meie kaktuseviin , tekela . </s> </p>
<p> <s> Olgu , sinu kord rääkida . " </s> </p></div1>
    </body>
  </text>
</TEI>
</teiCorpus>
</teiCorpus>
