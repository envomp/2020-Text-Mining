<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Eliitneiud </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Eliitneiud </head>
<p> <bibl> <author> <s> Aarne Ruben </s> </author> </bibl> </p><div2 type="alaosa"><head> 1 . Kohvikuskäijad </head>
<p> <s> Asula tagant algasid suured kuuselaaned . </s> <s> Minu koolitee , mida mööda ma õpetajana kõndisin , kulges läbi krahv Girard de Soucantoni tammeallee ja lõppes asulas , kus toodeti maitsvat tikriveini ja mis sõjajärgseil aastail oli pidevalt suurenenud . </s> </p>
<p> <s> Kui aga mõtlesin minna kooli oma suvila kaudu , piki raudteed ja kunagisest Kostivere karjamõisast mööda , siis jäid ida poole uued suured metsamassiivid , mida liigendasid tsaariaegsed piirikraavid . </s> <s> Nood kiirevoolulised veenired välgutasid oma helekollaseid liivapõhju niikaua , kuni mõni nööri otsast lahti keerutanud lehm neisse ei astunud ja põhja koos rohuga segamini ei tallanud . </s> </p>
<p> <s> Sealt edasi Kalbu küla ja Rummu Jüri talukoha poole muutub seni tasaselt lapik olnud maastik järsemaks . </s> <s> Ületamatu seinana kerkib ootamatult teele kõrge mägi , Keava linnuse ase . </s> <s> Siin asus kuulus Osek Kedipiv , mida venelased 1054. aastal tulutult piirasid . </s> <s> Saared , millest siis kilpe lõigati , on tuhat aastat hiljem juurteni hävinud . </s> <s> Krahv de Soucantoni alleepuud on ehk nende poegade pojad ! </s> </p>
<p> <s> Seisata , oh rändur , ka minu koolimaja lähedal ! </s> <s> Missugune vaade sealt avaneb ! </s> <s> Seal , külapoes , istub kohalik vaimse elu mentor ja joob eriti kanget õlut . </s> <s> Ta on tüüpiline talutaat oma kahele poole kammitud lumivalgete juuste ja odava vammuse tinanööpidega . </s> <s> Ta nina on punane ja tema siniste silmade pilk selge ja kange . </s> <s> Esialgu ei suuda keegi aimata tema mitmekesist elulugu ja kõige vähem veel ära arvata , et 1989. aastal tsiteeris tema kõnet ajaleht The Washington Post . </s> <s> Muidugi , nüüd me teame ! </s> <s> Ta on ju endine kolhoosiesimees , kes Eesti keskkonna eriti pingelises rebimises tõi oma kolhoosi alati hõbemedalile . </s> <s> Kui üles lugeda kõik tugevaimad kolhoosiesimehed , siis selles loetelus on tingimata ka tema nimi . </s> </p>
<p> <s> Veel mõnda aega jutustatakse lastele , et nelikümmend aastat tagasi , kui vana Esimees külasse tuli , ei olnud siin veel mitte kui midagi . </s> <s> Vähesed inimesed , kes siin veel elasid , käisid tööl Raplas või siis , mis eriti kurioosne , 101. kilomeetril Tallinnast , kuhu viiekümnendatel saadeti litsikesi . </s> <s> Aga vana Esimees pani siin majanduse käima , ta muutis selle küla sumiseva mesilastaru sarnaseks . </s> <s> Siia kerkis tehas , siia rajati ujula , võimla , kino , klubi ja palju poode . </s> <s> Ja kui Eesti võitles end iseseisvaks , kui avanesid piirid ja inimesed Läänest hakkasid meid rohkem külastama , märgiti vana Esimehe küla kohale turismikaardil kahvel . </s> <s> See omakorda tähendas , et kaugelt tulijal söödetakse siin kõht korralikult täis . </s> </p>
<p> <s> Vana Esimehe külla ilmusid autoteenindused , sest kohalikud noormehed hiilgasid tehnilise taibuga . </s> <s> Viuhhh ! sööstsid nüüd külateedel ilusad mustad autod ja kooli lastevanemate koosolekul võis mõne mustaauto-mehe kohta kuulda arvamusi : " Valime tema lastevanemate komitee esimeheks , temal on vallavalitsuses käsi sees . " </s> </p>
<p> <s> Esimehe kolhoosi edu peitus ... personalipoliitikas . </s> <s> Joodiktöötajaist loobuti , kainetele pakuti paremat palka . </s> <s> Otse loomulikult võttis Esimees ohjad oma kätte ka kooli õpetajate atesteerimiskomisjonis : juhuslikku " rämpsu " ei lastud pedagoogide perre . </s> <s> Atestatsioonikomisjonis oli ta ikka veel , uue aastatuhande künnisel . </s> <s> Tema hoolitses , et koolis töötaksid vanad kogenud õpetajad , kes kõiges suutsid lastele anda eeskuju . </s> <s> Mitte niisugused nagu tema ise , kes , pidades rahulikku pinsipõlve , maitses poelaua taga eriti kanget õlut . </s> <s> Mis on lubatud Jupiterile ... </s> </p>
<p> <s> Õpetajale jäi kõik koolist väljaspool toimuv kaunis võõraks . </s> <s> Kooli seltskond , kooli intriigid , kooli rõõmud . </s> </p>
<p> <s> Ma olin rampväsinud ja viienda klassi peale karjumisest uimane . </s> <s> Teadsin sedagi , et kui minu õpetaja-tööpäev lõpeb , siis pole mul kuhugi minna : väikelinnas ning seda ümbritsevais asulais ei leiduks mu jaoks mingit " oma " seltskonda ja pärast nii kurnavat tööpäeva ma millegi muuga tegelda enam ei jaksaks . </s> </p>
<p> <s> Akna taga oli näha pehmet talve kõva maa ja lumelappidega . </s> <s> Külm oli . </s> <s> Agnes viiendast klassist istus värvilises kampsunis minu ees pingis , joonistas vildikatega looduskaitsekuu plakatit ja küsitles mind selle kohta , kumb oli parem amet , kas õpetaja või miski muu . </s> <s> Ma jagasin ohtralt seletusi , vaadates Agnese klambriga korralikult kokku seatud tumedat tukka ja kõrget laupa selle all . </s> <s> Ta oli andekas tüdruk , juba esimesest klassist saadik ainult kiituskirjadega , kuid tema viielises käitumises oli ka vigu : ta lausa noris viisi . </s> <s> Pigem kogus neid : " Õpetaja , palun pange mulle viis ! " </s> <s> Hea mälu tõttu võis ta neid muidugi asja eest teenida , kuid vahel tahtis ka niisama . </s> <s> Küllap tal just sellepärast oligi tahtmist minu seltskonnas peale tunde tühjas ja kõledas klassis istuda . </s> <s> See oli tal lobitöö , suhteliselt noorele õpetajale omaseks saamine . </s> </p>
<p> <s> Viies klass ei ole muide veel kirjandite kirjutaja . </s> <s> Käiakse pidevalt õpetajalt paberit küsimas , paberile aga joonistatakse autosid . </s> <s> Vahel ilmub kirbukirjas mõni rida , siis aga lainetab käekiri üle terve paberilehe . </s> <s> Aga kui volditakse kokku lennuk ? </s> <s> Siis võtan ma selle ära ja sõiman lennukikonstruktori läbi veel pealegi , pikalt ja põhjalikult . </s> <s> Sõimust hoolimata ei suutnud viies klass kirjanditega hakkama saada . </s> <s> Välja arvatud Agnes ja veel mõni üksik , kelle tekst sai päris pikk . </s> <s> Temal ei pruukinud lõpetada oma kirjatööd lausega " rohkem ma sellest asjast midagi ei tea " ; " ise poleks ma sellest kirjutama hakanud , aga õps käskis " . </s> </p>
<p> <s> Agnes oli selgi päeval kirjandi eest viie saanud . </s> <s> Pöörasin vana hea klassipäeviku lehti , et teada saada , kuidas teised õpetajad teda hindavad . </s> <s> Viied , viied ... </s> <s> Aga ka mõni neli sekka rangetelt õpetajatelt . </s> <s> Nüüd meenus , kuidas tüdruk oli palunud : " Õpetaja , palun ärge pange mulle nelja ! </s> <s> Ma olen nõus veel mitu kirjalikku tööd tegema , et mitte nelja saada . </s> <s> Palun pange mulle viis ! " </s> <s> Nüüd siis mõistsin , et ranged naisõpetajad sõimavad viielise ja hea käitumisega Agnesegi niisuguse jutu eest läbi nagu iga teisegi lunija , aga minul ei ole südant seda teha . </s> <s> Loomulikult sõiman mina vaid tõelisi süüdlasi , mitte eliittüdrukuid . </s> <s> Minuga andis kaubelda , sellepärast olin ma võõrkehaks koolisüsteemis . </s> <s> Ja mis parata , lapsed tingivad alati mõnuga . </s> </p>
<p> <s> Viiendas klassis esitati rida küsimusi , millele vastates säilitasin oma liberaalistaatuse . </s> <s> Lõpuks küsisid selle klassi poisid minult : " Kas õpetaja võib ropendada ? </s> <s> Kas õpetaja võib tüdrukute sääri vahtida ? " </s> </p>
<p> <s> Vaadake , poisid , mida täiskasvanum on inimene , seda vähem on tal tahtmist halvasti kõlavaid sõnu ütelda . </s> <s> Teie võite neid niiöelda meeste keskel ütelda , ega ma keelama ei hakkagi , aga peate aru saama , et õigete tüdrukute kõrvad neid ei talu . </s> <s> Peate varakult mõistma , et mehelikkuse ja naiselikkuse kriteeriumid on ühiskonnas tugevaimad arengumõjurid , kes nende vastu eksib , on kaotaja . </s> <s> ( Ma ei kasutanud nii keerulisi väljendeid , aga mõte jäi samaks . ) </s> </p>
<p> <s> Rumalad poisid olete , et säärte vahtimise kohta küsite . </s> <s> Iga inimese silmad on loodus erinevalt ehitanud . </s> <s> Kes ei näe värve , kes ei näe hästi kaugemat ümbrust . </s> <s> Luuletaja Uku Masingu silmad olid kõõrdi , sellepärast nägi ta ka mõningaid kahemõõtmelisi objekte kolmemõõtmelistena . </s> <s> Liblikas seevastu keskendab fookuse lilleõiele , koer peremehe silmadele ja tema eest ära jooksvatele olenditele . </s> <s> Mina näen kogu aeg tervikpilti , ma näen pidevalt hästi kõike , mis toimub vaateväljas , mul pole vaja midagi ekstra vahtida . </s> <s> ( Selleski punktis ei väljendanud ma ennast nii keerukalt . ) </s> </p>
<p> <s> Oli koolitund ja üks väga sabakeerutajalik tüdruk viiendast klassist küsis : " Õpetaja , mis on sperma ? " </s> </p>
<p> <s> " Khm , see ei puutu kirjanduse tundi . " </s> </p>
<p> <s> Poisid vastu : " Mustadest aukudest ja aegruumist te rääkisite kah , see ju ka ei puutunud . </s> <s> Palun rääkige ikka , mis see sperma niisugune on . " </s> </p>
<p> <s> Seletasin mõne lausega . </s> <s> Poisid möirgasid naerda , tüdrukud tegid seda veidi tagasihoitumalt . </s> <s> Agnes ei naernud . </s> <s> Ma juhtisin sellele tähelepanu ja väitsin , et targad ei murragi tobeduste üle pead . </s> <s> Ütlesin , et kui on olemas rõvetsev kari , siis on paratamatult ka aristokraadid , kes ei lase end madalamale tasemele kiskuda . </s> <s> Nagu Agnes . </s> <s> Rõvetsejad on aga just need , kellele mõned igavesti inimlikud asjad siiski võõrad on . </s> <s> Need on vanad targad õpetused . </s> <s> Lõpuks tundsin isegi heameelt , et olin vastanud provokatiivsele küsimusele , et olin neid suutnud siiski kasvatada karmide ja mõtlemapanevate sõnaliste vahenditega . </s> </p>
<p> <s> Agnes isegi ei muianud , sest tal oli sellegi tunni lõpul kavas õpetajalt küsida , mis on ta käitumishinne möödunud neljakümne viie minuti kohta . </s> <s> " Neljaga " polnud ta muidugi rahul . </s> <s> Ent hinnetega kauplemine oli õnneks pooleldi nali , iroonia . </s> </p>
<p> <s> Kestis pime veebruar , aknad klirisesid tuules ja kurepesa külapoe ees oli miskipärast viltu vajunud . </s> <s> Selles poes käis Esimees ja muudki rahvast . </s> <s> Pakuti kiirtoitu ja karastusjooke , võis suitsu teha . </s> <s> Seal kohvi juues mõtlesin oma töö läbi . </s> </p>
<p> <s> Kui tähtis on tabada õpetajatöös afekti psühholoogiat ! </s> <s> Kutt lihtsalt möliseb sul tunnis , su tund on tema jaoks kõvahäälne , hea nali . </s> <s> Sa räägid veenval autoriteetsel bassihäälel , seletad Underi lahti . </s> <s> Tüdrukud esitavad suunavaid küsimusi ja lõpuks , vastastikustel " mõttetalgutel " tulebki välja , et Under oma luuletuses " Su suu mu suul " ülistas soojust . </s> <s> Et tõeline soojus tekib üksnes kahe inimese vahel . </s> <s> See on ju üheksanda klassi teema . </s> <s> Kutt teeb Underi kohta siivutu nalja . </s> <s> Minul ükskõik , ma ei ole mingi moraalijünger . </s> <s> Aga teda ma siiski õpetan : " Tee mingi teine nali . </s> <s> Ja ära tee seda sel ajal , kui mina räägin . " </s> <s> Too Kutt aga võtabki korraks vaiksemaks , ent patrab siis edasi . </s> <s> Minu suhtes igati heatahtlikult . </s> <s> Tal on jäme mehine üheksanda klassi hääl . </s> <s> Aga tüdrukud tahavad luulet lugeda , analüüsida uut Underi luuletust . </s> <s> Seletan neile , et nad on tublid tüdrukud . </s> <s> Lisan juurde , et Villem Ridala on kirjutanud : " Kui tahad tüdrukute tähelepanu tunnis köita , siis hakka neile kavaleridest seletama . </s> <s> Nad teavad pulmade ja kihluste kõiki peensusi . " </s> <s> Ridalal oli tuline õigus , sest Under ju luules vaid kavaleridest vestabki . </s> <s> Ja neidudele meeldib . </s> </p>
<p> <s> Kutt jätkab irvitamist . </s> <s> Nüüd läheb asi karmiks . </s> <s> Põrutan juba üsna vihaselt peale . </s> <s> Ma teatan , et ta peab hakkama pärast tunni lõppu põrandat pühkima . </s> <s> " Eks me näe , eks me näe , " pomiseb tema . </s> <s> Näeme jah . </s> <s> Järgmisel tunnil jätkan tema suhtes pressingut . </s> <s> " Kui jätkad , siis leiad end peatselt prügimäelt , " pomiseb tema , seekord veelgi vaiksemalt . </s> <s> Ent siiski poolkuuldavalt . </s> </p>
<p> <s> Veel üks tund edasi on ta miskipärast rõhutud meeleolus , vaikib ja vaatab mulle aupaklikult otsa . </s> <s> Ta on oma tunnist tundi kestva " jutustajahääle " vaiksemaks võtnud , räägib õige tasa oma pinginaabriga , kes on valmis teda ikka ära kuulama . </s> <s> Milles on asi ? </s> <s> Kuidas on juhtunud , et temast on saanud peaaegu pai poiss ? </s> <s> " Prügimäe " peale ma ju kuidagi ei reageerinud , Fortsuni raamatu " Sovremennaja psihhitšeskaja samozaštšita " teooria järgi peaks ta ju nüüd mulle korraldama uue psühhorünnaku . </s> <s> Aga asi on selles , et aktiivseks on muutunud läbinisti viieline tüdruk , kes loeb end minust targemaks . </s> <s> Vaieldamatult klassi naispoole üks vaimseid liidreid , kuivõrd need tütarlapsed üldse mingeid liidreid tunnistavad . </s> <s> Noor daam on mu tüüpsõnadega vahele võtnud ega pea mind enam õpetajaks . </s> <s> Katsun selgitada , et kõik õpetajad eksivad . </s> <s> Alles eelmisel päeval eksis kogenud ajalooõpetaja Ümera lahingukorda kirjeldades . </s> <s> Aga temale antakse andeks , ta on vana olija . </s> <s> Peatselt eksin ma jälle . </s> <s> Viisimäärusel ja hulgamäärusel on grammatiliselt mõned kokkupuutepunktid , mina aga ei suuda seda asjaolu lahti seletada . </s> <s> Püüan end vabandada , et sel ei ole tähtsust , millised on kokkupuutepunktid ja minu poolest võivad need punktid olla kus tahes : " Kas sõnad " tükkhaaval " ja " kildhaaval " kuuluvad hulga- või viisimääruse alla ? </s> <s> Kas nad vastavad küsimusele " kuidas ? " või " kui palju ? " </s> <s> Vaevalt viitsib keegi selle küsimusega tegeleda , sel on nii väike tähtsus . " </s> <s> Need sõnad tähendavad skandaali . </s> <s> Ohtlikult välguvad piiga suured helesinised silmad : " Mis õpetaja te olete ? " — " Miks te meiega harjutusi edasi ei võta , te kardate , jah ? " </s> <s> Ta suu vormub torusse , nagu ütleks ta minu kohta " tropp " . </s> </p>
<p> <s> Vaatan talle otse silma sisse nagu piinajatele ikka vaadatakse . </s> <s> Võtab kogelema . </s> <s> Tegelikult on mul nõrkus sedalaadi taevaheledate silmade vastu . </s> <s> Nüüd võtab Kutt mind oma talupojanaljade kaitse alla . </s> <s> Ta oli minu suhtes vait sellepärast , et tüdrukul suu kinni panna . </s> <s> Noortel on omad arved õiendada , omad sotid seisavad kusagil vihikukirjas üleval . </s> <s> Klassi ühel hüperaktiivseimal noorukil on veega täidetud õhupallid kaasas , sest ta on võtnud omale pähe , et " õpetaja ei ole veel näinud seda vett täis õhupallide nalja , peaks aga nägema ; see tuleb tal õpetajatöös kasuks " . </s> <s> Nüüd kukub osa vett Viietüdruku seelikule . </s> <s> Märga tütarlast on hea vaadata , see tuletab meelde rokokoopastoraalide allikal seisvaid neitsisid . </s> <s> Ja ses olukorras jõuan ma endalt juba küsidagi : kas ma äkki natuke armunud ei ole ? </s> <s> Märjad ja turtsuvad tütarlapsed on väga mõjuvad , eriti kui nende silmad vihast kiirgavad . </s> </p>
<p> <s> Järgmine tund . </s> <s> Tammsaare . </s> <s> See pole sugugi nii lihtne , sest teema seletamisel tulevad alati välja igasugused allteemad . </s> <s> Me avame kirjaniku loomingu hinnagut andes , mida on ta andnud meie ajale . </s> <s> Ja siin ta nüüd on : Viietüdruk ei usalda enam minu seletust matsi ja vurle kohta , sest " seda pole õpikus " . </s> <s> Ta ise on teinud Tammsaare kohta ettekande , muidugi käsu peale , milles teatab , et " Tõe ja õiguse " ülesehitust " võib nimetada antieetiliseks " , nõnda kirjutavat " Eesti kirjanduse ajalugu " . </s> <s> Mina vastu : " See sõna oli " antiteetiline " : teises osas Indrek eitab võitlust maaga ja selle võitlusega kaasas käivat Jumalat ... " </s> </p>
<p> <s> Siin lõpeb mu arutlus . </s> <s> Kutt on hakanud mobiiltelefonitsi juttu puhuma . </s> <s> Palju ei puudu , et ma tal selle käest ära löön , igatahes komistan ma vastu tema tooli nii , et tal hetkeks tasakaal kaob . </s> <s> Tema rahulik , mõnulev vee peale tõmbamise ülbus . </s> <s> Peame oma asjad vist siiski prügimäel selgeks rääkima . </s> <s> Jah , ta on mind kaitsnud ja head nalja teinud , aga kui on kord juba tekkinud antiteetiline olukord , siis ... </s> </p>
<p> <s> Käed värisevad , tahaksin lõpuks ometi normaalses seltskonnas puhata . </s> <s> Parim koht selleks on külapoe nurgatagune , külapoe kohvik . </s> <s> Külapoes käib huvitavat rahvast . </s> <s> Kuidas küll rõõmustaks Vana-Maarjamaa patuste olude üle nurisev Balthasar Russow , nähes siin külakaupluses suurte käte ja ülikooliharidusega maamõõtjat , kes on eriti elajalikult tapnud oma kassi . </s> <s> Eks rõõmustanud kroonik igasuguste kurioosumite üle kui väike laps ! </s> <s> Ta paneks kassitapja hoiatava näitena oma kroonikasse . </s> </p>
<p> <s> Too maamõõtja on üks põhilisi kaupluskohviku laua taga istujaid . </s> <s> Tema triibulist kassi teadsid kõik , see kõhnavõitu valgevuntsiline kõutsivolask rajas siinkandis triibuliste kiisude dünastia . </s> <s> Ta leidis oma otsa ajal , mil maamõõtjal ei olnud tööd : see oli maaelu täielik madalseis enne Euroliitu astumiseks valmistumise perioodi . </s> <s> Rahval ei olnud raha , maamõõtja istus tööta . </s> <s> Ta kass käis sulatalvel prügikastides söömas ja sai omale mingi haiguse , mis ei lasknud ta organismil toitu kinni pidada . </s> <s> Mida ta ka iganes ei söönud , kõik see tuli tagant vedelalt välja . </s> <s> Organism jäi vajalikest ainetest ilma . </s> <s> Ent kõutsid on visa hingega . </s> <s> Ta jäi jubedalt kõhnaks , aga elas siiski edasi , tagumise otsaga kummaliselt luksudes . </s> <s> Ta ei suutnud ise kontrollida hetke , mil tal tagant tuli . </s> <s> Ja ükskord tuli see maamõõtja viimase projekti kirjanurga peale . </s> </p>
<p> <s> Maamõõtja võttis seepeale kassi kaenlasse ja teise kätte kahe meetri pikkuse sajandialgusest pärineva lipuvarda , umbes kahe rusika jämeduse . </s> <s> Ta oli paar korda varemgi kassi hukata püüdnud , kuid iga kord oli kass enne maja juurde tagasi saanud kui ta peremees , nõudes seal valjusti näugudes süüa . </s> <s> Seekord oli asi tõsisem . </s> <s> Umbes viie minuti jooksul toppis maamõõtja kassi tugevasse kilekotti , nii et too enam käpakest ega sabakest liigutada saanud . </s> <s> Maamõõtja tõstis koti õlale ja kass jäi seal sees natukeseks vait , nagu nad ikka teevad . </s> </p>
<p> <s> Oma kassi viskas too mees veehoidla pinnataseme reguleerimise kaevu , milles lainetava pinnani oli ülevalt tsementbarjäärilt vähem kui viis meetrit . </s> <s> Jäisesse vette plartsatanud , tegi tegi pehme nurruja paar energilist liigutust . </s> <s> Roostes häälel kräunudes ja meeleheitlikult kiirustades puges ta kilekotist välja , vabad esikäpad krabasid krobelist kaevurõngast ning tagumisedki püüdsid leida konarusi . </s> <s> Loom valmistus üles tulema , kuid jõuline hoop lipuvardaga otse vastu valget vuntsi pühkis ta kaevurõngalt minema . </s> <s> Nagu mööda siledat pinda üles roniva molluski ! </s> <s> Küllap võis üle vee solina raksatustki kuulda . </s> <s> Järgmisel hetkel ilmus ta selili , elutuna veepinnale , kuklasse surutud valge kassinäo asemel vereklomp . </s> </p>
<p> <s> Maamõõtja käis ühes minuga kohvikus istumas just sel perioodil , kui loomakaitseselts soovis teda mehiselt trahvida looma eriti jõhkra kohtlemise eest . </s> <s> Seda teadet talus mees rahulikult , sest maksmiseks tal raha ei leidunud . </s> <s> Ma soovitasin tal kirikusse minna ; küla ilusaim tüdruk oli jehhoovatunnistaja ning võis ta võtta oma hoole alla . </s> </p>
<p> <s> Teist huvitavat tüüpi , kes tol ajal külapoe kohvikus istus , kutsuti küla peal Drinkeriks . </s> <s> Ta oli harimatu ja töötu juhutööline , kes passis poes sellepärast , et saaks vahel paarikümne krooni eest mõnd kasti tõsta . </s> <s> Oli küll hirmus raske otsustada , kes talle viina andis , ent väga tihti näis ta olevat vines . </s> <s> Ja mis ma nüüd räägin , et ta oli harimatu : tal oli seesama kõrtsiharidus . </s> <s> Sealsamas istus ju ka Esimees , kelle Rahvarinde-kõne 1989. aastal oli ikka veel leitav Internetist , ajalehe The Washington Post arhiivi koduleheküljelt . </s> <s> Küllap Esimees talle nii mõndagi selgitas . </s> <s> Ja hingeharidust oli tal samuti : kaugelt võis ära tunda , et tegemist hea inimesega . </s> <s> Drinker küsis alati , kuidas mul läheb . </s> <s> Ta oli juures , kui rääkisin mõne lapsevanemaga . </s> <s> Koolis ilmlõpmata kestva teietamise mõjualusena ütlesin lapsevanemale " teie " . </s> <s> Drinker aga selgitas : " Jäta meelde , maal ei teietata . </s> <s> Sa ei ole teatri garderoobis või mõnes riigiasutuses . </s> <s> Sa oled kõrtsis ja räägid ühe mureliku lapsevanemaga . " </s> </p>
<p> <s> Kord küsis Drinker : " Miks sul käed värisevad ? " </s> <s> Mina vastu : " Mõned mu õpilased , tüdrukud , ei salli mind . </s> <s> Nad tahavad mind koolist välja süüa . </s> <s> Väga närviline olukord . </s> <s> Ma rääkisin kaheksanda klassi kirjanduse tunnis ulmekirjandusest : footonrakettidest ja skafandreist . </s> <s> Tüdrukud hääletasid mu maha , nad on seal kaheksandas klassis teravalt poiste , tehnika , minu ja üldse igasuguse meessoolisuse vastu . </s> <s> Nad arvavad , et ma olen kõnts ja tahavad minust lahti saada . </s> <s> Üks tüdruk ütles : " Ma hakkan kogu suve haridusministeeriumile kirju kirjutama , et sa jumalapärast enam meile 1. septembril õpetajaks ei tule . </s> <s> " " </s> </p>
<p> <s> Drinker soovitas : " Mängime malet , see rahustab . " </s> <s> See rahustab tõepoolest alati . </s> <s> Istusime kohvikulaua taha ja mängisime . </s> <s> Ta tegi seda väga nõrgalt , oleksin võinud temaga pimemaletki mängida . </s> <s> Veidi aja pärast küsis Drinker : " Kas tahad , ma segan sulle selle kohviku firmajoogi ? " </s> <s> Mina tahtsin . </s> <s> Ta tuli kohvivärvi joogiga tagasi ja selgitas , et see on " Vana Tallinn " keefiriga . </s> <s> Joogil oli juures lapsepõlve pulgakommide maitse . </s> <s> Jook oli aus . </s> <s> Mängisime edasi ja meist kõndis mööda raamatukogutädi , üks kohalikest " maa sooladest " . </s> <s> Ta läks tegema sisseoste . </s> <s> Nähes , kellega ma istun , manas ta ette äärmiselt põlgliku näo . </s> <s> Siis tuli meist mööda lasteaiakasvataja , tema näoilme oli sama . </s> <s> Naiste näod näisid mõista andvat , et Drinkeriga malet mängides olen ma oma margi lõplikult täis teinud . </s> </p>
<p> <s> " Ära pööra tähelepanu sellele , mida nad sinust arvavad , " õpetas malepartner . </s> <s> " Tõepoolest , " arvasin minagi . </s> <s> " Olen kogu elu mõelnud , kuidas ennast kehtestada , kuidas luua oma stiil . </s> <s> See , et ma julgen siin sinuga malet mängida , kui põlglikud provintsinäod mööda käivad , ongi minu stiil . </s> <s> Teeme aga uue partii , sest stiili tuleb nautida . " </s> </p></div2><div2 type="alaosa"><head> 2 . Külm ja valgustatud klass talvel </head>
<p> <s> Koolielu on eelkõige võitlus . </s> <s> Õpetaja tegevus jaguneb siin kaheks : õpilase psühholoogiliseks mõjutamiseks ja akadeemiliseks momendiks . </s> <s> Nii kurioosne kui see ka ei ole , on koolielu sisuliselt akadeemiline elu , seesama , mida juba kaheksasada aastat tuntakse märksõna vita academica all . </s> <s> Akadeemiliseks stiiliks ma nimetan tunniandja oskust üllatada õpilast mis tahes põneva fakti või tsitaadiga , millest ta saaks edasi mõelda . </s> <s> Selleks tuleb kokku võtta kogu eruditsioon . </s> <s> Kui õpetaja jutus puudub põnevus , upub õpilane surmigavate kuivade grammatiliste kategooriate hulka . </s> </p>
<p> <s> Klass on harilikult hästi valgustatud ja talviti tavaliselt külmavõitu areen , kus inimeste tahted ja mõistused kokku põrkavad . </s> <s> Närvipinge astub siin närvipinge vastu või lacertus contra lacertae , nagu oli kombeks öelda üli- ja toomkoolides kaheksasada aastat tagasi . </s> <s> Koolielu-võitluses nagu igas muuski jäävad eluks ajaks meelde liitlased , mitte vastased . </s> <s> Ja eriti hästi õppiv Agnes oli üksvahe minu liitlane . </s> <s> Istun tulevikuski Osek Kedipivi tipule , vaatan tähesfääre ja meenutan , et selles koolis õppis üks väike tumeda peaga tütarlaps , kes mind hoidis . </s> <s> Ei , tema juba ei hakka haridusministeeriumile kirjutama , et õpetajate peale kaevata ! </s> </p>
<p> <s> Olen mõttes selles pärastlõunatunnis , mil Agnes minu klassis looduskaitsekuu plakatit joonistas . </s> </p>
<p> <s> Eliittüdruk Liis astus klassi . </s> <s> Tulevane arst , teaduste doktor või tippmõtleja . </s> <s> Liisil oli läbi loetud kogu kohustuslik kirjandus , mida ma andsin . </s> <s> Teadis peast kõiki tegelasi , isegi neid , keda raske meelde jätta . </s> <s> Niisuguste tegelaste üleküllus on Eno Raua jutus " Lugu lendavate taldrikutega " , Liisil aga oli see raamat peaaegu peas , ehkki lugemisest oli juba möödunud küllaltki suur ajavahe . </s> <s> Ka Lutsu " Sood " oli ta lugenud , kuigi see ei ole veel kaugeltki viienda klassi lektüür . </s> <s> Võib-olla sellepärast , et sealgi on üks Liis , kelle " silmad kutsuvad , tõotavad " . </s> <s> Liis oli veel liiga väike , et temagi silmad kutsuksid ja tõotaksid . </s> </p>
<p> <s> Vaat siis , tunnid läbi , aga minul on kaks väga õnnestunud õpilast klassis . </s> <s> Suhtlen eliidiga , nagu näha . </s> <s> Tavaühiskonnas see mul alati ei õnnestu , aga koolis pidevalt . </s> </p>
<p> <s> Liis ja Agnes leidsid minu laualt klassivend Jaagu kahelise tunnikontrolli , millele see " vaimuhiiglane " oli kirjutanud vaid ühe sõna . </s> <s> Jaak-poiss oli teistest suurem , tugevam ja rumalam ja miks ta pidigi koolis käima , kui teda huvitasid üksnes autod ? </s> <s> Ja õpetajale " pähe astumine " . </s> </p>
<p> <s> Lapsed olid väga ühiskondlikud olendid , nende kodus käisid " Kroonika " ja " Seltskond " , nad jälgisid , kes missuguse autoga sõidab , kes " viidi menti " , kust saab tasuvat tööd . </s> <s> Kohati häiris neid , et iga ühiskondlikku laadi arutelu lämmatasin ma kohe kirjandusega . </s> <s> Mis tahes tänapäevane teema ka üles võeti , leidsin kiiresti paralleeli kas või " Kalevipojast " ning eluline teema taandus kiiresti kirjanduse ees . </s> <s> Õpilane , kes soovis rääkida poliitikast , pidi peagi veenduma , et jutt on ümber suunatud kirjanduslikele teemadele . </s> <s> Ma tegin suurt tööd , et seda juttu ümber suunata . </s> <s> Viies klass oli kõige vormitavam ning sedalaadi süsteem sobis neile üsna pea . </s> </p>
<p> <s> Liis ja Agnes hakkasid külmal hämarduval pärastlõunal suure ja rumala Jaagu tööd vaatama . </s> <s> Olin ta tööle kogemata liialt jõuliselt kahe virutanud . </s> <s> Kahe nokk sai kolmesentimeetrine ja saba lainetas paberi servani . </s> <s> Jõuline hiigelkaks pälvis otsekohe Agnese ja Liisi tähelepanu . </s> </p>
<p> <s> " Õpetaja , kas teie panite oma käega sellise kahe ? " — " Panin . " </s> <s> — " Kas te veel natuke suuremaid kahtesid oskate kirjutada ? " — " Ma kirjutan just nii suuri kui vaja . " </s> <s> — " Kas me võime seda kahte natuke täiendada ? " </s> </p>
<p> <s> Jah , võisid , Jaak ei hakka oma tööd nagunii vaatama , teda ei huvita üldse , millised on tema hinded . </s> <s> Ja kui ta jääbki istuma , siis on ta pealetuleva neljanda klassiga võrreldes veelgi tugevam poiss . </s> <s> Saab veelgi rohkem oma võimu näidata . </s> </p>
<p> <s> Vaatasin , mis selle õnnetu tööga siis sündima hakkab . </s> <s> Tütarlapsed joonistasid kahele pardinoka ja tumedad prillid . </s> <s> " Kaval " kaks sai samasugused boots-kingad nagu on mõnedes reklaamides ajalehes " KesKus " . </s> <s> Ning mitmekeeruline sall pandi vonklevale hindele kaela ümber . </s> <s> Väikesed piigad sädistasid ja mina muigasin vuntsi , mõeldes , kas nende joonistuses kajastuvad mõningad väärtushinnangud või mitte . </s> </p>
<p> <s> Liis ütles , et kui kahel on jooksukingad , siis võib tema pugu all olev teravnurk hakata liikumisel kogemata maad kündma , niisiis on uhiuues kuues hindel vaja ka pidurit . </s> <s> See oli juba poolpoisilik tehniliste kalkulatsioonidega jutt ja oli minule seepärast veel enam meele järgi . </s> </p>
<p> <s> Väljas valitses hall hämarus . </s> <s> Veebruar ikkagi . </s> <s> Tüdrukud sädistasid ja mõtlesid uusi kujunduselemente välja . </s> <s> Olin väsinud ega vaadanud nende tööd . </s> <s> Kurnatud ajusse ilmuvad ikka põnevad mõtted . </s> <s> Üks mõte võttis episoodi Agnese ja Liisiga kenasti kokku . </s> <s> Mu õpetajalaua taga leidis ju lõpuks aset huvitav stseen . </s> <s> Siin treenis eliit oma vaimuteravust nüri macho heaks , et machol igav ja kurb ei hakkaks oma vaimusünnitist lõpuks kätte saada . </s> <s> Jaak-poiss tormab müdinal klassist välja , niipea kui kell käib , et pääseda oma mopeedi ehk " punna " ning vana auto ehk " mosse " juurde . </s> <s> See on tal käegakatsutav maailm , mida ta tähistab veidrate tähendusnihetega slängi abil . </s> <s> Tema naljad on seotud kiiruste ja kraaviajamistega , aga tipptüdrukute omad on sisuliselt stiilinaljad , mis seotud võimalustega kanda erinevaid rõivaesemeid . </s> <s> Kes teab , kas see stiil neile viimaks nii pähe ei hakka , et nad kümne aasta pärast tippneiud ongi ? </s> <s> Agnes pingutab sellepärast , et soovib olla " korralik " , Liis on tunnis vait kui sukk , kuid tunda on , et ta ei ole minu liitlane . </s> <s> Ta ei taha olla kellegi liitlane , sest on saanud kasvatuse , et kõige tugevam inimene maailmas on just too , kes on üksik . </s> <s> Oma asi , kasvatagu , kuidas tahavad — mina ei ole ütleja . </s> </p></div2><div2 type="alaosa"><head> 3 . Jehhoovatunnistaja ning looma jõhker tapja </head>
<p> <s> Kassi hukanud maamõõtja oli muidu rahulik , inimeste vahelist vägivalda võõristav mees , ainult Jumalaga oli tal erisuhe . </s> <s> Tal olid vene sõjaväes hambad välja löödud ja ta ei saanud aru , miks Jumal seda kõike küll lubas . </s> <s> Miks pidi just tema , korralik inimene , niimoodi susistama , kui tahtis armastust avaldada või muud tähtsat ütelda ? </s> </p>
<p> <s> Hea , et ta polnud tutvunud katoliku doktriini , Aquino Thomasega , kes pidas kassi julma tapmist eriti rängaks patuks , jättes , tõsi küll , selle patu millegi alla klassifitseerimata . </s> <s> Ta kirjutas " Summa theologicas " : " Irratsionaalsed kreatuurid ( loomad ) ei saa kogeda liikumist täiusliku vormi , jumaliku ettehoolduse poole . " </s> <s> Ja teises kohas järgneb selgitus : " Jumal on kõikide asjade algpõhjus , nagu ka eeskuju . " </s> <s> Niisiis on kass " irratsionaalne kreatuur " ega saa sellepärast kogeda ülestõusmist ja igavest elu . </s> <s> Kord vee alla vajutatud , ta sinna ka jääb . </s> <s> Loomade mõttetu tapmine on usudoktriinide järgi ränk asi . </s> </p>
<p> <s> Jehhoovatunnistaja Gea tahtis seda maamõõtjale selgitada omal viisil , oma usu doktriinide järgi . </s> <s> Ta pidi armastuse käsu viima jõhkra olendini . </s> </p>
<p> <s> Gea oli õppinud samas koolis , kus mina õpetasin . </s> <s> Tal olid võrdlemisi tuhmid ajud ja ta sai aru vähestest asjadest . </s> <s> Kõikidest teistest jehhoovatunnistajatest erines ta asjaoluga , et suutnuks võita mis tahes missivõistluse Baltikumis ja kaugemalgi . </s> <s> Tema ilu ületas juba Viietüdrukugi trumbid : lisaks pikkadele ilusatele jalgadele veel tähelepanuväärsed silmad nagu sellel välismaisel nukul , kes teeb korraks värvitud silmaluugid lahti ja hüüab peenikesel häälel : " This is aa beautiful-beautiful world ! " . </s> <s> Nüüd oli temast juba naine saanud , aga kord õige ammu valitigi ta Miss Raplaks . </s> <s> Sellised naised võtab pealinn kohe vastu ja nad ei pruugi jääda maale " igavlema " . </s> <s> Nüüd oligi Gea kodukandis käimas , et viia maamõõtjani kristliku armastussõnumi olemust . </s> <s> Ta võttis " Vahitornid " pihku ja läks vana maamõõtja ukse taha . </s> </p>
<p> <s> Vana maamõõtja kutsus Gea sisse ja pani ta sohvale istuma . </s> <s> Vanamehe peldik haises , laual oli toidujäänuste hunnik , avatud hapukurgid olid läinud hallitama ja lõpuks mädanema . </s> <s> Kui köögiuks kinni pandi , ei olnud lehka tunda . </s> <s> Siit olnuks justkui sõda üle käinud ! </s> <s> Mees kõndis poriste maamõõtjasaabastega nurgast nurka . </s> <s> Gea võttis oma " Vahitornid " välja ja küsis : </s> </p>
<p> <s> " Kus teil see kass elas , kellest nüüd külas räägitakse ? " </s> </p>
<p> <s> " Kass elas põhiliselt seal , " vastas maamõõtja avameelselt , osutades kirjutuslauale , kus lahti mõned projektid , kaustad , paberid . </s> <s> Kui kass seal elas , mõni ime siis , et ta mõnikord paberitega omal viisil ei talitanud . </s> </p>
<p> <s> Mees küsis : " Kas sina , neiu , võitsid kord missivõistlused ? </s> <s> Kõik ajalehed kellasid sellest ... " </s> </p>
<p> <s> Gea vastas : " Ma võitsin tõepoolest missivõistlused . </s> <s> Võitsin väga napilt , sest läksin närvi ja ei osanud vastata nende küsimustele . </s> <s> Zhürii tahtis ka kõike teada . </s> <s> Kui ma räägin siin teiega Jumalast , siis leian alati vastuse . </s> <s> Seal aga , õhtukleidis ja prosede valguses , ei saanud ma kuidagi otsa peale . </s> <s> Mina pean siin teiega Jumalast rääkima . </s> <s> Olete pattu teinud , ma pean teie hinge päästma , sest keegi ei tea , millal tullakse meile järele ... " </s> </p>
<p> <s> Maamõõtja istus tema kõrvale sohvale ja ütles : " Ära ainult mind karda , minu juures võid tunda end täiesti kindlalt . </s> <s> Mina olen juba vana mees , kuuskümmend viis aastat ilmas elanud ja minul jõuab tõesti kätte see aeg , kui peab mõtlema surmale ja igavikule . " </s> </p>
<p> <s> Korteriomanik teadis tõde , et maakohas ei teietata , Gea aga ei teadnud . </s> <s> Õigupoolest oli tal see pealinnaelu käigus meelest läinud . </s> <s> Ta jätkas : " Näete siis . </s> <s> Kas olete ka kunagi palunud : " Armas Jeesus Kristus , anna mulle jõudu tänaseks päevaks . </s> <s> Tänan sind selle helduse ja lahkuse eest , selle valguse eest , mida oled minu eluteele kinkinud " ? " </s> </p>
<p> <s> " Kulla tüdruk , mina elan reaalses maailmas , " vastas küsitav . </s> <s> " Teen pidevalt tööd , pole aega tubagi koristada . </s> <s> Kas olete ka mõelnud , kui kallid on tänapäeval valguskaugusmõõtjad ? </s> <s> Vaat' , koordinaate arvutatakse tänapäeval nii , et lükatilt enam ei pea näitusid vaatama ... " </s> <s> Siit edasi tuli veel pikk jutt . </s> </p>
<p> <s> Uued mõtted ja ärevad meeled kutsusid Gead edasi , välja haisvast korterist , kus klosett on rikkis ei tea mille pärast , kus kurgid on jäetud mädanema ei tea mille pärast . </s> </p>
<p> <s> Jätnud küla selja taha ja jõudnud maanteede ristumiskohale puude varju , otsis Gea ridikülist kolm pudelikest . </s> <s> Ta kiirustas närviliselt , soovimata sekunditki kaotada . </s> <s> Ühes eksootilise kujuga pudelikeses oli lavendli- , teises roosiõie- ja kolmandas safranilõhnaõli . </s> <s> Kõik parfüümid olid kallid , otsejoones Pariisist ja kandsid aastaarvu 2001. </s> <s> Värisevi käsi nuusutas Gea neid kõiki kordamööda . </s> </p>
<p> <s> Jumal aga jälgis teda taevast ja sisemine hääl Geas hakkas kõnelema : " Kas vaese mehe eluase sulle , Jumala sõna levitajale tõesti nii vähe sobis ? </s> <s> Kas raipehais käis nõnda närvidele , et sa oma teravat nina nüüd imelõhnadesse topid ? </s> <s> Kas elitaarsed isikud üldse sobivad teenima Universumi kõrgeimat jõudu ? </s> <s> Pane omale selga nunnarüü , aga ära pane miniseelikut . " </s> </p>
<p> <s> Tuul silitas tema hoolitsetud juukseid ja liigutas kleiti . </s> <s> Vanad saarepuud mühisesid . </s> <s> Mõisaajast puuoksal kiikunud lokulöömise poolroostes metallitükk hakkas kolisema , kui sattus tuuleiili südamikku . </s> <s> Ja Gea hakkas nüüd astuma . </s> <s> Teadis , et teda võetakse peale hääletamatagi . </s> <s> Kumisev asfalt võttis vastu tema kingade teravate kontsade hääled . </s> <s> Väikese lokulaua roostest peenike ja kõrge heli jäi seljataha ja lakkas lõpuks hoopis . </s> </p>
<p> <s> Sel päeval kandis tuul roosi- ja safranilõhna molekule üle kogu maa , üle traktorikünni ja segametsade , üle ristikuniitude ja linnamägede . </s> <s> Ja Jumal nägi , et see hea oli . </s> </p></div2></div1>
    </body>
  </text>
</TEI>
</teiCorpus>
</teiCorpus>
