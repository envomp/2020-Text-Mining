<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Suvi </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Suvi </head>
<p> <s> " Tagantjärele , nüüd , kus mäletan selle juunikuu lõhna , seda kastanivõradest täidetud õhustikku , naiivset taevast mullaste tänavate ja roheliste-valgete puude kohal , ennast oma süüdimatu , lihtsameelse diplomitööga , tundub mulle , et oli algamas igavene suvi . " </s> </p>
<p> <s> Jaak Jõerüüt </s> </p>
<p> <s> Inimesed olid linnast jalga lasknud , õigupoolest juba ammu , istusid nüüd taludes või suvilates , omades või võõrastes , oskamata endaga midagi kasulikku peale hakata - lõikuskuu lõpp käes - ning tahtmata ka linna tagasi minna . </s> <s> Ka Kaaren polnud mingi erand . </s> <s> Linnaminek tähendaks , et sügis hakkab kätte jõudma ja peab jälle inimeseks saama - mõeldagu selle all mida tahes , halb oli see igatepidi . </s> <s> Järelikult tuleb siia jääda . </s> <s> Igavene suvi . </s> </p>
<p> <s> Esialgu polnud kohal ju vigagi . </s> <s> Grammer , säng , plaadid , pastakas , vihik , vesivärvid , sein , põdranahk põrandal , elektriradikas - muidu läheb külmaks , raamatud . </s> <s> Kõik võimalused tarkade mõtete mõtlemiseks - aga nagu sellistel juhtudel tavaks , ei tulnud tarku mõtteid pähe . </s> <s> Äsja tekkinud üksildustunne muutus korraga ängistuseks . </s> <s> Kaaren võttis punakaskollase tigudiivani ees põdranahal seisvalt valge heegeldatud linikuga kaetud mustalt vanamoodsalt diivanilaualt pooltühja " Zolotoje Runo " paki ning õngitses sealt ühe suitsu . </s> <s> Aga ikka ei tulnud mitte keegi külla , tõsi küll , ta oligi sõpradele öelnud , et ei taha kedagi näha , siin vähemalt , peale neid sigadusi , mida siin korraldatud oli . </s> <s> Väljast kostis mootorrattamürinat , seejärel värava avamisel tekkiv kolksatus ning kruusakivide klogin kellegi sammude all . </s> <s> Kaaren vaatas toas kiiresti ringi - kas jõuaks veel mõned purunemist kartvad asjad ära peita . </s> <s> Keegi kloppis juba uksele , aga Kaarnal oli aknaraami külge kinnitatud mootorrattapeegel ning kõigepealt hiilis ta selle juurde piiluma . </s> <s> Peeglist paistis Võlur . </s> </p>
<p> <s> " Miks sa kolistad ? " imestas Kaaren . </s> </p>
<p> <s> " Enne sisenemist tuleb ikka koputada , " irvitas Võlur võimalikult kitsast ukse ja uksepiida vahele tekkinud praost tuppa hiilides . </s> <s> " Kus siis teised on , miks ma tervitushüüdeid ei kuule ? " uuris Võlur , otsides kedagi diivani ja laua tagant , nurkadest ja koguni põdranaha alt . </s> </p>
<p> <s> Kaarnal läks juba meelest ära , et ta oli igavlenud . </s> <s> Võibolla oleks talle üksinduses midagi head pähe tulnud , aga enam polnud midagi parata , Võlur , tuntud nipivend , oli platsis . </s> <s> " Oli sul , noh , midagi plaanis ka või ? " küsis Kaaren ettevaatlikult . </s> </p>
<p> <s> " Ei olnud , " vastas Võlur plaate sorides . </s> </p>
<p> <s> " Ja sikkel muudkui tõi ise su siia ? " imestas Kaaren . </s> </p>
<p> <s> " Sikkel näh , " kinnitas Võlur . </s> <s> " Sa oled endale uue " Stranglersi " saanud ? " </s> </p>
<p> <s> " See pole minu oma . </s> <s> Ma võtsin selle Justi käest kuulata . " </s> </p>
<p> <s> " Paneks peale . " </s> </p>
<p> <s> " Ah ära pane , ma just alles kuulasin seda . </s> <s> Läheks parem kuskile välja ! " </s> </p>
<p> <s> " Kuhu nimelt ? " </s> </p>
<p> <s> " Näiteks Pireti poole . " </s> </p>
<p> <s> " Minugi poolest , " nõustus Võlur ning pani plaadi teiste vahele tagasi . </s> </p>
<p> <s> Väljas oli pime . </s> <s> Sadama poolt kostis verdtarretamapanev oigeid meenutav müra . </s> <s> Kaaren kustutas laualambi , keeras Võluri järel ukse lukku ning pani võtme uksepiida peale prakku . </s> <s> Uksele oli kirjutatud : " See on meie PUNKER " . </s> </p>
<p> <s> " Ja kus siinkandis siis need teised punkrid on ? küsis Võlur ja sisenes Kaarna järel garaaži , kus tolle mootorratas seisis . </s> </p>
<p> <s> " Kui nad oma ehitusega seal valmis saavad , " arutas Kaaren , ise samal ajal Boschi küünlaid peale keerates ja Võluri poole piiludes - et kas see ikka märkab , " siis hakkab seal olema tohutu angaar , mis mahutab sadu tonne banaane . </s> <s> Ega ma banaanide pärast , aga neid tuleb ju külmutada ehk tekitada sinna ümber talv . </s> <s> Kui asjad oleksid maailmas tasakaalus - siis peaks kuskile mujale tekkima rohkem suve . </s> <s> Huvitav , kuhu ? " </s> </p>
<p> <s> " Näiteks siia , " vastas Võlur , kui tabas end asja üle sügavamalt mõtlema hakkavat , mida ta tavaliselt hoolega vältis . </s> </p>
<p> <s> " Arvad või ? </s> <s> Et soojem sügiskuu näiteks ? </s> <s> On see Vellavere vanamees seda metssea põrnade pealt juba järele vaadanud ? " </s> </p>
<p> <s> " Igavene suvi , " muigas Võlur . </s> </p>
<p> <s> See tuli Kaarnale ootamatult - oli ta ju ise ennist midagi sarnast mõelnud . </s> <s> ( Eesti ilukirjanduses on Jaak Jõerüüt kirjutanud jutu " Igavene suvi " , mis on ka terve jutukogu pealkirjaks . </s> <s> Ei Võlur ega Kaaren polnud seda lugenud . </s> <s> Veelgi varem , aastal 1979 , on täpselt samasugust pealkirja oma jutukogul kasutanud inglise ulmekirjanik Christopher Priest . </s> <s> Ma ei tea üldse kedagi , kes seda lugenud oleks . ) </s> </p>
<p> <s> " Tead , ega ma suusatamisest nii väga ei hooligi , " arvas Kaaren mootorratast garaažist välja lükates . </s> </p>
<p> <s> " Ka mina pole suuskadega sina peal , " kinnitas Võlur , kustutas tule , lükkas garaažiukse kinni ja sulges värava . </s> </p>
<p> <s> " Ja ma ei lihtsalt ei salli , et talvel peab paksu jopega käima , " leidis Kaaren . </s> </p>
<p> <s> Nad lõid mootorrattad käima ja istusid sadulasse . </s> </p>
<p> <s> " Ära muretse , seda enam ei tule , " hüüdis Võlur läbi mootorimürina . </s> </p>
<p> <s> " Oled kindel või ? " hõikas Kaaren , ent taipas samas , et nii Võlur kui tema ise olid selles kindlad . </s> <s> Nad vajutasid kiivriklaasid kinni ja andsid gaasi . </s> </p>
<p> <s> Ükski Eesti põllumees ega põllumajandusjuht ei aimanud veel , et Tallinna Uussadama grandioossed ehitised ühes looduse lahendamata saladustega võiksid võimaldada neil edaspidi oma kiviklibustelt põldudelt aastas kaks saaki saada . </s> <s> Ja veel mitte midagi kahtlustadagi oskav Piret rõõmustas juba kolmandat päeva , et oli endale soodsalt uued " takjatega " talitossud hankinud . </s> <s> Ta käis nendega toas ringi ja tõstis aeg-ajalt kord üht , kord teist jalga peeglilaua peale . </s> <s> Üks tuttav ärimees oli lubanud talle ka slaalomisuusad hankida - tõeliselt asjalike inimeste hulgas oli kombeks saanud talviti Lõuna-Eesti kuppelmaastikke nühkida . </s> </p>
<p> <s> Samas astusid koputamata ja kella andmata sisse Kaaren ja Võlur . </s> <s> " Adidas " -dressis ja talvetossudes peegli ees keksiv Piret ajas neid nii kangesti naerma , et nad ei saanud tükil ajal sõnagi suust . </s> </p>
<p> <s> " Mis teil viga on ? " imestas Piret . </s> </p>
<p> <s> " Me katsume nii oma kadedust varjata , " ütles Võlur lõpuks , " kuule , kas sa " Essexi " iluuiske ei taha osta , see on maru hea firma ikkagi ? " </s> </p>
<p> <s> " Mul juba on , " vastas Piret üle- olevalt . </s> </p>
<p> <s> " Siis oled sa üks enneolematult nobe naisterahvas küll , " imestas Võlur , " ma nimelt alles kolm minutit tagasi mõtlesin selle firma välja . </s> <s> On sul siis linnahallis hokiväljak ka juba kinni pandud või ? " </s> </p>
<p> <s> " Mis siis ? " nähvas Piret mürgiselt . </s> </p>
<p> <s> " Muud midagi , aga et kui veel ei ole , siis müü maha kogu talvevarustus , kuni hinnad veel soodsad , " naeris Kaaren . </s> </p>
<p> <s> Piret jäi neile mõtlikult järele vaatama , kui nad , rohkemat lisamata , teineteise kannul uksest välja marssisid . </s> </p>
<p> <s> " Ega meil ei maksaks tegelikult vist kõigile öelda küll , " arvas Kaaren aiaväravat sulgedes , sest tegelikult ta natuke kahtles , kas kõik ikka nii hästi välja tuleb , nagu Võlur oli lubanud . </s> </p>
<p> <s> " Tasub küll ... " teatas Võlur oma mootorrattale nõjatudes ja süütas sigareti , mistõttu lause jäi lõpetamata . </s> </p>
<p> <s> Talv ja lumi ja kõik see külm värk oli muidugi vastik küll , ometi ei osanud Kaaren uut elu ilma selleta päris hästi ette kujutada . </s> <s> Talle meenus kolmanda klassi vene keele õpikust loetud tükk , kus keegi oli tuppa toonud ja potti kasvama pannud tavalise kase ning sügise saabudes olid sel ikka lehed kollaseks läinud ja maha langenud , mis siis et toas hea soe oli . </s> <s> Sest kui tema ja Võlur ja olgu siis pealegi ka Piret nüüd teavad , et talve ei tule , ja mõnele sõbrale võis selle ju veel selgeks teha , siis kaskede ja muude taoliste loodusnähtustega pidi selgitustöö märksa raskemaks kujunema . </s> <s> Ja see poleks midagi väärt suvi , kui lõõskav päike su raagus puude vahelt iga naks kätte saaks ja rohi ka ei kasvaks . </s> <s> Rohkem ei viitsinud ta sellele mõelda , igal juhul pidi see saama ettekäändeks sellele , miks ta lõikuskuu lõppedes linna elama ei lähe . </s> <s> Ja kui tänane õhtu möödub Võluriga ringi kihutades ja mitte tarkade asjade peale mõeldes , nagu ennist kavatsetud , pidi taolisi õhtuid nüüd veel hulganisti nii üheks kui teiseks jätkuma . </s> </p>
<p> <s> Kaaren ja Võlur käivitasid mootorrattad ja sõitsid öhe . </s> </p>
<p> <s> Siklihooaeg pidi kestma esimese lumeni . </s> <s> Nojah ... </s> </p>
<p> <s> Sensitiiv-agent X-11 värises . </s> <s> Tegelikult värises ta peaaegu pidevalt , nii et teda saatvad julgeolekutöötajad olid sellega lausa ära harjunud . </s> <s> Praegu laskus ta mööda järsku betoontreppi veepiirist tunduvalt madalamale ehitatud katakombidesse . </s> <s> Rõskus mõjus talle harjumatult ja väga halvasti . </s> <s> Tavaliselt oli ta töötanud aatomielektrijaa-mades , valvates seal energiakadude järele . </s> </p>
<p> <s> " Igas olukorras tuleb sisse elada nii-öelda miljöösse , " sõnas ta saatjatele , kui nad olid jõudnud hõredalt asetsevate tulede poolt hämarasti valgustatud betoontunnelisse . </s> <s> Tegelikult oli olukord küll talle endalegi segane - aatomijaamadest suudeti küll parima tahtmi- sega virutada mõni tühine megavatt energiat , siin oli aga kogu tasakaal täiesti käest ära - oma alampolkov- nikupalga eest pidi ta siin kõvasti pingutama . </s> <s> Ettevaatlikult käigus edasi astudes jõudis sensitiiv-agent sisimas otsusele mitte tegelda niivõrd avarii põhjuste kindlaks- tegemisega , vaid pühenduda rohkem süüdlaste väljaselgitamisele . </s> <s> Ja sisetunne ütles ka , et tütarlaps , kelle militsionäärid sadama terri- tooriumilt loata hulkumast olid püüdnud , võiks asjaga seotud olla . </s> </p>
<p> <s> Sensitiiv-agendil oli võime tunnetada energiavoogude liikumist . </s> </p>
<p> <s> Seni oli ta alati aru saanud , kui tuumareaktsioon kontrolli alt väljuda tahtis või mõni ioonide voog järsult vasakule tõmbas . </s> <s> Külmutusseadmetega , olgugi siis tervet angaari täitvate tohutute agregaatidega , pidi kõik ju palju lihtsam olema . </s> <s> Esimene segadus oli juhtunud siis , kui külmutusseadmed üheks ööks prooviks sisse lülitati . </s> <s> Laoruumides oleks pidanud tekkima nullilähedane temperatuur , ometi leiti valvur , kes ilmselt joobnud olekus millegipärast laoruumi oli sisenenud , hommikul sügavkülmutatult . </s> <s> Energia ülekulule ei osanud sel hetkel keegi tähelepanu pöörata . </s> </p>
<p> <s> Üks julgeolekutöötajaist puudutas teda kergelt paremast õlast . </s> <s> Sensitiiv-agent tõstis pilgu ning peatus . </s> <s> Tunneli lõpus seisis mingi tüdruk . </s> <s> Sensitiiv-agendi sisemuses võpatas miski äratundvalt : see tüdruk pidi midagi teadma - kõigist neist veidratest loodusnähtustest . </s> </p>
<p> <s> " Lakkamatud viljavoorid , mis saabuvad meie sadamasse , on selle kujukaks tõestuseks ... " jätkas pruuni pintsakuga mees , kui oli valge barettiga mammi küsimusele enda meelest ammendavalt vastanud . </s> </p>
<p> <s> " Sadam sadamaks , " alustas autojuhimütsi ja vanasõidukiteklubi liikmemärgiga vanamees uuesti oma joru , " aga kuidas ma saan lehed kokku riisuda ja oma õue korda teha enne , kui need lehed üldse maha on langenud ... " </s> </p>
<p> <s> Sellele küsimusele ei pidanud pruuni pintsakuga mees ilmselt vajalikuks vastata , sest ta jätkas häirimatult oma kõnet . </s> </p>
<p> <s> " Aga millal banaanid liikvele pääsevad ? " hõikas kellegi hääl rahva hulgast . </s> </p>
<p> <s> " Banaanid ? </s> <s> Nagu igal aastal . </s> <s> Aga kui ilmastikutingimused püsivad , võite ju ise oma aias banaane kasvatada , " naljatas kõneleja . </s> <s> " Ja jätke see vahelesegamine , me oleme siia kogunenud arutama rajooni heakorrastuse küsimusi . " </s> </p>
<p> <s> " Lähme minema , siin pole enam midagi teha , " ütles Kaaren ja tõukas end eemale kasest , millele nõjatudes ta koosolekut oli jälginud ning mille lehtedel veel mingeid kolletumise märke ei paistnud olevat . </s> </p>
<p> <s> " Peaks minema ja seda banaanide asja ise kontrollima , " ütles Võlur oma mootorratta juurde minnes . </s> </p>
<p> <s> " Tahad banaane kasvatama hakata või ? " küsis Kaaren , kuid Võlur oli juba kiivri pähe tõmmanud ja lõi mootorratast käima , nii et ta ei pannud Kaarna küsimust tähele . </s> <s> Kaaren istus sadulasse ja järgnes Võlurile suvilate vahele . </s> </p>
<p> <s> Sadam pidi varsti juba metsatuka tagant paistma hakkama , kui Võlur suunda näitas ja ratta kinni pidas . </s> </p>
<p> <s> " Mis juhtus ? " küsis Kaaren samuti peatudes . </s> </p>
<p> <s> " Ega sina ju ka Piretit näinud ei ole ? " küsis Võlur , kui oli kiivri peast võtnud . </s> </p>
<p> <s> " Ei ole . </s> <s> Mis siis ? " </s> </p>
<p> <s> " Nojah , et sina pole näinud , selles pole midagi imelikku , aga mina peaks ju ikka teadma - mulle tundub , et midagi on kusagil valesti . </s> <s> Midagi halba ... " </s> </p>
<p> <s> " Halba ? </s> <s> Kuskohas ? " </s> </p>
<p> <s> " Kui ma seda täpselt teaksin , " arutas Võlur , uuris tähelepanelikult mingit traataia juppi ja sõnas siis otsustavalt , " ega ikka ei lähe küll sadamale lähemale ! " </s> </p>
<p> <s> " Miks ? </s> <s> Kardad et varastavad sikli ära või ? " küsis Kaaren kahtlevalt . </s> <s> Võluri mõtet oli alati raske jälgida . </s> </p>
<p> <s> " Kas sa arvad , et nad selle siis nii lihtsalt sedasi jätavadki või ! " sisistas Võlur , täpsustamata , kes nimelt . </s> </p>
<p> <s> Kaaren ei osanud selle peale enam midagi öelda . </s> <s> Ta pööras mootorratta ümber ning katsus pingsalt meelde tuletada , ega ta midagi ära unustanud või kahe silma vahele jätnud pole . </s> <s> Ta taipas , et Võlur sonib jälle midagi selle ilmamuutusega seoses ega tahtnud teda enam ilmaaegu lollide küsimustega ärritada . </s> </p>
<p> <s> Septembri lõpp hakkas kätte jõudma . </s> <s> Häid sõiduilmasid pidi veel kauaks jätkuma . </s> <s> Tükil ajal - isegi tükimal kui Piretit - polnud näha olnud ka pensionär Potapovit , kes oma ohtrast vabast ajast rockeritele sigadusi armastas keerata . </s> <s> Oli tema puudumine hea või samuti kahtlust- äratav , ei osanud Kaaren otsustada . </s> </p>
<p> <s> Piret teadis ise küll , et ta on kaval , pidi aga endalegi tunnistama , et lolli näo tegemise ja rumalate küsimustega jõudis kaugemale kui kavalusega . </s> <s> Mida teisisõnu ka naiselikuks intuitsiooniks võis nimetada . </s> <s> See intuitsioon oli kohe tööle hakanud , kui Võlur ja Kaaren olid käinud oma lolli jutuga kogu talvevarustuse kiire mahamüümise mõistlikkusest . </s> <s> Seda Piret ei kavatsenudki teha , aga midagi kahtlast paistis teoksil küll . </s> <s> Tol hetkel oli intuitsioon öelnud - nad tulevad sadama poolt . </s> <s> ( Mis , nagu lugeja teab , oli õige vaid umbmäärase geograafilise suuna poolest , õigupoolest isegi suisa vale - aga naiseliku intuitsiooni eripära selles ongi , et ka valedele eeldustele tuginedes õigetele lõppjäreldustele võidakse tulla . ) </s> </p>
<p> <s> Piret oli püüdnud nii ühe kui teise käest välja pinnida , mis jama siis selle aastaaegade vaheldumisega lahti võis olla - sest esimesel septembril ei olnud ühtki kollast kaselehte , ja viiendal , ja üheksandalgi veel - aga ei Võlur ega Kaaren tahtnud sellest kõnelda , ükskõik siis kui taipamatut nägu Piret tegi või kui kavalasti juttu juhtis . </s> <s> Aga samamoodi ei tahtnud nad rääkida ka sadamast , mis oli selge märk , et need asjad omavahel ühenduses on . </s> <s> Piret ei tahtnud sadamasse minna - sest seal oli kole ja räpane ja palju ehitajaid ja valve väljas . </s> <s> Aga samas muutus sadamassemineku mõte iga päevaga pakilisemaks . </s> <s> Ei saanud olla seost sadama ja suve vahel - ei saa ju hiigellaevadega sooja õhku tuua või midagi niisugust - ja ometi pidi side olema . </s> <s> Intuitsioon ütles , et peaks minema - aga ka , et mine- kust võib pahandus tekkida . </s> <s> Suur pahandus kohe . </s> <s> See ajas Pireti vihale : oli ju tegemist ikkagi tema lapsepõlve mängumaaga . </s> </p>
<p> <s> Pahandus ei jätnud tulemata - vaevalt oli ta õhtuhämaruses traatvõrgu vahelt läbi pugenud , paari-kolme lukustatud ust avada püüdnud , mõne nurga taha piilunud ja kavatses just kuuekümnetonnisel autokraanal kumme tühjaks lasta , et tema käigust ka väike märk maha jääks - kui mingid onkud tal kahelt poolt kaenla alt kinni võtsid ja kuhugi putkasse vedasid . </s> <s> Hetkeks jõudis Piret isegi mõelda , et ega need väga valvurite moodi ei olegi ja et viimaks võib minna veel vägivalla tarvitamisekski . </s> <s> Aga Piret lükati lihtsalt uksest sisse ja uks pandi tema tagant lukku . </s> <s> Muidugi ei kavatsenud ta jääda tööriistakuuri paremaid aegu või meeste tagasitulekut ootama . </s> <s> Karjumine oli küll sama mõttetu . </s> <s> Kulus aga paar tundi , kuni Piret nurgast leitud kangiga kaks lauda seinast lahti sai ning välja suutis pugeda . </s> <s> Kohe seepeale oli ta aga mingisse auku kukkunud ja nüüd eksles ta üsna tüdinult veidraid ja niiskeid käike pidi ringi . </s> <s> Viimaks nägi ta mingisuguseid mehi vastu tulemas , nad olid sõjaväevormis , mis oli pahaendeline , aga Piret lootis , et ehk nad aitavad tal siiski välja pääseda - kui ta küllalt hästi lolli mängib . </s> </p>
<p> <s> " Kuidas siit raamatukokku pääseb ? " kaebles ta kurva häälega , talle oli üks vana komöödiafilm meelde tulnud . </s> </p>
<p> <s> Tema vastas peatuv ohvitser oli äärmiselt eemaletõukava välimusega . </s> <s> Piret polnud kunagi kohanud inimest , kes oleks nii väga konna meenutanud . </s> </p>
<p> <s> " Raamatukogusse ? " avas mees oma laia suu , kust vastupidiselt välimusele päris lahke ja meeldiv hääl välja kostis . </s> <s> Oma jutuvada käeviibetega saates hakkas ta püüdliku vastutulelikkusega seletama : " Lähete siit otse , " näitas ta käega hoogsalt selja taha , " ja otse-otse-otse pea- aegu kuni lõpuni ja siis vasakule . </s> <s> Seal on trepp . </s> <s> Ja treppi mööda lähete üles ja jõuate peaaegu väljapääsuni . </s> <s> Ja seal küsitegi täpsemalt järele . </s> <s> Et raamatukogu . " </s> </p>
<p> <s> Piret rõõmustas juba endamisi , et ta nii täppi oli pannud ning hakkas ohvitseridest mööduma , kui seesama konna moodi mees ta peatas . </s> </p>
<p> <s> " Ega teie ei tea midagi öelda selle joodiku valvuri kohta , kes öösel laoruumis suri ? " küsis too , tobe muie näol . </s> </p>
<p> <s> " Noh , eks me kõik ju ... " hakkas Piret end ettevaatlikult eemale nihutama.Vormis mehed ei meeldinud talle üldse ja konnanäod samuti mitte . </s> <s> Ta pani jooksu , lidudes kõigest väest juhatatud suunas . </s> <s> " Seis , muidu lasen ! " kostsid selja tagant hõiked . </s> <s> Hirm ei lasknud Piretil ähvarduste üle järele mõelda ja nüüd poleks ta enam mingi hinna eest seisma jäänud . </s> <s> Tunneli laes põlevad tuled kadusid üha kiiremini selja taha . </s> <s> Vasakus seinas hakkas paistma mingi nišš . </s> <s> Selleni jõudes nägi Piret treppi , millest konnanägu oli pajatanud . </s> <s> Ta vaatas korraks tagasi ja nägi , et kaks ohvitseri on tal juba päris kannul . </s> <s> Ta ruttas järske astmeid pidi üles , siis tuli mingi koridor , uks , ning Piret leidis ennast väljast . </s> <s> Oli pime , eemal seisvate prožektorite valgus siia ei ulatunud , vagunelamute akendest paistvad tulukesed ei hõlbustanud samuti teeraja leidmist . </s> <s> Ta ronis kaubarongide alt läbi , möödus kõikvõimalikest toruhunnikutest , tsisternidest ja konteineritest , ning jooksis siis juba mööda sadamakaid , mille kohal kõrgusid hiigelsuured kraanamonstrumid . </s> <s> Kai ääres seisis tohutult pikk ja kõrge laevamürakas , kahjuks polnud ühtki treppi , mida mööda oleks võinud laeva joosta ning end kuhugi ära peita . </s> <s> Ta möödus prussivirnal istuvatest sadamatöölistest , kes talle imestunult järele vaatasid , kui ta mööda kraanajuhi kabiini viivat raudredelit üles turnis . </s> <s> Ta jõudis ringikujulisele metallplatvormile , tegi tiiru ümber kraana ning jõudis redeli juurde tagasi . </s> <s> Kusagil allpool kõmisesid juba ohvitseride sammud . </s> <s> Edasi pol- nud kuhugi joosta . </s> <s> Korraga liigahtas sadamakraana all seisev kaubarong vagunite kolinal paigast ning hakkas rööbaste kriginal edasi liikuma . </s> <s> Sildi alt , kuhu oli kirjutatud " <gap rend="võõrkeelne_tekst"/> " ronis Piret kiiresti käsipuude vahelt läbi ning hakkas mööda kraana metallkonsttruktsiooni allapoole ronima . </s> <s> Juba kõmisesid tagaajajate sammud pea kohal ringplatvormil . </s> <s> Piret vaatas üles ja nägi kahe käsipuu kohale kummardunud ohvitseri furaškasid . </s> <s> Ta ronis kähku raudtalale , millest liikuva rongi katuseni jäi vaid meeter . agunid libisesid üksteise järel tema alt läbi . </s> <s> Selja taha vaadates nägi ta , et viimane vagun on juba päris lähedal . </s> <s> Ta kükitas madalamale , võttis julguse kokku ning hüppas . </s> <s> Liikuv rong lõi tal jalad alt ning ta prantsatas vagunikatusele selili . </s> <s> Ümber pöörates nägi ta kaht metallplatvormil seisvat ohvitseri , kellest ta üha kiiremini eemaldus . </s> <s> Ju neil oli teda väga vaja olnud , et nad teda nii kaua jälitada olid viitsinud , mõtles Piret . </s> <s> Ta ei teadnud küll , miks . </s> <s> Rong sõitis sadamakraanade alt läbi . </s> <s> Vasakul mustendas meri , paremal kõrgus ebamaiselt kolossaalne prožektoritest valgustatud elevaator . </s> </p>
<p> <s> Mõne aja pärast jäi sadama territoorium selja taha ning rong kihutas juba pimeda võsa vahel . </s> <s> Viljaelevaator paistis eemal nagu mingi särav muinasjutuloss . </s> </p>
<p> <s> Järsku hakkas Piretil külm . </s> <s> Pääsemisrõõm asendus pikapeale masendusega . </s> <s> Ta lamas pimedas öös teadmata suunas kihutava rongi katusel , tema peopesad ja küünarnukid olid marraskil ning seelik lõhki kärisenud . </s> <s> Sukkadest polnud enam midagi järel nii et ta otsustas need üldse ära võtta ja minema visata . </s> <s> Ta tõstis seeliku üles ja hakkas trippe lahti päästma , kui tema ette vaguni katusele langes mingi valgus . </s> <s> Piret vaatas kohkunult üles ning nägi , et tema kohal liigub hääletult mingi ümmargune asjandus , mida ümbritsesid oranžikalt hõõguvad aknad või tuled , mis rongi katusele ja rongi kõrvale maapinnale pikki valgusvihke heitsid . </s> <s> Need ohvitserid on talle selle asjandusega järele lennanud , mõtles ta esimese ehmatusega , kuid taipas siis , et nii võimsat tehnikat ei tohiks Nõukogude relvajõududel küll olla . </s> <s> Loomulikult oli temagi kuulnud igasuguseid jutte UFO-dest ja lendavatest taldrikutest ja see seal üleval paistis just sedamoodi olevat . </s> <s> Korraga kustutas lendav veidrus oma tuled ja Piret tundis , kuidas mingi jõud ta rongi katuselt õhku tõstis . </s> <s> Keha muutus kergeks nagu udusulg ning nüüd hõl- jus ta juba kõrgel kihutava rongi kohal . </s> <s> Piretile tundus , et tuul viib ta kohe minema ja lennutab kuskile põõsasse , kuid taldriku põhja tekkinud ümmargune auk tõmbas nagu tolmuimeja ta endasse . </s> <s> Auk tema all sulgus ja nüüd ei näinud ta enam midagi . </s> <s> Endiselt hõljus ta kusagil õhus . </s> <s> Ta hakkas käte ja jalgadega enda ümber kobama , ei tabanud aga muud kui tühjust . </s> <s> Äkki pimestas valgus silmi ning Piret leidis ennast tühjast tuhmilt sillerdavast ruumist . </s> <s> Peale tema oli seal veel keegi nahkjopiga ja üleni musta riietatud noormees , kes hetkel seisis seljaga tema poole . </s> </p>
<p> <s> " Kus ma olen ? " kuulis Piret noormeest küsivat , kuigi rohkem elusolendeid ruumis ei paistnud olevat . </s> </p>
<p> <s> " Siia nüüd jäädki , " vastasid seinad . </s> <s> " Või tahad välja minna ? </s> <s> Ütled , kui kõht tühi on . </s> <s> Siis mina ütlen : enne ei söö , kui Võlur käes . " </s> </p>
<p> <s> Piretit ei pannud enam miski imestama . </s> <s> Pealekauba tundus seintest kostev hääl justkui tuttavana . </s> <s> Ei , konnanägu see polnud . </s> <s> See oli keegi , keda ta juba ammu tundis . </s> <s> Ta ei suutnud meenutada . </s> <s> Ent noormehe oli ta ära tundnud . </s> <s> " Kaaren ! " hüüatas Piret . </s> </p>
<p> <s> Kaaren pööras ümber ja jäi teda üllatunult vahtima . </s> <s> Piret läks Kaarna juurde , võttis tal ümbert kinni ja surus enda vastu . </s> <s> Ta tundis , kuidas Kaarna käed üle ta selja alla libisesid . </s> </p>
<p> <s> " Kust sa siia said ? " küsis Kaaren . </s> </p>
<p> <s> " Ma ei tea , " vastas Piret . </s> <s> Siis hakkas kõik väga kiirest keerlema . </s> </p>
<p> <s> Nõmme turuplats oli täiesti inimtühi . </s> <s> Loksa sovhoosi silti kandva lilleputka tagant piilus Kaaren ärevalt uue metallsilla poole , mis sinise peletisena mäest alla viiva sõidutee kohal lasus . </s> <s> Mööda suusatajatele mõeldud silda veeres lapsevanker . </s> <s> Kaarnale ei tulnud äkki meelde , kelle soovil ta niiviisi kell kaks öösel siia oli tulnud - aga kellegagi oli ta ju kokku leppinud . </s> <s> " Tule kell kaks , igavesti lahe oleks mõni lamoonekas silla pealt alla läkitada , mõnele autole katusele , " oli keegi öelnud . </s> <s> Lapsevanker veeres lilleputka ette ning jäi otsekui hoo vaibudes pidama . </s> </p>
<p> <s> " Tere tulemast kuutõbiste hulka ! " prääksus keegi kõhurääkija kombel . </s> <s> Kaaren piilus putka tagant metallsilla poole - polnud kedagi , kes oleks võinud rääkida või vankri tema ette tõugata . </s> <s> Igaks juhuks küsis ta : " Kas see oled sina ... " , aga prääksumine : " Ei ole mina , ja kedagi ei ole ja keegi ei mäleta , eit mäletas , aga eit suri ära ! " katkes- tas teda enne , kui ta oma lause lõpetada jõudis . </s> <s> Kaaren läks vankri juurde . </s> <s> See oli tühi . </s> <s> Patja ka ei olnud . </s> <s> Kuid valgel linal , mille servad olid korralikult madratsi alla keeratud , oli mänguklotsisuurune tuhm metallkuubik , mille jalutsisse kortsu lükatud vankrikate nähtavale jättis . </s> <s> Kaaren teadis , et ta teab , kes niiviisi tembutada võib , aga miskipärast ei tulnud ikkagi meelde . </s> <s> " Eit mäletas , aga eit suri ära , " kordas ta nukralt . </s> <s> " Põrgupõhja uus vanapagan ? </s> <s> Vanapagan ? </s> <s> Kurat ? </s> <s> Ei tea . " </s> <s> Kaaren vaatas veel kord vankris lebavat tuhmi kuubikut ja sai aru , et tegelikult on ta selle sees . </s> <s> Veidi aega paistsid veel lilleputkad ja mäeküljel kasvavate mändide varjud , siis muutusid kuubiku seinad läbi- paistmatuteks . </s> <s> Esimese ehmatusega meenusid Kaarnale kuuldused nülitud lehmakeredest ja ilma peata koertest , mida kõike salapäraste UFO-nautide kätetööks arvati . </s> <s> Ta pöördus järsult ümber - veendumaks , et keegi talle selja tagant ei lähene . </s> <s> Kuubik oli tühi ja seinad sädelesid tuhmilt . </s> <s> Ruumis oli valge , kuigi ühtki valgustit polnud näha . </s> <s> Seega võisid ka riistad , millega talt kohe nahka maha hakatakse võtma , esialgu lihtsalt nähtamatud olla . </s> </p>
<p> <s> " Sina tead küll , aga sina ei ütle , " kostis kuri hääl - see näis nagu valguski tulevat eikusagilt ja kõigist seintest korraga . </s> <s> " Sina tead küll , kes minu energia varastab . " </s> </p>
<p> <s> " Kvadro , " tunnustas Kaaren - see ajas teda muigama . </s> </p>
<p> <s> " Ei aja segast juttu ! " pahandas kuubik edasi . </s> <s> " Keegi korraldab lokaalset klimatoloogilist eksperimenti ja varastab minu energiat . </s> <s> Aga kui - nahk maha ! ? " lisas kuubik ähvardavalt . </s> </p>
<p> <s> Kaaren pidi peaaegu naerma hakkama - hääl oli kohutavalt naljakas . </s> <s> Sisu ega ähvardus ei jõudnud talle kohale . </s> <s> " Kus Võlur on ? " küsis ta tõsinedes , pealegi hakkas teda armukadedus vaevama , sest Piret oli samuti kadunud . </s> </p>
<p> <s> " Ah Võlur , Võlur , jah ? " püüdis hääl veel ähvardavamalt uriseda , " just seda ma tahangi teada ! " </s> </p>
<p> <s> " Ma ei tea . </s> <s> Ja üldse , ma lähen nüüd parem ära . " </s> </p>
<p> <s> Kuubik ei teinud väljagi . </s> </p>
<p> <s> " Või kutsun sõbrad appi ja nad annavad sulle peksa , " lõõpis Kaaren . </s> </p>
<p> <s> " Sõbrad on lollid , " prääksus Kuubik . </s> </p>
<p> <s> " Lase mind kohe heaga minema ! " nõudis Kaaren . </s> </p>
<p> <s> " Ma tahan oma energiat tagasi , enne lahti ei lase , " pakkus kuubik omalt poolt . </s> <s> " Mul vaja Võlur oma kätte , tema võttis . </s> <s> Kätte saan , nahk maha ! </s> <s> Ja sind hoian nii kaua kinni , kui ütled , kus Võlur on . " </s> </p>
<p> <s> " Ma ei tea . </s> <s> Ma juba ütlesin , et ma ei tea . </s> <s> Ega ma muidu poleks su käest enne küsinud , " vastas Kaaren . </s> </p>
<p> <s> " Kaval ! </s> <s> Ha-ha ! </s> <s> Kaval , jah ? " pobises kuubik . </s> </p>
<p> <s> Üks sein hakkas korraga läbi paistma ja Kaaren sai aru , et ta lendab mingi liikuva rongi kohal . </s> <s> " Kus ma olen ? " küsis ta . </s> </p>
<p> <s> " Siia nüüd jäädki , " arvas kuubik . </s> <s> " Või tahad välja minna ? </s> <s> Ütled , kui kõht tühi on . </s> <s> Siis mina ütlen : enne ei söö , kui Võlur käes . " </s> </p>
<p> <s> " Kaaren ... " kuulis ta korraga hüüatust selja taga . </s> <s> Ta pööras ümber ja nägi , et seal seisab Piret . </s> <s> Kes nägi , olusid arvestades , üsnagi seksikas välja . </s> <s> Tema niigi lühike seelik oli eest lõhki kärisenud , üks sukatripp oli lahti läinud , ja näoilmegi oli tal kuidagi väljakutsuv . </s> <s> Piret astus lähemale ja tõmbas Kaarna enda vastu . </s> <s> Kaaren libistas käed üle Pireti selja ja tagumiku ning peatus paljastel reitel . </s> <s> " Kust sa siia said ? " sosistas Kaaren õrnalt . </s> </p>
<p> <s> " Ma ei tea , " vastas Piret . </s> </p>
<p> <s> Siis hakkas kõik väga kiiresti keerlema ja nad leidsid endid väga pimedast ja süngest kohast , mis lähemal vaatlusel osutus Nõmme turuks . </s> </p>
<p> <s> " Kohe saan teid kätte ! </s> <s> Kohe saan teid kätte ! " kostis kusagilt eemalt nõmedat häält . </s> </p>
<p> <s> " Kaaren , otsime takso ! " hüüdis Piret . </s> <s> " Mind hoiti kogu aeg mingites katakombides ja mingi värdjas rääkis mulle energia jäävuse seadusest , " rääkis ta Kaarna külge klammerdudes . </s> </p>
<p> <s> " Mis katakombides ? " küsis Kaaren hajameelselt ning vaatas kusagile eemale , kõrgendikul algava männituka poole . </s> <s> Miski sädelev kera vilkus seal puude kohal väga kahtlustära- tavalt . </s> <s> " Vaata , mis seal on ? </s> <s> Lähme sinna ! " ütles ta järsku . </s> </p>
<p> <s> " Tobu , taksopeatus on teisel pool , " vaidles Piret . </s> </p>
<p> <s> Seni punaselt helkinud kera hak- kas muutuma ikka pikergusemaks ja hõbedasemaks . </s> </p>
<p> <s> " Nad on siis ikkagi olemas , " ütles Kaaren millegipärast . </s> </p>
<p> <s> " Kõik , mis on mõistlik , on olemas , ja mis on olemas , on mõistlik , " teatas Piret . </s> <s> " Lähme nüüd kähku , mind on juba nii pikka aega näljas hoitud ! " </s> </p>
<p> <s> " Ära karda ! </s> <s> Järsku Võlur on seal , " rääkis Kaaren nagu nõiutult mändide poole vahtides . </s> </p>
<p> <s> " Jäta see Võlur juba ükskord rahule ! " sai Piret lausa tigedaks , märkas vaba taksot ja hakkas kätega vehkides selle poole jooksma . </s> <s> Õnneks oli taksojuht teda märganud ja pidas masina kinni . </s> </p>
<p> <s> " Kaaren , tule nüüd ! " hüüdis Piret takso tagumist ust avades . </s> </p>
<p> <s> Kaaren tuli aeglaselt lonkides lähemale , ise aegajalt üle õla tagasi männimetsa poole tagasi kiigates . </s> </p>
<p> <s> " Rut-tu ! " kiirustas Piret ja ronis juba ees taksosse . </s> </p>
<p> <s> " Järgnege , palun , eelmisele masinale ! " ütles Kaaren taksosse istudes , kohutavalt enesekindla näoge seejuures . </s> </p>
<p> <s> Taksojuht jäi talle juhmilt vastu vaatama , sest mingisugust eelmist masinat lihtsalt ei olnud . </s> <s> Öine tänav oli täiesti tühi . </s> </p>
<p> <s> Jõudmata teiste vastastikuse põrnitsemise lõppu ära oodata teatas Piret kiiresti oma aadressi . </s> </p>
<p> <s> Kaaren ärkas mingi kolina peale . </s> <s> Piret oli külmutuskapist kõik söödava diivanilauale tassinud ja vaatas nüüd tekkinud hunnikut ahne pilguga . </s> <s> Järsku tõusis ta püsti , läks oma lühikest öösärki kohendades avatud verandaukse kõrvale televiisori ja raamaturiiuli vahele pimedasse nurka ning tõi sealt lagedale kašmaari . </s> <s> Aga enne kui ta sellesse hambad sisse jõudis lüüa - või see temasse , kašmaare ei või kunagi usaldada - märkas ta raamaturiiulil helkivat kuulikest . </s> <s> See oli kašmaari kuul . </s> <s> Aga võibolla ei olnud ka . </s> <s> Tõepoolest , kašmaari peal olevas avauses oli kuul alles . </s> <s> Raamaturiiulil olev kuul hakkas kutsuvalt sillerdama ja Piret katsus seda sõrmega . </s> <s> Kuul muutus nüüd üha suuremaks , Piret aga väiksemaks , sõrm muudkui venis - ja tõmbas siis nagu kummipael lupsti ! </s> <s> Pireti kuuli sisemusse . </s> <s> Kaaren tõusis voodis istukile . </s> </p>
<p> <s> " Aga kui - nahk maha ! " ütles keegi vastikult iniseva häälega . </s> </p>
<p> <s> Kaarnale meenus " Alice imedemaal " . </s> <s> Aga hoolimata paljudest kasulikest näpunäidetest , mida sealt leida võis , polnud seal küll õpetatud , mida öelda Pireti vanematele , kui need nüüd tuppa peaksid astuma - pealegi oli kuul kasvades ja Piretiga põgenedes akna purustanud . </s> <s> " " Hullumeelsuse printsiip- ... " </s> <s> ! " meenus Kaarnale kusagilt loetud lausekatkend . </s> <s> Ta heitis diivanile ning jälgis ükskõikselt , kuidas hakklihapakk diivanilaual üles sulas ning punased nired laiali jooksma hakkasid . </s> <s> Hakkliha lagunes pikkamööda koost ning lihatükid hõljusid suurest purunenud aknast välja hommikupunasse . </s> <s> Kas Piret on tõesti ikka veel näljane , imestas Kaaren . </s> <s> Aga võibolla läheb liha ja veri tapetud loomadele tagasi , mõtles Kaaren ja tundis , et uni hakkab uuesti peale tulema . </s> </p>
<p> <s> Sensitiivagent X-11 istus mugavas tugitoolis ja mõtles . </s> <s> Kõigepealt oli täiesti võimatu , et hoolimata kõigist ettevaatusabinõudest ja isegi tema enda kohalolekust võiks keegi ikka veel energiat varastada - ja ometi oli see nii . </s> <s> Samuti oli täiesti võimatu , et mingi sadama territooriumil hulkunud plika asjasse segatud võiks olla . </s> <s> Üsna võimatute sündmuste hulka kuulus seegi , et see plika tema alluvate käest põgenema võis pääseda . </s> <s> Viimane polnud küll päris võimatu : tegijal juhtub mõndagi ja meestel poleks ju pruukinud valetada , et ainult lendava taldriku ootamatu ilmumine neid ametikohuste täitmiselt eksitas ... </s> </p>
<p> <s> Palju võimatuid asju üheskoos tähendas tavaliselt seda , et sensitiiv-agent oli õigele rajale sattunud . </s> <s> Nüüd hakkas talle järsku tähendusrikkana tunduma seegi , et plika ema - estraadilaulja Regina Püssi hääl oli hommikul raadiost kõlanud . </s> <s> Nii , nii , nii ! </s> <s> Sensitiiv-agent kummardus kirjutuslaua juurde ja soris pisut paberites . </s> <s> Laual oli neid palju ning varsti tüdines ta neis tuhnimisest ära . </s> <s> Siis hakkas tal peas aga midagi prigisema . </s> <s> Nimelt võis ta ülikõrge sagedusega raadiolaineid otse kuulda . </s> <s> Mitte kõiki muidugi . </s> <s> See kõik oli kuidagi tema sensitiivsusega seotud , talle endale loomulik , teistele aga arusaamatu . </s> <s> Teda oli uuritud - hoolimata vastupuiklemisest , tõsi , alampolkovnikupalga eest võis hullematki välja kannatada - ja nüüd kasutati üht kindlat lainepikkust temaga eriti salajaseks sidepidamiseks . </s> <s> Igatahes ei suutnud agent üllatust varjata , kui salajaselt lainepikkuselt , millest teadsid kogu maailmas ainult neli , ei , viis inimest , kostis äkki hädine hääl : " Tahan süüa ! " </s> </p>
<p> <s> " Süüa ei ole , " saatis X-11 automaatselt vastuse teele . </s> </p>
<p> <s> " Peab olema ! " kostis kusagilt veelgi kaugemalt eetrilainetest kindral Potapovi autoriteetne bass , tundmatu hääl virises aga edasi : " Ja külm on ka ! " </s> </p>
<p> <s> " Räägib X-11 . </s> <s> Räägib X-11 . </s> <s> Kes kuuleb ? </s> <s> Vastuvõtt , " püüdis agent olukorras selgusele jõuda , vastas talle aga jällegi Potapovi bass : " Pidage rangelt kinni raportiteks ette nähtud kellaaegadest ! " </s> </p>
<p> <s> Sageli kahtles agent , kas Potapovile üldse mitte asjatult pole tema lainepikkust teatatud . </s> <s> Ilmselt oli see juhtunud hiljaaegu , enne sadama-afääriga tegelema asumist polnud ta mingist Potapovist üldse kuulnudki . </s> <s> Nüüd aga käratses sala- jasel lainepikkusel ... </s> <s> Nagu kiuste astus kabinetti leitnant Mihhailov ja teatas midagi järjekordsest banaanipartiist . </s> <s> Ja tundmatu raadiopiraat lõpetas oma hädaldamise hüüatusega : " Gõrõ-gõrlümft ! " mis sensitiivagendi lausa võpatama pani ja iseäranis mõttetuna tundus . </s> <s> " Kodanik , vahetage lainepikkust ! " ütles ta nõudlikult , ise millegipärast Mihhailovile otsa vaadates . </s> </p>
<p> <s> " Yes , " ütles Mihhailov , nagu sensitiivagendile tundus - tavalise " Jest " asemel . </s> </p>
<p> <s> Agent tahtis Mihhailovit imperialistliku lääne ees lömitamise eest sõimama hakata , aga Potapov segas jälle vahele : " X-11 ! </s> <s> X-11 ! </s> <s> Vastuvõtt ! " </s> </p>
<p> <s> " X-11 kuuldel . </s> <s> Vastuvõtt . " </s> <s> vastas sensitiivagent ning vaatas pahaselt Mihhailovi poole , kes mööda kabi- netti ringi käis ja igasuguseid kapinuppe vahtis - ilmselt otsis , kust saaks lainepikkust vahetada . </s> </p>
<p> <s> " Nimetage mulle alajaama asukoht ! </s> <s> Vastuvõtt . " </s> <s> nõudis Potapov . </s> </p>
<p> <s> " Alajaam on elevaatori taga . </s> <s> Vastuvõtt . " </s> <s> üritas agent Potapovile selgitada . </s> </p>
<p> <s> " Täpsustage ! </s> <s> Vastuvõtt ! " </s> </p>
<p> <s> " Kohe nende kõige kõrgemate tornide taga , see hall putka . </s> <s> Vastuvõtt . " </s> <s> püüdis agent täpsustada . </s> </p>
<p> <s> " Kas teil on täpsed andmed ? </s> <s> Vastuvõtt . " </s> <s> nõudis Potapov uuesti . </s> </p>
<p> <s> " Just nii . </s> <s> Vastuvõtt . " </s> </p>
<p> <s> " Tänan . </s> <s> Lõpetan . " </s> </p>
<p> <s> Mingi hall vari libises akende tagant läbi ja agent X-11 tundis hirmuga , kuidas kogu Kirde-basseini elektrienergia , igasugustest kaitsmetest ja trafodest hoolimata , otse nende alajaama voolas ja sealt kaduma läks . </s> </p>
<p> <s> " Häire ! " karjus agent . </s> </p>
<p> <s> " Häire , " karjus Mihhailov talle vastu . </s> </p>
<p> <s> " Viimaks on nad paljastatud ! " lootis agent , aga mitte midagi taipav Mihhailov kontrollis vaid kiiruga oma mundri määrustikukohast kinniolekut , ja agent pidi ise punasele häirenupule vajutama . </s> <s> Salapärane vari rippus endiselt alajaama kohal ega teinud väljagi esimeste kohaleruttavate sõdurite automaaditulest . </s> <s> Kõigele lisaks kostis agendi peas kellegi parastav naer , mida katkestas aga pahane küsimus : " Mis see koerte võidujooks siia puutub ? " </s> </p>
<p> <s> Kui Regina Püss ukse avas , nägi ta Kaarnat , kes imelikult kohmetul moel ütles : " Tere , ma tahtsin ainult küsida , ega Piretit kodus ei ole ? " </s> </p>
<p> <s> " Ei ole , " teatas Regina vihaselt ja pani ukse uuesti kinni . </s> <s> Ja taipas siis , et midagi on valesti : tema seisis õues ja Kaaren oli majas sees ! </s> </p>
<p> <s> " Ma ei saa ainult aru , miks keegi sind mingite kuulide sisse ei tõmba , " oskas Regina vaid öelda , kui Kaaren oli talle kogu loo ära rääkinud . </s> <s> Ta ei uskunud Kaarna jutust ühtegi sõna - või ei tahtnud uskuda . </s> <s> Mis tegi kokkuvõttes sama välja . </s> <s> Ainult et esialgu ei olnud kedagi , kes usutavama looga välja tuleks . </s> <s> Ja külmutuskapp oli tühjaks söödud küll . </s> <s> Ka Regina pea oli tühi , nii et ta ei taibanud endalt sedagi küsida , miks Kaaren juba minema ei hakka . </s> <s> Äkki märkas ta punakat niret , mis Pireti toa ukse alt välja voolas . </s> <s> " Veri ! " karjatas ta ehmunult . </s> </p>
<p> <s> " Võibolla on Piret ikka veel näljane , " kehitas Kaaren ükskõikselt õlgu . </s> </p>
<p> <s> Regina sattus sellest märkusest veel suuremasse ärevusse . </s> <s> Pealegi ei voolanud nire enam mööda põrandat edasi , vaid muutus otsast kuulikes- teks ning lendas katkendliku joana aknast välja . </s> <s> Regina tahtis just ära minestada ja üles ärgata mingis rahulikumas kohas - aga ühekorraga kargas Kaaren püsti ja jooksis uksi paugutades majast välja , akna taga vilksatas mingi helendav siluett ja keegi karjus plekise häälega : " Kohe saan su kätte ! </s> <s> Kohe saan su kätte ! " - nii et Regina otsustas minestamisega veel veidi oodata , et mitte millestki olulisest ilma jääda . </s> <s> " Kui kätte saate , andke talle minu eest ka , " pomisest ta - Kaarnale mõeldes - kurjalt , läks kiiresti katkise akna juurde ja vaatas välja . </s> <s> Õunapuude kohal rippus seesama , millest Kaaren oli rääkinud . </s> <s> " Ema ! " karjus kusagil Pireti hääl , siis kadus UFO ja hääl samuti . </s> <s> Regina nägi , et tänavat pidi läheneb mingi mootorratas . </s> <s> Värava ees see peatus , mootorrattur võttis kiivri peast ja Regina nägi , et see on Võlur - keda ta Pireti tuttavatest millegipärast kõige vähem sallis , hoolimata sel- lest , et too alati korralikult ja maitsekalt riides käis . </s> </p>
<p> <s> " Piretit ei ole kodus ! " karjus Regina juba eemalt . </s> </p>
<p> <s> " Muidugi ei ole , " vastas Võlur hooletult , ulatas Reginale läbi purunenud akna kaks punast nelki ja kadus nurga taha . </s> </p>
<p> <s> Kui naine ümber pööras , istus Võlur juba tugitoolis , mesimagus naeratus näol ja diivanilaual vedelevast " Dunhilli " pakist võetud sigarett näppude vahel . </s> <s> Regina pani tähele , et põrand on puhas ja aken , läbi mille , kui Kaarna juttu uskuda , tundmatud jõud Pireti ära olid röövinud , jälle terve . </s> <s> Aken , läbi mille Võlur talle alles äsja lilled oli ulatanud ! </s> </p>
<p> <s> " Muidugi võlgnen ma teile seletuse oma ootamatu visiidi pärast , " alustas Võlur , kui Regina teda katkestas : " Ah , mul on nii hea meel , et te tulite ! </s> <s> Teate , kui ma koju tulin , oli siin see ... </s> <s> Kaaren ... " </s> <s> Reginal juba peaaegu et oligi hea meel , et keegi talle seltsiks on sattunud . </s> <s> Olgu siis või Võlur . </s> </p>
<p> <s> " Mis Kaaren siin tegi ? " küsis Võlur huviga . </s> </p>
<p> <s> " Oli millegipärast meie külmutuskapi hakklihast tühjaks söönud ja kui ma ta selle pealt tabasin , hakkas segast juttu ajama . </s> <s> Mingid UFO-d pidid ringi möllama ja olla Pireti ära röövinud . </s> <s> Täielik košmaar . " </s> </p>
<p> <s> " Aga võibolla kašmaar ? " küsis Võlur kavalalt . </s> </p>
<p> <s> " Kuidas ? " </s> </p>
<p> <s> " Kašmaar , " kordas Võlur vastutulelikult . </s> </p>
<p> <s> " Košmaar jah , " nõustus Regina . </s> <s> Kõik oli nii segane , et ta ei tahtnud selle peale mitte mõeldagi . </s> </p>
<p> <s> " Ma mõistan , " noogutas Võlur ( ja see pani Regina sügavalt imestama , sest ta ise ei mõistnud midagi ) , " ma tahtsin küsida - kas teile meeldib suvi ? " </s> </p>
<p> <s> " Suvi ? " </s> </p>
<p> <s> Võlur noogutas . </s> </p>
<p> <s> " Suvi , " naeratas Regina meelitatult ning langetas pilgu Võluri kingitud nelkidele , mida ta siiamaani sõrmede vahel oli mudinud . </s> <s> " Jah , isegi väga ! </s> <s> Kõik õitseb ja õilmitseb ja linnud laulavad ja meri mühiseb ja baarides istuvad sümpaatsed heledates ülikondades härrasmehed ... " unustas ta end lobisema , kergitas siis ennast järsku aknalaualt , kuhu ta mugavalt toetunud oli , ning kohendas kohmetunult oma liibuvat nahkseelikut . </s> </p>
<p> <s> " Jah , ma kuulan teid suurima huviga , " õhutas Võlur leebelt , laualt võetud prantsuse tulemasinaga uut sigaretti süüdates . </s> </p>
<p> <s> " Suvi on nii kaunis , " õhkas Regina , " kuidas mulle meeldiks , kui kogu aeg oleks suvi ... " </s> </p>
<p> <s> " Midagi taolist oli minulgi mõttes , " noogutas Võlur suitsurõngaid puhudes . </s> <s> " Võibolla pisut teistel ajenditel , ent siiski ... </s> <s> Et kas ei saaks nii korraldada , et meil siin - nagu suvi oleks või nii ... " </s> </p>
<p> <s> " Ent kas ei tooks see endaga kaasa looduslikke katastroofe ? " teeskles Regina kohkumist . </s> <s> Nagu estraadilauljate puhul tavaline , polnud tema teadmised maailma asjadest kuigi põhjalikud . </s> <s> Seda enam tahtis ta neid välja näidata . </s> <s> " Selleks tuleb ju Maa magnetpoolust nihutada - ma ei teagi kui mitme meremiili võrra vasakule . </s> <s> Sellega kaasneks arktiliste jäämasside sulamine ning ülemaailmne veeuputus - isegi Muuga võib hõlpsasti vee alla jääda . " </s> </p>
<p> <s> " Päris originaalne mõte , " kiitis Võlur . </s> <s> " Magnetpoolus võiks iseenesest ju maakera telje nihutamisl ka paigale jääda ... </s> <s> Muuseas , mul oli üks palju lihtsam idee . </s> <s> Energia ülekandmine ja ... </s> <s> Kas teile ei tundu , et porikuu - teisisõnu oktoobri - kohta on meil päris soojad ilmad ? </s> <s> Päevad lähevad küll lühemaks , aga mitte külmemaks ... " </s> </p>
<p> <s> Ja järsku sai Regina aru kohutavast tõest : Kaarna imelik käitumine nende majas , Pireti kadumine ja kõik need kummalised juhtumused on seotud Võluri salakavalate plaanidega ... </s> <s> " Ah jaa , te pole mulle ikkagi selgitanud oma tuleku põhjust , " teatas ta Võlurile nõudlikult otsa vaadates . </s> <s> Ta oli korraga surmtõsine ja tema sinistes silmades läigatas hirm . </s> </p>
<p> <s> " Ärge erutuge . </s> <s> Ärge pöörake pisiasjadele nii suurt tähelepanu . </s> <s> Kõik läheb hästi , " kõneles Võlur hüpnotiseerivalt . </s> </p>
<p> <s> " Aga mu tütar ! " nõudis Regina . </s> <s> " Kas tõesti ei saaks kuidagi teisiti . </s> <s> Et ei tõmmataks kuulide sisse ja ... " </s> </p>
<p> <s> " Oh , noored armastavadki kõiksugust romantikat , " lõi Võlur hooletult käega . </s> </p>
<p> <s> Kui Regina nüüd järele mõtles , siis talle näis meenuvat , et Piret - ja mitte ainult Piret , vaid tema isegi - oli üks igavene seikluste tagaajaja küll . </s> </p>
<p> <s> " Pealegi , ma arvan , et saan teid aidata , " kostis Võluri hääl justkui kusagilt väga kaugelt - või hoopis liiga lähedalt . </s> <s> Regina tõstis pilgu nelkidelt , mille ümber hõljus nagu mingi roosa udu . </s> <s> Võlur oli baarikapi juurde läinud ning võttis kaks pokaali ja pudeli šoti viskit , mida seal Regina arvates enne ei olnud . </s> <s> Võlur ulatas ühe pokaali Reginale , valas selle täis ning istus siis pudeli ja teise pokaaliga tugitooli tagasi . </s> <s> " Te võibolla ei usu , kui ma teile ütlen - et sõjaväe vastuluure asjaga tegelema hakkab , teadsin ma juba ammu ette , aga tundmatute lendavate objektidega pole mul seni võimalust olnud katsetada , " jutustas Võlur rahustava hääletooniga , " seega on mõistetav , et esialgne plaan ei realiseeru nii ruttu kui kavatsetud ... " </s> <s> Võlur valas endale viskit , kallas selle ühe sõõmuga kurku ja asetas tühja pokaali keset diivanilauda seisva kašmaari peal olevasse avausse . </s> <s> Alles nüüd märkas Regina imelikku eset , millele ta polnud enne tähelepanu pööranud . </s> </p>
<p> <s> " Mis see on ? " küsis ta näpuga kašmaari sihtides . </s> <s> Aga raamaturiiuli servalt tõusis õhku helendav ning sillerdav klaaskuulike , mis , lähemalehõljudes ja seejuures nagu kasvades , tema tähelepanu veelgi enam köitis . </s> <s> Kuul ujus sillerdades lähemale ning jäi siis laua kohale õhku rippuma , ise seejuures üha suuremaks paisudes . </s> <s> Regina mäletas küll , kuidas ta väikese plikana seebimulle oli puhunud , aga kunagi polnud nad nii suureks paisunud . </s> <s> Ta siruras käe välja ja puudutas kera ettevaatlikult . </s> <s> Samas tundis ta , kuidas mingi jõud tema sõrme selle hiigelmulli sisse hakkas imema . </s> <s> " Annad kuradile sõrme , võtab terve käe , " jõudis ta veel mõelda , enne kui ta ennast juba kera sisemusest leidis . </s> <s> Seal oli ka Võlur , kes oli jala vastu mulli seina toetanud ja tiris nüüd endale järgi viskipudelit , millega võrreldes ta ise tunduvalt kahanenud oli . </s> <s> Pudeli suurust hinnates hüüatas Võlur : " Seda nippi võiks ju teine kordki kasutada . " </s> </p>
<p> <s> Nüüd on jäänud ainult kaks võimalust , mõtles Regina : kas hakata karjuma ja hüsteeriliselt jalgu trampima , või sellest tobedast unenäost üles ärgata . </s> <s> Seepärast asuski ta Võlurile appi viskipudelit sikutama . </s> <s> Ta võttis kätega pudelikaelast kinni ja kui Võlur oli paar matsu jalaga vastu mulli seina löönud , andiski sein järele ja pudel oli neil käes . </s> </p>
<p> <s> " Üritage , palun , end koduselt tunda , " teatas Võlur ja püüdis , kätt uhkelt puusa seades , üleoleva ilmega viskipudelile toetuda . </s> <s> Pudel oli temast natuke pikem ja kõikus veidi , ilmselt kuuli põranda nõgususe tõttu . </s> <s> Regina katsus pisut kohmetunult kera kõveral küljel istet võtta , kuid libises kohe kera keskele ning lõi põlve vastu pudelit ära . </s> <s> " Kas me ei võiks toas edasi vestelda ? " küsis ta haiget saanud kohta hõõrudes . </s> </p>
<p> <s> " Paraku pole see võimalik , " vastas Võlur , kellel läks üha raskemaks eest libisevale pudelile toetudes uhket ja enesekindlat nägu säilitada . </s> <s> " Me oleme sunnitud pisut aega siin keras veetma . " </s> <s> Ta katsus võluvalt naeratada , kuid pudel libises jälle mõnevõrra edasi . </s> </p>
<p> <s> " Iga korralik naine minu asemel minestaks , " arvas Regina . </s> <s> Ometi hoidis miski teda sellise sammu eest tagasi . </s> </p>
<p> <s> " Võibolla soovite viskit ? " tegi Võlur ettepaneku . </s> <s> Ta küünitas end kikivarvule ja keeras korgi pudeli pealt ära . </s> <s> Seejärel suutis ta mingi tabamatu liigutusega pudeli mööda seina nii kõrgele nihutada , et viski lõbusalt mulksudes korgi sisse voolas . </s> <s> Punane mustade kirjadega kork oli mulli sees umbes suuremat sorti keedunõu mõõtmetega . </s> <s> " Nüüd laulame , " pakkus Võlur . </s> </p>
<p> <s> " Kuidas ? " ehmus Regina . </s> </p>
<p> <s> " Te olete ju laulja , kui ma ei eksi , " meenutas Võlur viskipudelit endisesse asendisse sättides . </s> </p>
<p> <s> " Ah soo . </s> <s> Oodake , ma ei saa ju nii kohe . </s> <s> Ma võtaksin enne ühe lonksu , " vabandas Regina pisut väriseva häälega ning katsus naeratada . </s> <s> Pealegi polnud ta kunagi varem kümneliitrisest nõust viskit joonud . </s> <s> Tugev alkoholilõhn lõi vastu ja Regina püüdis üle serva vedeliku poole küünitades teise käega nina kinni hoida . </s> </p>
<p> <s> " Kuidas on ? " küsis Võlur , kui Regina oli suu viskist pungile võtnud ja nüüd seda lonkshaaval alla neelata katsus , ise millegipärast kõrvu kinni hoides . </s> </p>
<p> <s> " Mis te , noormees , kipute sugulaseks või ? " ütles Regina eputavalt . </s> </p>
<p> <s> " Mis mõttes ? " küsis Võlur kastrulisuurust korki kahe käega suu juurde tõstes . </s> </p>
<p> <s> " Oh , nii võib purju jääda , " edvistas Regina edasi ja silus oma liibuvat nahkseelikut , " aga me pidime ju laulma ... " </s> <s> Ta tõusis püsti ning hakkas , üha oma ümaraid puusi siludes , kõrge häälega laulma . </s> <s> Võlur polnud seda laulu varem kuulnud . </s> <s> Talle hakkas see meeldima ning ta jäi huviga kuulama . </s> </p>
<p> <s> " Tahan süüa ! " kostis kõrvaklappidest Pireti hääl . </s> <s> Potapov vaatas üle õla ja nägi , et plika istub väga mossis näoga nurgas ja katsub oma lühikest öösärki üle põlvede veni- tada . </s> <s> Piret Potapovit ei näinud , Piret nägi selle koha peal ainult seina . </s> </p>
<p> <s> " Peab olema ! " kõmistas Potapov sõjaväelaslikult oma veidrasse mikrofoni ning vajutas mitmesugustele värvilistele ja helendavatele nuppudele . </s> <s> UFO " külalistetoa " poole vaadates veendus ta , et oli toiduained plika diivanilaualt kätte saanud . </s> </p>
<p> <s> " Ja külm on ka ! " hüüdis Piret . </s> </p>
<p> <s> Muidugi , ta on ju ainult öösärgi väel , vaeseke , haletses Potapov endamisi , kuid plikat lahti lasta ei saanud - teda oli tarvis Võlurile söödaks . </s> </p>
<p> <s> " Pidage rangelt kinni raportiteks ette nähtud kellaaegadest ! " kõmistas ta mikrofoni , ise samal ajal " külalistetoas " temperatuuri tõstes . </s> </p>
<p> <s> Kroku , kes seda dialoogi tugitoolis istudes ja šoti viskit imedes kõrvaklappidega ajaviiteks pealt oli kuulanud , ei suutnud enam naeru pidada ja pistis rämeda häälega hirnuma . </s> </p>
<p> <s> " Gõrõ-gõrlümft ! " lõrises Potapov ruttu mikrofoni , et X-11 Kroku naeru ei kuuleks . </s> </p>
<p> <s> Kui UFO koos tulnukatega umbes pool aastat tagasi Männiku rabas maandunud oli , oskas Potapov kui tuntud mereröövel ennast kiiresti nende laeva sokutada , nime poolest nagu tõlgiks ja giidiks . </s> <s> Tulnukad ise osutusid küllaltki uimasteks vendadeks , kes kõige tühisemaidki asju kümneid kordi üle mõõtsid ja ikka millestki aru ei saanud . </s> <s> Potapov aga oli peagi ka oma sõbra Kroku laeva meelitanud ja kasutas nüüd võõrast väärt aparatuuri kõikvõimalikeks nõmetsemisteks . </s> </p>
<p> <s> " X-11 ! </s> <s> X-11 ! </s> <s> Vastuvõtt , " ütles ta mikrofoni , ise Krokule rusikat näidates , et too nii kõvasti ei hirnuks . </s> <s> " Nimetage mulle alajaama asukoht ! </s> <s> Vastuvõtt , " nõudis ta seejärel . </s> </p>
<p> <s> UFO-le paistis natuke elektrit ära kuluvat , sest see raisk ei tahtnud viimasel ajal enam hästi lennata ja oli neid vastikuid jõnglasi taga ajades tüütult loperdama kippunud . </s> </p>
<p> <s> " Täpsustage ! </s> <s> Vastuvõtt , " ei jäänud Potapov veel rahule . </s> </p>
<p> <s> Sadama kandist ehitusmaterjalide ja banaanide virutamine oli talle UFO abil lõbusa ajaviitena tundunud - kuni selle ajani , kui julgeolek välja ilmus . </s> <s> Neid mehi ta igaks juhuks ei usaldanud . </s> </p>
<p> <s> " Kas teil on täpsed andmed ? </s> <s> Vastuvõtt , " nõudis ta uuesti ja vaatas selja taha , kuna sealt kostis mingit saginat . </s> <s> Tulnukad olid kõik " külalistetoa " seina äärde kogunenud ja vahtisid , kuidas Piret sõi . </s> <s> Ei tea , mis nad seal iseäralikku leidsid . </s> </p>
<p> <s> " Tänan . </s> <s> Lõpetan , " sõnas Potapov , võttis kõrvaklapid peast ning suunas UFO tross-kombitsad alajaama poole . </s> <s> Äkitselt käis kõva särakas ja kõik seinad lõid sinakalt hiilgama . </s> </p>
<p> <s> " Äh-äh-hää , " naeris Kroku , " kange elektrivedelik sai , nagu puhas puupiiritus kohe ! " </s> <s> Ka Kroku nägu oli kergelt sinakaks muutunud . </s> </p>
<p> <s> Potapov nägi illuminaatorist , kuidas esimesed vormis mehed elevaatori nurga tagant välja jooksid . </s> <s> Ka tulnukatele tundus miski valesti olevat , sest kaks neist loivasid juhtimisruumi ning Potapov tundis oma peas tekkivat võõrast ja sakilist mõtet - kogu tulnukate suhtlemine toimus telepaatiliselt . </s> <s> Potapovi pähe tekkinud mõte oli paljunemise piiramisest , sinisest värvist ja koerte võidujooksust Borneo saarel . </s> </p>
<p> <s> " Mis see koerte võidujooks siia puutub ? " küsis Potapov . </s> <s> Sinised sädemekesed jooksid mööda UFO sisemust sinna-tänna ja pragisesid vastikult , lennuaparaat ise paistis tulnukate pingutuste mõjul lendu tõusta tahtvat , aga üks kombits oli alajaama külge kinni jäänud . </s> <s> Lõpuks vajutas Potapov ühele neljakandilisele helesinisele nupule ning juhtimispuldi kohal paiknevalt ekraanilt oli näha , kuidas kombits alajaama katusest paraja lahmaka plekki välja rebis ning koos sellega tähelaeva sisemusse kadus . </s> </p>
<p> <s> Ees laius Muuga laht , mida eraldas muust merest paremal silmapiirini ulatuva Viimsi poolsaare metsane rannik ja Prangli saar , mille tumedat riba võis aimata läbi vee kohal hõljuva udu . </s> <s> Kaaren avastas , et jalad on ta nagu iseenesest jälle siia toonud , aga see udune meri ei teinud ta meelt sugugi rahulikumaks . </s> <s> Lisaks Piretile oli ka Võlur kuhugi kadunud . </s> <s> Korraga meenus talle sadam . </s> <s> Mida oligi Võlur öelnud , kui nad viimane kord lahku läksid ? </s> <s> " Kas sa arvad , et nad selle siis nii lihtsalt sedasi jätavadki või ? " oli ta sisistanud , täpsustamata , kes nimelt . </s> <s> Kaaren vaatas hajameelselt udus lainetavat merd , kui äkki toimus tema vaateväljaga midagi taolist , nagu oleks keegi seda hetkeks kõigutanud . </s> <s> Ta märkas udus nähtavale ilmuvat hõbedast ovaali . </s> <s> Salapärane nähtus undas vaikselt , selle ümber sädelesid sinised välgud . </s> <s> Kaaren aimas , et ega tal pääsu pole , ning tundiski , kuidas keha järjest ker- gemaks muutub , justkui oleks maa külgetõmbejõud järk-järgult kahanenud . </s> <s> Juba tõusid jalad märjalt rannaliivalt õhku ning ta hakkas järjest kõrgemale kerkima . </s> <s> See ongi kaaluta olek , arvas Kaaren taipavat . </s> <s> Nüüd hõljus ta juba kõrgel kaldale loksuvate lainete kohal ning UFO põhja tekkinud ümmargune auk imes ta halastamatult endasse . </s> <s> Nagu fotoaparaadi objektiiv , sulgus auk tema all ning nii leidis ta ennast tuttavast tuhmilt sädelevast ruumist . </s> <s> Mille tuttavlikkuses polnud midagi rahustavat . </s> <s> Nagu arvatagi võis , oli seal ka Piret , kes poolalasti nurgas istus ja parajasti oma külmutuskapist pärinevat hapukoorepurki tühjendas . </s> </p>
<p> <s> " Moens ! " ütles Kaaren . </s> </p>
<p> <s> " Moens ! " vastas Piret . </s> </p>
<p> <s> Siis hakkas kõik väga kiiresti keerlema ja nad leidsid endid väga pimedast ja süngest kohast , mis lähemal vaatlusel osutus öiseks Nõmme turuks . </s> </p>
<p> <s> " Ma saan aru , Võlur , et sul on lõbus , aga see jama hakkab mul juba üle viskama , " ütles Kaaren ja märkas silmanurgast , et Piret vaatab keskendunult kuhugi eemale , justnagu kõrgendikul algava männimetsa poole . </s> <s> Miski sädelev kera vilkus seal puude kohal väga kahtlustäratavalt . </s> </p>
<p> <s> " Vaata , mis seal on ? </s> <s> Lähme sinna ! " ütles Piret . </s> </p>
<p> <s> " Tobu , taksopeatus on teisel pool ! " vaidles Kaaren . </s> </p>
<p> <s> Seni siniselt helkinud kera hakkas muutuma ikka pikergusemaks ja hõbedasemaks . </s> </p>
<p> <s> " Nad on siis ikkagi olemas , " ütles Kaaren millegipärast . </s> </p>
<p> <s> " Kõik , mis on olemas , on mõistlik , ja kõik , mis on mõistlik , on olemas ! " teatas Piret ootamatu sügavmõttelisusega , aga Kaaren ei jõudnud veel imastadagi , kui tüdruk jätkas : " lähme nüüd kähku ! " ning hakkas - nii nagu ta oli , paljajalu ja öösärgis , justkui unenäoinglike - Kaarnat kättpidi künkal kasvavate männiäbarike poole vedama , kuhu tundmatu helendav asi näis takerduvat . </s> <s> Kaaren läks lonkides järele ja piilus veel korra üle õla suusatajatele mõeldud metallsilla poole . </s> <s> Mööda silda veeres lapsevanker . </s> </p>
<p> <s> Hõbedane objekt laskus mändide vahele ning sädelus jäi tuhmimaks . </s> <s> Siis paistis puude vahelt nagu võimsa välklambi sähvatus , mille valgusel männitüved sünkmusti , kõveraid ja õudseid varje heitsid . </s> <s> Kaaren ja Piret peatusid hetkeks , et sähvatusest pimestatud silmi hõõruda . </s> <s> Selja tagant kostis tasast kriginat . </s> <s> Kaaren vaatas sinnapoole ja nägi , et lapsevanker on neil juba päris kannul . </s> </p>
<p> <s> " Lähme kähku , " nõudis Piret . </s> </p>
<p> <s> Nad jooksid liivast künkanõlva pidi ülespoole . </s> <s> Taamal hakkasid paistma öise Mustamäe mitte eriti kutsuvad tuled . </s> <s> Järsku märkas Kaaren puude vahel kaht inimfiguuri . </s> <s> " Piret , vaata , kes seal on ! " hingeldas Kaaren , kuid oli juba niigi selge , et need on Potapov ja Kroku . </s> <s> Kaaren oli nad kohe ära tundnud . </s> <s> Neid oli võimatu kellegagi segi ajada . </s> <s> Ja nüüd olid nemadki põgenikke märganud ning ruttasid vastu . </s> </p>
<p> <s> " Oleks pidanud ikka takso võtma , " ütles Kaaren , aimates , et ilma kakluseta asi ei lõppe . </s> <s> Ent mehed tormasid neist mööda . </s> <s> Hämmeldunult pööras Kaaren ringi ning nägi , kui- das Potapov peatas kägiseva lapsevankri , võttis selle seest tuhmilt helendava metallkuubiku , pani selle hetkeks kõrva äärde ning pistis siis endale taskusse . </s> <s> Seejärel hakkasid Potapov ja Kroku lapsevankrit jalgadega peksma . </s> <s> Pimedas metsas kajas nende pisut tontlik naer , kui lapsevanker esimestest hoopidest kõrgele õhku tõusis . </s> <s> Haaratuna vaatepildist , kuidas mehed naerulagina saatel lapsevankrile jalgadega peale hüppasid , tormas ka Kaaren vankrikese rususid jalahoopidega mäest alla ajama . </s> </p>
<p> <s> " Sina , poisinolk , hoia üldse eemale ! " nohises Potapov kurjalt , surus Kaarna küünarnukiga eemale ja lõi jala läbi vankri põhja . </s> <s> Jalg jäi kinni ning Potapov hakkas tasakaalu säilitamiseks teisel jalal karglema . </s> <s> Kaaren lõi talle jalaga tagumikku , nii et Potapov käpuli kukkus . </s> <s> " Kroku , raisk , " karjus ta ise seejuures , kummardus osavõtlikult Potapovit üles upitama ning õngitses nagu muuseas tolle taskust kuubiku välja . </s> <s> See oli kuum ja kõrvetas näppe , Kaaren peitis selle kähku oma nahkjopi taskusse . </s> <s> Potapov ei ütelnud midagi , püüdis rahmeldades oma jalga lapsevankrist vabastada - kavatses ilmselt Krokule tappa anda . </s> </p>
<p> <s> " Oh , ma ei või ! " häälitses nüüd Piret künkanõlval , tõstis käed graatsiliselt pea kohale ja lasi neil siis lõdvalt alla langeda . </s> <s> " Kaua sa jamad seal nende joodikutega ! </s> <s> Õige nüüd vaja jah kolme mehega seda vankrit peksta ! </s> <s> Nagu kahekesi ei saaks ! </s> <s> Kas laps on ka sees ? " </s> </p>
<p> <s> Potapov oli jala lapsevankrist kätte saanud ja tagus nüüd Krokut , kes tõenäoliselt ei saanud üldse aru , mis ümberringi toimub . </s> </p>
<p> <s> " No hea küll , head õhtut siis , " pomises Kaaren igaks juhuks rüselejate poole ja hakkas Pireti poole hiilima . </s> <s> Nüüd oli jõudude vahekord muutunud ja Potapov hakkas ise saama . </s> </p>
<p> <s> Kaaren ja Piret jõudsid taksopeatusse . </s> <s> Kaaren oli Piretile oma jopi selga andnud , kuid ega see tüdruku seksikust suurt ei vähendanud . </s> <s> Ühtegi taksot ei olnud näha ja Kaarnale tuli salapärane kuubik meelde . </s> <s> Ta võttis selle taskust ja tõstis suu juurde . </s> <s> " Kõigile , kõigile , kõigile ! " ütles ta millegipärast sinna sisse . </s> <s> " Ülesanne täidetud , vajan transporti . </s> <s> Edasi võite meie programmil kuulata kerget muusikat , " lisas ta peene häälega ja hakkas vaikselt vilet laskma , ise silmanurgast männimetsa poole piiludes . </s> <s> Ta nägi , kuidas latvade kohale kerkis tumesinise taevaga peaaegu ühte värvi ovaal , mis seejärel varjuna hääletult alla orgu laskus , sinna , kuhu Potapov ja Kroku kaklema olid jäänud , tegi seal mingi ringi ning libises nüüd tema ja Pireti suunas " Võidu " kino poole . </s> <s> Kaarna jahmatuseks hakkas kuubik tema peos häälitsema : " Helikopterid tõusid juba õhku ! </s> <s> Teatage oma asukoht ! " nõudis ilmselt sõjaväelasele kuuluv raiuv hääletoon . </s> <s> " Kontrollige oma lainepikkust ! </s> <s> Te töötate valel lainepikkusel ! " teatas üleolev naishääl . </s> <s> " Ei ole külm ! </s> <s> Ei ole kõht tühi ! " sekkus ilmselt keegi hullumeelne . </s> <s> " Hä-hä-hää ! </s> <s> Kaaren on ära eksinud , tahab , et keegi ta koju tuttu viiks , täitsa segi omadega vist , " kostis ikka samast kuubikust äkki Võluri purjus lõkerdamist . </s> <s> UFO jäi Kaarna ja Pireti kohale õhku rippuma , nii madalale , et seda võinuks käega puudutada . </s> <s> Ja oli tunduvalt suurem , kui Kaaren ette oli kujutanud . </s> <s> Pealegi veel läbipaistev , sest kinohoone taeva poole kõrguv sein paistis sealt läbi . </s> <s> Justkui olukorra täieliku absurdsuse rõhutamiseks jooksis mööda terve rood öistelt õppustelt tulevaid miilitsakooli kursante . </s> <s> Nad pöörasid kino eest paremale , oma ühiselamu poole . </s> <s> Ka nemad paistsid läbi UFO . </s> <s> Lendava taldriku põhjas avanes umbes meetrise läbimõõduga ümmargune auk . </s> <s> Sealt ei paistnud enam midagi . </s> <s> Seal oli pime . </s> <s> Peagi tekkis augule Kroku paistelöödud larhv ja jäi Kaarnale otsa jõllitama . </s> <s> Varsti Kroku lõust kadus . </s> <s> Korraks vilksatas veel Potapovi umbne morda ja siis ilmus augule Võlur . </s> </p>
<p> <s> " Tahtsid ennist nagu sõita kuhugile või ? " päris ta lahkelt . </s> </p>
<p> <s> " Tõmba meid üles , " ütles Kaaren . </s> </p>
<p> <s> " Näe , või Piret ka siin , " ei teinud Võlur Kaarna jutust enam väljagi . </s> <s> " Ah-ha-haa , Piret , sina ka siin , " tegi miski Võlurile nalja . </s> </p>
<p> <s> " Issand , ta on ju purjus , " lõi Piret käsi kokku ja tuli augule lähemale . </s> </p>
<p> <s> Kaaren võttis tal tagumiku ümbert kinni ja tõstis ta üles , nii et tüdruk ise luugist sisse pugeda sai , ja hakkas siis ennast üles vinnama . </s> <s> Piret pistis seal üleval miskipärast karjuma ja Kaaren lõi kahtlema , kas ta üldse teebki nii targasti , kui jälle selle salapärase asja sisse ronib . </s> </p>
<p> <s> Kui ta läbi lüüsi kajutisse jõudis , nägi ta , et Piret on tormanud tugitoolis liikumatult lebava naisterahva juurde ja püüab toda elustada . </s> <s> Lähemal vaatlemisel osutus too väga Pireti ema sarnaseks . </s> <s> Kaaren oli Regina Püssi alati väga särtsaka ja enesekindla daamina kohanud ning too liikumatu lõtv kuju äratas kahtlusi . </s> <s> Siis tegi Regina korraks silmad lahti ja hakkas pehme keelega latrama : " Tütrekene , sina ka siin ? </s> <s> See on hea , et said aega läbi astuda ... </s> <s> Mäletad , kui sa väike olid , ma rääkisin sulle muinasjuttu ? </s> <s> Tõsi , ega ma ei olegi mingi Lumivalguke , aga sellegipoolest ei olnud ma kunagi varem arvanud , et päkapikud on sinised ... " </s> </p>
<p> <s> Läbipaistva vaheseina tagant paistis tõesti kamp väikseid sinakaid veidrikke , kes mingi puldi ümber kohmitsesid . </s> <s> Ilmselt tulnukad , mõtles Kaaren . </s> </p>
<p> <s> " Ma tahan maha minna ! " otsustas Piret . </s> </p>
<p> <s> " Helikopterid kutsusid sa siia muidugi asjatult , " ütles Võlur Kaarnale ja lisas siis selgitavalt Piretile : " Näe , seepärast pidime me natuke kõrgemale tõusma ! " </s> </p>
<p> <s> Lüüsist alla vaadates nägi Piret ühekorraga tervet Eestit - ja veel suurt osa Soomestki , merest rääkimata . </s> </p>
<p> <s> " Nad on küll uimasevõitu , aga täiesti ohutud , " osutas Võlur tulnukate poole . </s> </p>
<p> <s> " Jätke kord juba oma loll jama ! " ägestus Piret , " kes mu ema täis jootis ? </s> <s> Miks neid siniseid mehikesi siia vaja on ? " </s> </p>
<p> <s> Vist oli raadio kogu aeg mänginud , seni polnud keegi seda lihtsalt märganud , nüüd sattus aga sihitult ringi ukerdav Kroku mingile nupule vajutama ning nähtamatutest valjuhääldajatest kostis nagu Piretile vastuseks : " Rumal nali on see ! " </s> <s> See laul ansambli J.M.K.E. esituses oli kohaliku raadio plaadiedetabelis tippu tõusnud ning nii leierdati seda peaaegu igal täistunnil . </s> </p>
<p> <s> " " Rumal nali " ! </s> <s> Pange kõvemaks ! " ütles Piret , Super-Villu - J.M.K.E. laulja ja kitarristi krägisevat häält ja kitarrimängu nautides . </s> </p>
<p> <s> " Mis sa ei tahagi maha minna või ? " küsis Kaaren . </s> </p>
<p> <s> " Võibolla ta sai aru , et kodu on tal umbes saja nuhi poolt ümber piiratud , " kehitas Võlur õlgu , " ja kas polnud see mitte sina , Kaaren , kes kašmaari kuuli ära kaotas ? " </s> </p>
<p> <s> Oli pime öö . </s> <s> Kabelikivi all seisis terve hunnik mootorrattaid . </s> <s> Alfons , Zarah Leander , Super-Villu , Haldur , Just , Olaf , Bill ja George istusid Kabelikivi otsas . </s> <s> Suures kivilõhes , mis kunagi ammu välgu tagajärjel oli tekkinud , põles lõke . </s> </p>
<p> <s> " Kas seepärast , et kured ära ei taha lennata , ei saagi nüüd kurjad ilmad tulla , või mis teie sellest arvate ? " püüdis paks heavymees Haldur Alfonsile aruka küsimuse esitamisega intelligentset muljet jätta , vastukaaluks ülejäänud rockerite kerglasele lõõpimisele . </s> </p>
<p> <s> " Ei kurjus kao ilmast kuhugi , " noogutas Alfons oma päevinäinud kiilaspead . </s> </p>
<p> <s> " Aga ta ilmutab ennast siis muul kujul ? " targutas Haldur edasi . </s> </p>
<p> <s> " Headus ja kurjus on maailmas tasakaalus , " lisas Just . </s> </p>
<p> <s> " Aga rebased käivad endiselt oma radu pidi ja ei tee väljagi . </s> <s> See on muuseas väga tähelepanuväärne , " noogutas Alfons uuesti . </s> <s> Umbes pool tundi jõid kõik vaikides õlut , siis ütles Haldur mõtlikult : " See küll rebane ei ole . " </s> </p>
<p> <s> Kes-teab-kust ilmunud tiiger oli esimeste käppadega kivi laugele küljele nõjatunud ja proovis üles- poole ronida . </s> <s> Super-Villu laskus kükakile ja urises tiigri poole . </s> <s> Tiiger vaatas teda hetke tähelepa- nelikult ja nihutas end siis ette- vaatlikult veel pisut ülespoole . </s> <s> Zarah kiljatas nõrgalt . </s> <s> Just haaras enda kõrvalt õllepudeli , loksutas seda ja pritsis tiigri triibulise silmnäo õllevahuga üle . </s> <s> Tiiger urahtas ehmunult ja volksas kivilt maha . </s> <s> Veidi aega paistsid põõsastest tema pimeduses helkivad silmad , siis kadusid needki . </s> </p>
<p> <s> " Mis sa , loll , õllest raiskad ! " pahandas Olaf . </s> </p>
<p> <s> " Kuulge , poisid , kas te olete päris kindlad , et kui me nüüd ära läheme , et nad siis kohe siia naftasadama püsti panevad , et kui me enam ei valva , noh , " küsis Zarah . </s> </p>
<p> <s> " Kindel , " ütles Olaf ja tõstis õllepudeli uuesti suule . </s> </p>
<p> <s> " Aga kust nad teavad , et me enam ei valva ? " ei jäänud Zarah rahule , " muidugi , ma olen ka roheliste liikumise poolt , aga pikapeale muutub see kivi peal istumine üksluiseks . " </s> </p>
<p> <s> " Rohelised surevad sügisel , ha-ha-haa ! " naeris punkar Super-Villu kurjakuulutavalt . </s> <s> " Ainult sügis ei taha kuidagi tulla , " pidi ta ise küll tunnistama . </s> </p>
<p> <s> " Õnneks ka , et ei tule . </s> <s> Mis sa tahaksid , et praegu sügis oleks või ? " küsis Olaf põlastavalt . </s> </p>
<p> <s> " Nii kaua kui rohelised meile siia õlut toovad , võime valvata küll , " lepitas Just , " sina aga , " lisas ta ähvardavalt Zarah'le , " lase laul lahti ! </s> <s> Miks me sind siin üldse peame ! " </s> </p>
<p> <s> " Mis laul ? " küsis neiu ujedalt naeratades . </s> </p>
<p> <s> " See , noh , " La Habanera'st " " ütles Olaf . </s> </p>
<p> <s> " Ma ei oska ! " </s> </p>
<p> <s> " Ära piparda ! " </s> </p>
<p> <s> " Allein bin ich in der Nacht , </s> </p>
<p> <s> meine Seele wacht und lauscht ! </s> </p>
<p> <s> O Herz , hörst du , wie es klingt , </s> </p>
<p> <s> in den Palmen singt und rauscht ! " </s> </p>
<p> <s> Zarah oli püsti tõusnud ning kõndis nüüd lauldes ja puusi hööritades rockerite vahel ringi . </s> </p>
<p> <s> " Der Wind hat mir ein Lied erzählt , </s> </p>
<p> <s> von einem Glück , unsagbar schön ! </s> </p>
<p> <s> Er weiss , was meinem Herzen fehlt , </s> </p>
<p> <s> für wen es schlägt und glüht ! </s> </p>
<p> <s> Er weiss für wen ! </s> </p>
<p> <s> Komm ! komm ! </s> </p>
<p> <s> Ach ! </s> <s> Der Wind hat mir ein Lied erzählt , </s> </p>
<p> <s> von einem Herzen . das mir Fehlt ! </s> </p>
<p> <s> Meer stand ich abends oft </s> </p>
<p> <s> und ich hab'gehofft , auf was ? </s> </p>
<p> <s> Ich sah' bunten ögeln nach , </s> </p>
<p> <s> ach , mein Glück zerbracht , wie Glas ! " </s> </p>
<p> <s> Refrääni laulis nüüd juba kogu kivile kogunenud seltskond tasasel häälel kaasa : " ... Ah ! </s> <s> Nüüd tuul minule jutustab , keda mu süda ihaldab ! " </s> </p>
<p> <s> " Mis te , noormees , arvate , kas teie laule keegi veel neljakümne või viiekümne aasta pärast meeles peab ? " pöördus Alfons Super-Villu poole , kui ammuse helifilmihiti viimased helid öövaikusse olid hajunud . </s> </p>
<p> <s> Siis polnud aga Alfonsil enam aega Super-Villuga tegelda . </s> <s> Bill ja George , kes vestlusest kõrvale olid jäänud ja sellest ehk nagu kübeke solvunudki olid , pistsid järsku üheskoos karjuma : " Hey ! </s> <s> Look out ! </s> <s> What's that fucking thing there , shining up over the sea ! </s> <s> It's coming on us ! </s> <s> Get up , everybody , move , move , it's coming ! " </s> </p>
<p> <s> Kõik ronisid kiirustades kivi otsast alla . </s> <s> Pimedas taevas pikki valgusvihke heitvate tulede rivi lähenes suure kiirusega . </s> </p>
<p> <s> " Hey , rockers , don't panic ! " püüdis Super-Villu teisi rahustada . </s> <s> " It's only , fucking , syksyy tulee murskana , autumn , noh ... " </s> </p>
<p> <s> " Ära aja jama , Villu , " vaidles George , " it's not autumn , whatever fuck you say ! " </s> </p>
<p> <s> " It's Unidentified Fucking Object ! " teatas Bill . </s> </p>
<p> <s> ( Kirjanik John Fowles on oma romaanis " The Maggot " pakkunud romaanis aset leidvate komplitseeritud sündmuste üheks võimalikuks selgituseks " lendava taldriku " sekkumist . </s> <s> Tuleb tunnistada , et ka tal ei kukkunud see eriti veenvalt välja . ) </s> </p>
<p> <s> " Aga äkki need on just need ehitajad , kes nüüd oma prožektorite valgusel siia naftasadamat tulevad tegema , needsamad , keda me siin valvama pidime ? " arvas Zarah . </s> </p>
<p> <s> UFO jäi umbes meetri kõrgusele kivi kohale õhku rippuma . </s> <s> Maapinnale langevad valgusvihud moodustasid kivi ümber valgustatud ringjoone , kusjuures väljas- ja seespool ringjoont oli endiselt pime . </s> <s> Tuhmi mütsatusega kukkus miski kivile . </s> <s> Siis lõi ka ringi sisemus helendama ning võis näha kivil seisvat Krokut , kelle juhm nägu kõigile kõvasti nalja tegi . </s> </p>
<p> <s> " Jõle kihvt , mis ? " osutas Kroku UFO-le . </s> <s> " Mis te , lollid , siin passite üldse ? " </s> </p>
<p> <s> Kivi all kükitavast kambast vallandus naerulagin . </s> </p>
<p> <s> " Kroku , raisk ! " hüüdis Olaf ja hakkas kivi otsa ronima . </s> </p>
<p> <s> Siis potsatas UFO-st kivile uimasevõitu Kaaren , kes püüdis kätega ereda valguse eest silmi varjata . </s> <s> " Kosmoseretked ja kohtumishetked ! " hüüdis Kaaren Olafit silmates . </s> </p>
<p> <s> Pidulike marsihelide saatel astus UFO-st kivile Võlur ja teatas : " Mul on teile kõigile tähtis uudis - meie piirkonda on tabanud igavene suvi ! " </s> </p></div1>
    </body>
  </text>
</TEI>
</teiCorpus>
</teiCorpus>
