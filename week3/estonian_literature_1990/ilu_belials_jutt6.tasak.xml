<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Pika tee algus </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Pika tee algus </head>
<p> <bibl> <author> <s> Veiko Belials </s> </author> </bibl> </p><div2 type="alaosa"><head> 1 . </head>
<p> <s> Hiiglaslik liinilaev lähenes majesteetlikult planeedi soojas kumas kümblevale orbitaalkompleksile , mis laisalt valguse ja varju piiril uneles . </s> <s> Laserkiirtest kantud optiliste ja digitaalsete koodide read sööstsid läbi tühjuse , koordineerides kahe gigandi kohtumist . </s> </p>
<p> <s> Hallinevate juuste ja veidi väsinud pilguga mees seisis vaateplatvormil ning silmitses läbi platvormi kuppellae kompleksi vargset kasvamist . </s> <s> Päike , mis planeedi varjust välja piilus , pani kogu kompleksi hõbedaselt särama nagu kastepisara kargel hommikul . </s> <s> Mees võpatas . </s> <s> Talle meenutas orbitaal oma dokiehitiste , kombitsataoliste haaratsite ja haralihoidvate sektsioonidega ämblikku . </s> <s> Hõbedast ämblikku , kes kasteses rohus saaki luurab . </s> </p>
<p> <s> " Ilus , kas pole ? " kostis ta selja tagant vaimustunud hääl . </s> <s> Mees vaatas üllatunult ringi . </s> <s> Ta oli lootnud , et saab üksi olla . </s> <s> Laev oli ümber ehitatud vanamoodsast ja aeglasest ristlejast ning kogu ta rohmakas kere oli selliseid turistidele mõeldud vaateplatvorme täis pikitud . </s> <s> Ta oli tõepoolest lootnud , et siin ei sega teda keegi . </s> </p>
<p> <s> " Nojah , " pomises ta ebalevalt , silmitsedes tüdrukut , kes oli ta kõrvale astunud . </s> <s> Tüdruk oli sale ja sihvakas , nõtke , veidi poisiliku kehaga . </s> <s> Ta kandis liibuvaid nahkpükse ja lühikest poolläbipaistvat pluusi , millest tillukeste rindade tumedad nibud kergelt läbi kumasid . </s> </p>
<p> <s> Mees pööras pilgu ära ja süüvis taas orbitaali uurimisse . </s> <s> Mõnede meelest võis isegi saaki luurav ämblik ilus olla . </s> </p>
<p> <s> Mees ei teadnud isegi , mis teda häiris . </s> <s> Tavaliselt oli ta palju seltsivam . </s> <s> Orbitaal see igatahes polnud . </s> <s> Ja arahnofoobiat ta ka ei põdenud . </s> <s> Pigem oli see planeet , mis teda ettevaatlikuks tegi . </s> <s> Planeet , mis kandis kiskja nime . </s> <s> Hunt . </s> <s> Või isegi mitte planeet , vaid see , mis planeediga seotud oli . </s> <s> Ta pidi selles selgusele jõudma ... </s> </p>
<p> <s> " See on nagu sädelev teemant mustal sametil ... " </s> </p>
<p> <s> Mees ärkas oma mõtetest . </s> <s> Tüdruk polnud ära läinud , vaid seisis endiselt ta kõrval ning imetles vaadet . </s> <s> Siis ta pöördus ja vaatas mehele otsa . </s> <s> Ta polnud ilus . </s> <s> Vähemasti mitte selle sõna klassikalises tähenduses . </s> <s> Pigem oli ta ... kütkestav . </s> <s> Jah , see oli õige sõna . </s> <s> Kütkestav , lummav , hurmav . </s> <s> Mustad sirged juuksed langesid õlgadele , suu oli pisut suurevõitu , nägu kõhn , silmad ... </s> <s> Just silmad olid need , mis tüdruku nii lummavaks muutsid . </s> <s> Suured , siirad , imestavad , tulvil mingit nimetut küsimust . </s> <s> Naerualtid silmad , täis tuhandeid tantsisklevaid sädemeid . </s> <s> Silmad , mis näisid helisevat . </s> </p>
<p> <s> " Tal on kellukesed silmades ! " leidis mees end jahmunult mõtlemas . </s> <s> Ta väristas end sisimas , üritades tüdruku lumma murda . </s> <s> " Ütle midagi , muidu muutub olukord piinlikuks ! </s> <s> Ja ära jõllita ! " </s> </p>
<p> <s> " Mulle meenutab see ämblikku . " </s> </p>
<p> <s> See polnud see , mida ta oli tahtnud öelda . </s> <s> See polnud hoopiski see . </s> </p>
<p> <s> " Tõesti ? " päris tüdruk huviga . </s> <s> " Te olete bioloog ? " </s> </p>
<p> <s> " Ei . " </s> <s> Mees naeratas . </s> <s> " Mind huvitab siinne usk . " </s> </p>
<p> <s> " Tähendab — teoloog . " </s> </p>
<p> <s> " Mulle meeldib mõelda endast rohkem kui filosoofist . </s> <s> Ma otsin seoseid , põhjuseid . </s> <s> Kunagi öeldi minusuguste kohta " õpetlane " , " kehitas mees õlgu ja sirutas käe . </s> <s> " Uber Gileas . " </s> </p>
<p> <s> " Carna LaRupa . " </s> </p>
<p> <s> Tüdruku käepigistus oli tugev ja asjalik . </s> </p>
<p> <s> " Turist ? " päris Uber . </s> </p>
<p> <s> Nüüd oli tüdruku kord naeratada . </s> <s> Ta raputas pead . </s> </p>
<p> <s> " Ega's ometi .. ? " jahmus Uber . </s> </p>
<p> <s> " Täpselt nii , " noogutas Carna . </s> <s> " Palverändur . " </s> </p>
<p> <s> Loomulikult . </s> <s> Kõik , kes Hundil käisid , olid kas turistid või palverändurid . </s> <s> Või okultistid . </s> <s> Uber ohkas . </s> </p>
<p> <s> " Kuulge , lähme kuhugi , kus saab istuda , " pakkus ta eneselegi ootamatult . </s> <s> " Ajame juttu . </s> <s> Muidugi , kui teil midagi selle vastu ei ole ... " </s> </p>
<p> <s> " Minugipoolest , " nõustus tüdruk . </s> <s> " Mul polnud plaaniski siin seistes põkkumist oodata . " </s> </p>
<p> <s> Ta pöördus minekule ja Uber tundis , kuidas ta süda kokku tõmbus . </s> <s> Miski selles tüdrukus meenutas talle Tameryt . </s> <s> Olgu peale , et Tamery oli olnud tüdrukust peaaegu poole vanem , pehme ja lopsakas brünett , oli neis siiski midagi ühist . </s> <s> Asjalik ja konkreetne hoiak , mis varjas parajat annust romantikat ; sama sädelus silmades ja seegi , et ka Tamery oli ... </s> </p>
<p> <s> Stopp ! </s> </p>
<p> <s> Uber sundis end sellele mitte mõtlema . </s> <s> Mitte praegu . </s> </p>
<p> <s> Praegu läheb ta selle tüdrukuga baari ja üritab lihtsalt välja selgitada , miks ... </s> </p>
<p> <s> Kuplist lahkudes heitis ta viimase pilgu orbitaalile . </s> <s> Laev oli suunda muutnud ning päike oli taas planeedi varju kadunud . </s> <s> Valguse ja varju piiril , galaktilise pimeduse ääremail , luuras orbitaal nagu kosmiline ämblik . </s> </p>
<p> <s> Nad leidsid vaba laua varjulises nishis ning Uber tellis dringid . </s> <s> Tüdruk istus ta vastas teisel pool lauda ja silmitses teda uurivalt . </s> <s> Uberit paelus taas üllatunud ilme tüdruku silmades . </s> </p>
<p> <s> " Tal on kellukesed silmades ! " oli ta mõni hetk tagasi mõelnud . </s> <s> Ta oli taas muutunud romantiliseks , nagu neil aegadel , kui Tamery veel ... </s> </p>
<p> <s> Neetud ! </s> <s> Uber langetas pilgu , et tüdruku silmadest pääseda ning leidis end ühtäkki tüdruku rindadega tõtt vaatamas . </s> <s> Tumedad nibud , mis pluusi alt paistsid , sihtisid teda üle laua nagu teine paar silmi , nõudlikud ja väljakutsuvad . </s> <s> Õhuke poolläbipaistev materjal tõstis nooruslikud vetruvad rinnad esile , selle asemel et neid varjata , ning Uber tundis , kuidas arutu kirg kubemes hõõguma lõi . </s> <s> Hetkeks paiskus maailm segi . </s> <s> Ta oleks tahtnud sõgedas ihas üle laua kummarduda , särgi üles rebida ning end vampiirina nende häbitute rindade külge imeda , et tunda , kuidas nibud ta huulte all kikki tõusevad ... </s> </p>
<p> <s> Mingi osa temast oli keha reaktsioonist segaduses . </s> <s> Tüdruk polnud ju tema tüüp ! </s> <s> Talle meeldis lopsakam ilu , prink ja meelas . </s> <s> Nagu Tameryl ... </s> </p>
<p> <s> Uber ägas mõttes . </s> </p>
<p> <s> Tamery ! </s> </p>
<p> <s> Mõte naisest mõjus kainestavalt . </s> <s> Ta lõpetas tüdruku silmadega õgimise , rebis end ta rindadest lahti ja tõstis uuesti pilgu — ainult selleks , et kohata taas tüdruku oma . </s> </p>
<p> <s> Tüdruk muigas . </s> </p>
<p> <s> Uber tundis , kuidas keha äkki rahunes . </s> <s> Veri valgus nüüd hoopis näkku ja ta kõrvad lõid reetlikult õhetama . </s> </p>
<p> <s> " Kuramuse nähvits ! " mõtles ta . </s> <s> " Ta teadis , et see juhtub . </s> <s> Ta ju lausa ootas seda ! " </s> </p>
<p> <s> Ja ta ise oli ka tore ! </s> <s> Midagi mõtlemata oli ta valinud laua baari hämaramas nurgas , kus armunud paarikesed said kõrvaliste pilkude eest varjatult teineteise kätt hoida ja kudrutada . </s> <s> Nagu ta selleks olekski siia lennanud ! </s> <s> Kurat ! </s> </p>
<p> <s> Mis selle tüdruku nimi oligi ? </s> <s> Caila ? </s> <s> Carla ? </s> <s> Carna ? </s> <s> Jah , õige ! </s> <s> Carna ! </s> <s> Carna LaRupa . </s> </p>
<p> <s> " Miks te seda teete , Carna ? " päris ta järsult , peaaegu käratades . </s> <s> " Palverännak Hundile . </s> <s> Miks ? </s> <s> Mida te loodate sealt leida ? " </s> </p>
<p> <s> Tüdruku silmad läksid suureks . </s> </p>
<p> <s> " Kas te ei leia , et te olete pealetükkiv ? " päris ta solvunult . </s> </p>
<p> <s> " Vabandust , " kogeles Uber . </s> <s> " See oli minust taktitu ... " </s> <s> Ta tõstis käed ja hõõrus meelekohti , üritades sisemuses mäslevaid vastuolulisi tundeid kontrolli alla saada . </s> <s> " Lihtsalt ... ma olen pisut väsinud . </s> <s> See lend ei mõju mulle hästi . " </s> </p>
<p> <s> Ta võttis pokaali ja rüüpas suure lonksu . </s> <s> Muusika tinises vaikselt , ekseldes baari sügavates soppides . </s> </p>
<p> <s> Tüdruk silmitses teda , pea viltu . </s> </p>
<p> <s> " Teate , " sõnas ta ootamatult . </s> <s> " Ma mõtlesin sellele ämblikule ... " </s> </p>
<p> <s> " Millisele ämblikule ? " ei mõistnud Uber . </s> </p>
<p> <s> " Sellele , keda te orbitaali vaadates nägite . " </s> <s> Carna toetas lõua rusikale ja kibrutas kulmu . </s> <s> " Ma üritasin ette kujutada , kuidas te seda näete ... " </s> </p>
<p> <s> " Ja ... ? " pomises Uber , kes oli asjade sellisest pöördest veidi üllatunud . </s> </p>
<p> <s> Carna väristas end kergelt . </s> </p>
<p> <s> " Mul hakkas jube . </s> <s> Kosmiline ämblik , hiiglaslik monstrum , kes varitseb saaki . </s> <s> Saak , see tähendab laev , läheneb ; ämblik sirutab end välja , haarab temast halastamatute haaratsite ja manipulaatoritega kinni , haalab lähemale , mässib oma toitekaablite ja juhtmete võrku ning imeb temast elu , see on reisijad , välja ... Teiega peab midagi õige ränka olema juhtunud , et te selliseid asju endale ette kujutate . " </s> </p>
<p> <s> Uber muigas vaevaliselt . </s> </p>
<p> <s> " Teie kujutasite seda ette , mitte mina . </s> <s> Need olid teie sõnad , " vaidles ta . </s> <s> " Kui ta vaid teaks , kui lähedal ta tõele oli ... " </s> </p>
<p> <s> " Jah , kuid te ju ise tunnistasite äsja , et see lend ei mõju teile hästi , " ei jätnud Carna jonni . </s> <s> " Miski järelikult ikkagi häirib teid ! " </s> </p>
<p> <s> " Olete te psühholoogiat õppinud või mis ? " </s> </p>
<p> <s> " Niisama , mõned juhuslikud loengud , " kehitas Carna õlgu . </s> <s> " Psühholoogia , psühhoanalüüs , nipet-näpet ... " </s> </p>
<p> <s> " Või nipet-näpet ! " urises Uber . </s> <s> " Ma pean vist õnne tänama , et te täiskursust läbi pole teinud , mine tea , mis te siis veel mu jutust välja loeksite ! " </s> </p>
<p> <s> Uber vaikis hetke . </s> </p>
<p> <s> " Nojah , mis ma ikka puiklen , " ohkas ta lõpuks . </s> <s> " Teatud määral on teil õigus . </s> <s> Kuid mitte orbitaali suhtes . </s> <s> Ma olen lihtsalt oma tunded selle planeedi vastu alateadlikult üle kandnud orbitaalile kui selle maailma väravale . </s> <s> Asi on tegelikult planeedis . </s> <s> Hunt on see kiskja , kes toitub inimestest . " </s> </p>
<p> <s> " Muidugi mitte otseselt , " lisas ta , nähes tüdruku ehmatust . </s> <s> " Piltlikus tähenduses muidugi . " </s> </p>
<p> <s> " Nii et midagi ikka juhtus , " pomises Carna . </s> <s> " Midagi isiklikku ... </s> <s> Ja nüüd lähete te kätte maksma ! </s> <s> Kogu see õpetlase-jutt oli siis jama ? " </s> </p>
<p> <s> " Ei . </s> <s> Ma ei lähe kätte maksma , " seletas Uber kannatlikult . " Olete teie alles romantik ! </s> <s> Ma lähen selgust saama . </s> <s> Ja ei mingit jama ! </s> <s> Ma tahan tõepoolest teada saada , mis juhtus . </s> <s> Ja miks . " </s> </p>
<p> <s> " Kas ta ... suri ? " päris tüdruk vaikselt . </s> </p>
<p> <s> " Lõpetame selle jutu ! " lõikas Uber . </s> <s> " Ma ei taha sellest rääkida . " </s> </p>
<p> <s> Nad vaikisid , hoidudes hoolikalt teineteisele otsa vaatamast . </s> </p>
<p> <s> " Milleks teil mind vaja on ? " küsis Carna lõpuks . </s> </p>
<p> <s> " Ma ju ütlesin , " ohkas Uber . </s> <s> " Ma otsin seoseid , põhjuseid ; üritan näha asjade taha ... </s> <s> Te lähete Hundile palverännakule . </s> <s> Miks ? </s> <s> Mida te otsite ? " </s> </p>
<p> <s> " Mida ma otsin ? " </s> <s> Tüdruk vajus mõttesse . </s> <s> " Huvitav , ma pole ise seda küsimust endale kunagi esitanud . </s> <s> Ma ei tea . </s> </p>
<p> <s> Mulle lihtsalt tundus korraga , et mu elul pole mingit sihti . </s> <s> Et ma olen elanud asjata ... " </s> </p>
<p> <s> " Kui vana te õigupoolest olete ? " katkestas Uber teda . </s> </p>
<p> <s> " Varsti saan kakskümmend . " </s> </p>
<p> <s> " Hoidku küll , mina olen 43 ja oma arust on minulgi veel küllalt aega sihte seada ... " jahmus Uber . </s> <s> " Kuhu te oma palverännaku teete , kui see saladus pole ? " </s> </p>
<p> <s> " Ärataja kloostrisse . </s> <s> See pidavat olema kusagil mägedes . " </s> </p>
<p> <s> " Uus Avanemine , " noogutas Uber süngelt ja ta silmad tumenesid . </s> <s> " Seda ma kartsingi . </s> <s> Ja teil on plaanis see läbi teha ? " </s> </p>
<p> <s> " Jah , " vastas tüdruk lihtsalt . </s> </p>
<p> <s> Uber vangutas pead . </s> <s> Ta ei mõistnud . </s> <s> Ta võis aru saada nende motiividest , kes okultistide nime all Hundile voorisid . </s> <s> Lootus saada osa jumalikust jõust , mis end Hundil avaldab , oli piisav põhjus , et ruumiränd ette võtta . </s> <s> Maagilised amuletid , mida juttude järgi olevat Hundil võimalik valmistada , tõotasid nende omanikule piiritut müügitulu ja eluaegset rikkust . </s> <s> Isegi turiste , kes olid nõus üüratuid summasid maksma , et Hundil mõnes kloostris ehtsat surma ja sellele järgnevat ülestõusmist kogeda , oli ta valmis mõistma . </s> <s> Küllap see oli igavlevatele rikkuritele piisavalt eksklusiivne seiklus , et sellega hiljem teiste ees kiidelda . </s> <s> Kuid ta ei suutnud mõista neid , kes tõsimeeli palverännule tulid . </s> <s> Mida nad lootsid leida ? </s> <s> Mis neil puudus , et nad tundsid vajadust surma kogeda ? </s> </p>
<p> <s> " Miks ? " päris ta taas . </s> <s> " Kas te arvate , et surm võib anda teie elule mõtte ? " </s> </p>
<p> <s> " Võibolla . </s> <s> On see siis nii võimatu ? " </s> </p>
<p> <s> Uber tundis , kuidas ärritus temas maad võtab . </s> <s> Talle meenus Tamery . </s> <s> Ta ei tahtnud , et ka see tüdruk siin ... </s> </p>
<p> <s> " Ei , ei ole ! </s> <s> Teatud mõttes on teil isegi õigus , " selgitas ta , üritades iga hinna eest rahulikuks jääda . </s> <s> Kui ta oleks suutnud Tameryt veenda ... </s> <s> Kui ta suudaks nüüd seda tüdrukutki veenda ... </s> <s> " See tundub olevat paradoksaalne , ent elu on tõepoolest võimeline väärtustama vaid surm . </s> <s> Teadmine , et olemine võib igal suvalisel hetkel mitteolemiseks üle minna , on üks väheseid asju , mis meid olles pingutama sunnib . </s> <s> Selles mõttes on õige , et surm annab elule mõtte . </s> <s> Kuid selle mõtte annab surma olemasolu , teadmine sellest , mitte surma kogemine ! </s> <s> Surm ise ei saa olla elu mõtteks ! " </s> </p>
<p> <s> Carna vaatas talle oma suurte imestavate silmadega otsa , nagu ei kuulakski ta teda . </s> </p>
<p> <s> " Kuhu te ise suundute ? " päris ta ning Uberile jäigi selgusetuks , kas tüdruk oli teda üldse kuulanud . </s> </p>
<p> <s> " Sinna , kuhu teiegi , " lausus ta lõpuks süngelt . </s> </p>
<p> <s> " Tõesti ? " elavnes tüdruk . </s> <s> " Kuid te pole ju palverändur ... " </s> </p>
<p> <s> " Ma tahan näha , mis seal tegelikult sünnib . </s> <s> Ma ju ütlesin — ma tahan selgusele jõuda ... " </s> </p>
<p> <s> " Tore . </s> <s> Siis läheme koos ! " plaksutas Carna rõõmsalt käsi , laskmata Uberil vastu vaielda . </s> </p>
<p> <s> Külmas kosmilises pimeduses vonklesid toitekaablid läbi tühjuse , sirutudes laeva poole . </s> <s> Nõrk värin raputas laineri keret , kui käpataolised haaratsid temast kinni rabasid ja orbitaali külge fikseerisid . </s> <s> Vaakum neelas lukustusmehhanismide sulgumise kuivad naksatused ja õhulüüside avanemise abitu sisina . </s> <s> Ämblik oli oma saagi kinni püüdnud . </s> </p></div2><div2 type="alaosa"><head> 2 . </head>
<p> <s> Uber istus mäenõlval ja vaatas alla . </s> <s> Carna lamaskles ta kõrval , pikk läikiv rüü poolde reide üles kääritud , ja liigutas varbaid . </s> <s> Tema saapad vedelesid siinsamas kiduras rohus . </s> </p>
<p> <s> Kaks päeva tagasi oli süstik neid orbitaalilt planeedile toonud . </s> <s> Isikutuvastamine , rutiinne tervisekontroll , " Sõidu eesmärk , palun ? </s> <s> " ... </s> </p>
<p> <s> Rutiin lõppes siis , kui nad transpordijaamast väljuda tahtsid . </s> <s> Viisakalt juhiti nende tähelepanu sildile , mis palverändurid väljapääsu asemel veel ühte ruumi juhatas . </s> <s> Seal anti neile ürbid , mida kandsid Hundi mungad — kuldselt voogavad maaniulatuvad rüüd , mis näisid valatuna , mitte õmmelduna . </s> <s> Kuni palverännaku lõpuni oli neid munkadega ühte seisusesse tõstetud . </s> </p>
<p> <s> Uber keerutas rüüd käes ja hakkas seda siis ohates selga ajama , põhjustades veel ühe piinliku vahejuhtumi . </s> <s> Nagu selgus , kanti mungarüüsid paljal kehal , mis tähendas , et palverännaku lõpuni pidid nad kõik isiklikud riideesemed peale jalanõude hoiule andma . </s> <s> Uber viskas pilgu Carna poole . </s> <s> Vähimatki kohmetust tundmata tiris tüdruk särgi üle pea ja puges pükstest välja , paljastades väikesed pringid rinnad , trimmis kõhu ja kitsa musta triibu kõhu all . </s> <s> Ta ei vaevunud Uberile isegi selga pöörama . </s> <s> Taas tundis Uber allpool reetlikku tuksatust . </s> <s> Tüdruk tõstis graatsilise liigutusega käed pea kohale ja lasi rüül kuldse vihmana alla langeda . </s> <s> Uber pööras Carnale selja ja riietus kiirustades lahti ; samamoodi kiirustades kattis ta ka oma alastuse . </s> <s> Hea , et rüü oli avar , nii polnud karta , et see reetlikult pungitama jääb ... </s> </p>
<p> <s> See kõik oli juhtunud kaks päeva tagasi . </s> <s> Uber heitis taas Carnale vargse pilgu . </s> <s> Tüdruk pikutas ta kõrval , pikk läikiv rüü poolde reide üles kääritud . </s> <s> Nagu laps , kes ilusat ilma naudib . </s> <s> Tal olid ilusad jalad ja kuigi ta ei eksponeerinud neid praegu teadlikult , ei suutnud Uber neid vaadates kuidagi unustada tõsiasja , et kuldse rüü varjava serva all polnud rohkem midagi . </s> <s> See , et Carna mingil tabamatul moel Tameryle nii sarnane oli ja samas temast täielikult erines , ajas Uberit hulluks . </s> <s> Ta surus alla soovi käsi tüdruku reiele panna ja seda silitada . </s> </p>
<p> <s> " Kuidas jalad on ? " päris ta hoopis . </s> </p>
<p> <s> " Pole viga , " naeratas Carna ja liigutas taas oma villis varbaid . </s> <s> " Aga puhkus kulus tõepoolest ära . </s> <s> Ma ei saa aru , miks kõik peab nii keeruline olema ? " jätkas ta kaeblikult . </s> <s> " Palju lihtsam oleks ju laevaga planeedile maanduda ja siis hõljukiga otse kloostrisse sõita . </s> <s> Milleks see orbitaal , milleks see totter mitmepäevane jalgsimatk mägedesse ? </s> <s> Miks peab klooster üldse mägedes asuma ? " </s> </p>
<p> <s> " Nonoh , " muigas Uber . </s> <s> " Ja ise üritate veel psühholoogias asjatundjat mängida ! </s> <s> Muide , kas te olete juba unustanud , et me oleme palverändurid ? </s> <s> Mida muud me peaksime siis tegema , kui mitte rändama ? " </s> </p>
<p> <s> " Ärge naljatage , " mossitas tüdruk . </s> <s> " Ja mis see psühholoogia siia puutub ? " </s> </p>
<p> <s> " Vägagi puutub , " sõnas Uber , imetledes tüdruku võimet olla ühel hetkel vaheda mõistusega ahvatlev naine , teisel aga abitu laps . </s> <s> " Müügimeeste kuldreegel on , et kliendile on võimalik müüa ükskõik mida , kui sa suudad teda veenda selle vajalikkuses . </s> <s> Usu ja jumalatega on umbes samuti . </s> <s> Millal inimene neid vajab ? </s> <s> Siis , kui ta kahtleb , kui ta on sihi kaotanud ... </s> </p>
<p> <s> Vana Maa , kõikide religioonide ürgkodu , on kadunud ajaloo hämarusse , temast räägitakse veel vaid legende . </s> <s> Keegi ei tea , mida kujutasid endast inimeste esialgsed uskumused ja suured religioonid . </s> <s> Kuid süsteemi , mis peab aitama religioonil mõjule pääseda , on lihvitud aastatuhandeid . </s> <s> Palverännud on üks vanimaid müügistrateegiaid , mis kasutab psühholoogiat ja inimeste alateadvust . </s> <s> Palverännud peavad tagama , et need , kes teel olles veel kõhklevad , on pärale jõudes valmis . " </s> </p>
<p> <s> " Kuidas ? " ei mõistnud Carna . </s> </p>
<p> <s> Uber mõtles hetke , kuidas oma mõttekäiku paremini sõnastada . </s> </p>
<p> <s> " Minu meelest rajaneb kõik sellel , et Kõrgema Jõu juurde minnes peab inimene tunnetama oma tühisust . </s> <s> Ei saa minna Jumala juurde , tundes , et sa oled temast üle , oled tast suurem , võimsam ... </s> <s> Mida te tunneksite , kui maanduksite hiiglasliku kosmoselaevaga kloostri taga metsas , marsiksite kloostrisse sisse ja nõuaksite imet ? " </s> </p>
<p> <s> Carna kehitas õlgu . </s> </p>
<p> <s> " Ei tea . </s> <s> Arvatavasti mitte midagi erilist ... </s> <s> Kuigi ma ei kujuta ette , et keegi peale rikaste turistide võiks millegi säärasega hakkama saada . " </s> </p>
<p> <s> " Just nimelt ! </s> <s> Ei midagi erilist ! </s> <s> Selles asi ongi . </s> <s> Selline rikas turist ei vaja usku . </s> <s> Ta vajab vaid imet ; kuid imet mitte kui kinnitust Kõrgema Jõu olemasolust , vaid kui vaatamisväärsust , mille taustal oleks kena uue holo jaoks poseerida . </s> </p>
<p> <s> See , kes kahtleb , peab Kõrgema Jõu ette jõudma väikese ja alandlikuna . </s> <s> Ta peab tundma , et Kõiksuses on Miski , mis on temast üle . </s> <s> Siis võtab ta imet kui Kõrgema Jõu tunnismärki , mitte kui vaatamisväärsust . </s> </p>
<p> <s> Just sellepärast ei tooda palverändureid planeedile laevaga , vaid tillukeste süstikutega orbitaalilt , kuhu laev pargitakse . </s> <s> Just sellepärast ei viida meid hõljukiga kloostrisse , vaid lastakse jalgsi minna . </s> <s> Ja just sellepärast on kloostrid ehitatud mägedesse . " </s> </p>
<p> <s> " Ee ... nüüd ei jõudnud ma vist hästi jälgida , " tunnistas Carna häbelikult . </s> <s> " Miks just mäed ? " </s> </p>
<p> <s> " Mäed on stiihia , mille kõrval inimene end paratamatult väiksena tunneb . </s> <s> See on vist alati nii olnud . " </s> <s> Uber heitis selili , pani käed pea alla ja jäi taevasse vaatama . </s> <s> " Ka te ei tunne seda ? </s> <s> Kristallselge õhk , tuul , vabadus ... </s> <s> Ürgne puhtus ja puutumatus . </s> <s> Isegi taevas tundub mägedes selgem ja kirkam . </s> <s> Jah , mägedes on tõepoolest midagi jumalikku ... </s> <s> Pole ime , et paljud iidsed kultuurid oma jumalad just mägedesse elama panid . </s> <s> Kõrgem Jõud , mis end sellises ülevas ja suursuguses paigas avaldab , peab olema sama ülev ja suursugune , teistsugust mõtet ei saagi tekkida . </s> <s> See arusaam peab imbuma palverändurisse koos karge mägiõhuga , koos väsimusega , mis näitab , et Jumalate juurde pääsemine polegi niisama lihtne ... </s> <s> Kui ta lõpuks pärale jõuab , kannab ta mägede ähvardava ilu ja jõu alateadlikult üle ka Jumalale , kelle juurde ta on tulnud . </s> <s> Ta on valmis uskuma , isegi kui ta enne kõhkles . " </s> </p>
<p> <s> Uber jäi vait . </s> <s> Carna oli maast kõrrekese tõmmanud ja näris seda mõtlikult . </s> </p>
<p> <s> " Ma pole kunagi selliste asjade peale mõelnud , " tunnistas ta lõpuks . </s> <s> " Tundus nii lihtne tulla palverännakule . </s> <s> Ma ei teagi õieti , mida ma ootasin . </s> <s> Küllap imet nagu kõik . </s> <s> Ei , mitte ainult surma ja sellele järgnevat taassündi , vaid midagi veel ... </s> <s> Et see paneb kõik paika , kõik asetub äkki oma kohtadele ... </s> <s> Tobe , kas pole ? " </s> </p>
<p> <s> " Ei , miks ? " vaidles Uber . </s> <s> " Inimene on alati imet oodanud . </s> <s> See on talle omane . </s> <s> Kuid mulle tundub , et tähtsam on imet mitte oodata , vaid selle poole püüelda . </s> <s> Palverännak on justkui põgenemine tegelikkuse eest , vastutuse kellelegi teisele , mingile kõrgemale jõule veeretamine . </s> <s> Ma ei tea , võibolla ma eksin , aga nii mulle tundub . </s> <s> Võibolla pole ma üldse suurem asi filosoof , võibolla ei maksa mu teooriad punast krossigi ... " </s> </p>
<p> <s> " Ärge nii küll öelge ! " </s> <s> Carna pööras end kõhuli , vaatas Uberile otsa ja naeratas . </s> <s> " Minu arust on teiega huvitav ... " </s> </p>
<p> <s> Uber pööras end talle otsa vaatama ja avastas korraga , et tüdruku silmad on otse tema omade vastas . </s> <s> Kellukesed lõid helisema , kuldsed pöörised imesid teda sügavikku . </s> <s> Uber tundis , et veel veidi ja ta upub nende imestavate silmade põhjatusse . </s> </p>
<p> <s> Munk , kes neile teejuhiks oli antud , hõikas eemalt ja päästis Uberi kohustusest midagi öelda või teha . </s> <s> Ta tõusis võpatades , ootas , kuni tüdruk saapad nägu krimpsutades jalga vedas , ja aitas ta siis püsti . </s> <s> Oli aeg edasi minna . </s> </p>
<p> <s> *** </s> </p>
<p> <s> Uber istus lõkke ääres ja vaatas tulle . </s> <s> Päev oli olnud oodatust raskem . </s> <s> Carna saapad hõõrusid endiselt ja lõpuks oli Uber sunnitud tal ümbert kinni võtma , et tal käia aidata . </s> <s> Tüdruk oli talle tänulikult otsa vaadanud ja end usalduslikult tema vastu toetanud . </s> <s> " Ma juba peaaegu tunnengi end väikese ja alandlikuna , " oli ta naerdes sõnanud . </s> </p>
<p> <s> Uber hammustas huulde . </s> <s> Ta ei tahtnud , et selle tüdrukuga midagi juhtuks . </s> <s> Midagi , mis oli juhtunud Tameryga . </s> <s> Ta ei teadnud seniajani , mis see oli . </s> <s> Ainus , mida ta kindlalt teadis , oli see , et ka Tamery oli tulnud palverändurina Hundile ... </s> </p>
<p> <s> " Kas teil ei tule ka und ? " kostis ootamatult . </s> </p>
<p> <s> Carna tuli ja istus Uberi kõrvale . </s> </p>
<p> <s> " Kuidas jalad on ? " päris Uber , tundes ise arusaamatut piinlikkust . </s> <s> Oli tunne , nagu ei oskakski ta enam muust rääkida kui tüdruku jalgadest . </s> </p>
<p> <s> " Tänan küsimast , hästi , " naeratas tüdruk . </s> <s> " See salv on lihtsalt ... hämmastav . " </s> </p>
<p> <s> " Lihtsalt ime , tahtsite te öelda , " muigas Uber . </s> <s> Ta oli lausa ahhetanud , kui pärast laagrissejäämist tüdruku veriseks hõõrdunud jalgu nägi . </s> <s> Munk , pikk sõnaaher vanamees , keda näis miski vaevavat , oli vaikides amuleti toonud ja Carna jalgu mingi teravalt lõhnava salviga võidnud . </s> <s> Paistis , et kuuldustel Hundi amulettide tervendavast mõjust oli tõepõhi all — tüdruku jalad olid tunduvalt paremas seisus ning tundus , et hommikuks on ta vastu igasuguseid ootusi täiesti terve . </s> <s> Ime ? </s> </p>
<p> <s> Uber ühmas kahtlevalt . </s> <s> " Selliste väikeste imedega meid püütaksegi , " mõtles ta . </s> <s> " Need peavad pinnase tõeliste imede jaoks ette valmistama ... " </s> </p>
<p> <s> " Ma mõtisklesin lihtsalt religioonist , " sõnas ta vabandavalt , nähes tüdruku imestunud pilku . </s> </p>
<p> <s> " Te pole sellest vist eriti vaimustuses ? " </s> </p>
<p> <s> " Noh , võib vist ka nii öelda . " </s> </p>
<p> <s> " On see ... on see kuidagi seotud sellega , mis juhtus ? " söandas Carna arglikult pärida . </s> </p>
<p> <s> Uber nõksatas jäigaks , kuid ainult hetkeks . </s> <s> Siis sundis ta ennast vastama . </s> <s> Ta teadis , et ei saa selle eest lõputult põgeneda . </s> </p>
<p> <s> " Kahtlemata on sellel oma osa , " sõnas ta lõpuks ettevaatlikult . </s> <s> " Kuigi ma pole kunagi eriti religioosne olnud . </s> <s> Ma olen küll uurinud erinevaid usundeid ja religioone , kuid seda rohkem kõrvaltvaataja seisukohast , õpetlasena . " </s> </p>
<p> <s> " Sel juhul võiksite te oma teadmisi minugagi jagada , " pakkus Carna . </s> <s> " Mina näiteks ei tea religioonist peaaegu midagi . " </s> </p>
<p> <s> Uber pööras end jahmunult tema poole . </s> </p>
<p> <s> " Kuidas see võimalik on ? " ei tahtnud ta uskuda . </s> <s> " Te tulete palverännakule ja väidate nüüd , et ei tea religioonist midagi ? " </s> </p>
<p> <s> " Nii see on , " kehitas tüdruk õlgu . </s> <s> " Ma ju ütlesin , et ei teadnud isegi , mida ma siit leida lootsin . </s> <s> Ma vist tahtsin lihtsalt , et minuga juhtuks midagi , mis aitaks mul eneses selgusele jõuda ; midagi , mis mu elu paika paneks ... " </s> </p>
<p> <s> Uber üritas end koguda . </s> <s> Oli see võimalik ... ? </s> <s> Oli see võimalik , et ka Tamery oli lihtsalt tulnud ? </s> <s> Tulnud , teadmata isegi täpselt , miks ? </s> <s> Tulnud , oskamata isegi sõnastada neid põhjuseid , mis teda selleks ajendasid ? </s> <s> Väga võimalik , et nii see oligi . </s> </p>
<p> <s> " Rääkige mulle Avanemisest , " palus tüdruk . </s> </p>
<p> <s> Mõtted pudenesid laiali nagu helmed katkisest keest . </s> </p>
<p> <s> " Avanemisest ? " kordas Uber . </s> <s> " Olgu , räägime siis Avanemisest . " </s> </p>
<p> <s> Ta tõmbas oma koti lähemale , otsis veidi ja tõmbas siis välja väikese ristkülikukujulise eseme . </s> </p>
<p> <s> " Mis see on ? " päris Carna uudishimulikult . </s> </p>
<p> <s> " Raamat . </s> <s> Mõnel pool kloostrites on tavaks neid ikka veel ammuse kombe kohaselt plastlehtedele salvestada . " </s> </p>
<p> <s> Uber lülitas raamatu sisse ja tähed hakkasid helendama . </s> </p>
<p> <s> " Kas usku on võimalik teada ? </s> <s> Traktaat religioonist ehk miks Avanemine ebaõnnestus , " luges Carna . </s> </p>
<p> <s> " Selle on kirjutanud Ektor Gabis* , Getmannelt pärit munk , kes suurema osa oma elust veetis Fabulusel , " sõnas Uber . </s> <s> " Oma elu lõpupoole naases ta siia , Hundile , kus temast kunagi munk oli saanud , ja kirjutas kloostris elades selle teose . </s> <s> Suhteliselt igav raamat , eriti kui võrrelda tema autobiograafiaga , mis kirjeldab Fabulusel aset leidnud kummalisi sündmusi , kuid Avanemise mõistmiseks ilmselt hädavajalik lektüür ... " </s> </p>
<p> <s> " Getmanne , Fabulus ... " pomises Carna . </s> <s> " Need on vist kusagil otsata kaugel ? " </s> </p>
<p> <s> " Jah , " nõustus Uber ja tõstis pilgu öötaevasse . </s> <s> See oli must ja põhjatu ja tähti täis . </s> <s> Need sädelesid seal nagu kuldsed tähnid Carna silmades . </s> <s> " Siit neid näha ei ole . </s> <s> Ilmaruumi Kolgas — nii kutsuti Fabulust , enne kui ta tuntuks sai ... " </s> </p>
<p> <s> Ka tüdruk vaatas üles , tema pea puutus vastu Uberi õlga ja jäigi sinna . </s> <s> Hetkeks tundis Uber kiusatust raamat pimedusse heita ja ... </s> <s> Siis võttis ta end kätte . </s> </p>
<p> <s> " Ma siis loen ? " päris ta veidi rabedalt . </s> <s> " Olete te kindel , et tahate seda kuulata ? " </s> </p>
<p> <s> " Jah , " sosistas Carna ning sulges silmad . </s> </p>
<p> <s> " Kõik sai alguse Maal , " alustas Uber . </s> <s> " Inimkonna algul , neil ammustel aegadel Maal , tekkisid religioonid , tekkisid koos inimesega . </s> <s> Maalt sai alguse ka traditsioon kanda religioon ajatute asjade kilda . </s> <s> Kui inimene hakkas ümbritsevat mõistma , taipas ta , et on vaid tühine ajalik tolmukübe ajatus universumis . </s> <s> Universum oma kõiksuses on jääv . </s> <s> Inimese osaks on elada oma elu ja lahkuda . </s> <s> Kaduda , hävida , haihtuda . / ... / </s> </p>
<p> <s> Inimene on ajalik ja surelik . </s> <s> See on kurblik paratamatus , ületamatu tõde , eemaletõukav tõdemus — me kaome ja sureme , aga maailm jääb . </s> <s> See on asi , millega inimene pole suutnud leppida — inimene tahab elada ka siis , kui midagi enam ei ole . / ... / </s> </p>
<p> <s> Üksikinimene võib end surematuks teha oma tegude läbi , füüsiliselt aga ei iial . </s> <s> Nii tekkisidki religioonid , kõik sarnased oma lootuses inimese eluiga pikendada , olgu või sealpoolsusega . </s> <s> Surematus on ulm , mis on sünnitanud religioonid . </s> </p>
<p> <s> Ja siis oli inimesele vaja jumalat . </s> <s> Jumal pidi olema loovuse andja ja elu kandja . </s> <s> Inimene on alati tahtnud oma jumalat personifitseerida . </s> <s> Isegi siis , kui jumalana hakati ette kujutama teadvust , pidi see ju kellelegi kuuluma . </s> <s> Nii tekkisid ühejumalausud , inimene aga hakkas kõikjalt otsima jumalikke ilmutusi . </s> <s> Otsima ja leidma . </s> </p>
<p> <s> Me ei tea , millistes oludes ja milliste juhtumuste ajel sündisid peamised usundid Maal . </s> <s> Ilmselt pidid aset leidma sündmused , mis tolleaegsetele inimestele pidid vähemalt näiliselt suutma tõestada , et elu ja surma piiri on võimalik ületada . </s> <s> Me ei tea , kas need olid tõeliselt jumaliku või mingi määratlemata teadvuse ilmingud . </s> <s> Või olid need lihtsalt instseneeritud . </s> <s> Selge on aga , et aset leidsid niiöelda imed . </s> <s> Ainult tavaelust väljapoole ulatuv kogemus võib inimestele anda tugeva religioosse impulsi . </s> <s> Mis seal tegelikult toimus , jääb igaveseks saladuseks , sest usundite tekkepõhjused ja algsed impulsid lähevad pikapeale meelest ja ununevad . </s> <s> Nii kaotavad usud aja jooksul oma olulisi kvalitatiivseid omadusi , ehk neidki , mis algselt võisid olla nende tekkejõuks ja põhituumaks . </s> <s> Kui kunagi leidsidki Maal aset sündmused , milles ilmutas ennast kõrgem teadvus , siis on nad juba ammu meelest läinud . / ... / </s> </p>
<p> <s> Paradoks seisneb selles , et ka religioonid ei ole ajatud , nagu inimene on ekslikult arvanud . </s> <s> Ajatu võib olla küll usk kui selline , mitte aga religioonid . </s> <s> Religioonid vananevad . </s> <s> Usundid sünnivad , kasvavad , elavad üle oma lapsemeelse siiruse ja otsekohesuse , jõuavad küpsesse loome- ja teotsemisikka , hakkavad keskiga ületades kalduma sofismi ja keerutamisse , vanaks jäädes aga hakkavad meenutama kuldseid noorusaegu , üritavad ühendada oma elukogemust möödatormava uue ajaga , kuni lõpuks valulist vanadusnõtrust põdema jäävad . </s> <s> Ja siis surevad nad välja . " </s> </p>
<p> <s> Uber vaikis . </s> <s> Carna silmad olid endiselt suletud ning mees ei teadnud , kas ta kuulas veel . </s> <s> Öö oli karge ja vaikne ning Uber tundis korraga , kui kohatu on istuda sellisel ööl lõkke ääres ja lugeda kaunile noorele naisele traktaati religioonist . </s> <s> Ta pani raamatu kinni . </s> </p>
<p> <s> " Mis edasi sai ? " päris Carna silmi avades . </s> <s> Ta oli kuulanud . </s> <s> Ta tahtis tõepoolest teada , seda oli ta silmadest näha . </s> </p>
<p> <s> Uber kõhkles hetke imestunult ja luges siis edasi . </s> </p>
<p> <s> " Pole kahtlust , et on olemas mingi Kõrgem Teadvus , millelt algreligioonid Maal kunagi innustust said . </s> <s> Universumi ülim liikumapanev jõud , millelt saadud sõnumeid esimesed usundid inimkonna hällis vastavalt oma arusaamadele kohandasid ja mugandasid . </s> <s> Tõlkisid endale arusaadavasse keelde , lisasid inimlikke käitumisreegleid ja kõige oleva tekkepõhjendusi . </s> <s> Kuni saabus uus ajastu — Kolonisatsioon . </s> <s> Inimesed lahkusid Maalt , pühapaigad jäid kaugele maha , sõnumid ununesid . </s> <s> Side katkes . </s> </p>
<p> <s> Inimene lahkus Maalt , heitis endalt religioonide kütked , lendas lõpmatusse . </s> <s> Elu ja surma müsteerium leidis lahenduse ruumis . </s> <s> Ilmaruumi avarustega ületas inimene oma eksistentsi traagika . </s> <s> Maa religioonid olid ühe planeedi religioonid , nad saidki võrsuda ja idaneda vaid piiratud ruumis . </s> <s> Keegi ei tea , mis täpselt juhtus ja miks . </s> <s> Võibolla ületas inimene ilmaruumi avarusse jõudmisega mingil moel kõiksuse teadvuse taluvuse piiri . </s> <s> Tulemuseks oli , et inimesele anti taas teada , et elu ja surm on kellegi kätes , kes on kõrgem kui inimene ... " </s> </p>
<p> <s> " Kuidas see juhtus ? " uuris Carna . </s> <s> Ta oli oma pea mehe õlalt võtnud ja varjud mänglesid ta palgeil , kui ta tulle vaatas . </s> </p>
<p> <s> " Gabise kirjelduse järgi oli neid tuhandeid , kes siia , Hundile , kogunesid . </s> <s> Nagu rändlinnud , ütleb ta . </s> <s> See juhtus sajandeid tagasi . </s> <s> Ja siis anti neile teada ... " </s> </p>
<p> <s> " Nad surid ja ärkasid uuesti ? " päris tüdruk erutatult . </s> <s> " Ja see oligi Avanemine ? " </s> </p>
<p> <s> " Jah , " sõnas Uber ja pani raamatu ära . </s> <s> Sedapuhku lõplikult . </s> </p>
<p> <s> " Aga miks see siis selle munga meelest ei õnnestunud ? " ei mõistnud Carna . </s> <s> " Praegu on see religioon ju vägagi levinud ... " </s> </p>
<p> <s> " Neile anti teada . </s> <s> Ja koos teadmisega anti neile ka tõend — ese , mille abil sai tappa ja uuesti ellu äratada , " mõtiskles Uber . </s> <s> " Gabise arvates oli põhjus selles , et usku ei saa teada . </s> <s> " Inimene pole nõus kunagi võtma teadmist usu pähe , " ütleb ta . </s> <s> " Selleks on ta liiga uhke . " </s> <s> Ma olen temaga selles osas nõus , kuid minu meelest polnud see peamine . </s> <s> Viga oli tõendis , selles esemes , millega võim surma ja ülestõusmise üle anti inimese kätte . </s> <s> See devalveeris usku , see devalveeris ka Kõrgemat Teadvust ja muutis vajaduse tema järele nulliks . </s> </p>
<p> <s> Avanemine kukkus läbi . </s> <s> See , mis praegu levinud on , on Uus Avanemine . " </s> </p>
<p> <s> " Te tahate öelda , et see ... et ta proovis uuesti ? " </s> </p>
<p> <s> " Kõrgem Teadvus ? </s> <s> Jah . " </s> <s> Uber kohendas tukke ja lõke lõi uuesti lõõmama . </s> <s> " Ta ootas sajandeid , et mälestus tuhmuks , et teadmine tõendite olemasolust jõuaks unustusse vajuda . </s> <s> Ja siis proovis ta uuesti . </s> <s> Proovis siinsamas Hundil . </s> <s> See oli Uus Avanemine . </s> <s> Ja seekord oli sellel edu . </s> <s> Uus religioon puhkes õide , rajati sadu kloostreid , palverändurite voorid ummistasid kõik liinid Hundile ... </s> <s> Uus Avanemine on levinud kohutava kiirusega ja kinnitanud kanda peaaegu kõigis inimeste maailmades peale Koriandri ... " </s> </p>
<p> <s> " Miks Koriander erand on ? " oli Carna üllatunud . </s> </p>
<p> <s> Uber kehitas õlgu . </s> </p>
<p> <s> " Sest Koriander on igas mõttes erand . </s> <s> On peaaegu avalik saladus , et Koriander on osavate tehnikatürannide poolt valitsetav orjanduslik planeet , ainus omataoline inimeste maailmadest . </s> <s> Seda teavad kõik , peale Koriandri elanike endi . </s> <s> Nende arvates on neil vedanud , et neid juhib surematu Mante , jumala enda väljavalitu , kes end aegajalt teisest dimensioonist rahvale ilmutab ja ütleb , kuidas elada . </s> <s> Osav trikk , millega rahvast manipuleeritakse , muud ei midagi . </s> <s> Dimensioonikineetika . </s> <s> Pole siis imestada , et Uus Avanemine Koriandril on keelatud . </s> <s> Jõud , mis kontrollib elu ja surma ; jõud , mille võimuses on ka inimesel lasta surma piir ületada ja siis jälle tagasi pöörduda , võib surematu Mante troonilt tõugata , tema olemasolu mõttetuks muuta . </s> <s> Ja seda ei saa need , kes Koriandril tegelikult valitsevad , lasta juhtuda . </s> <s> Koriandril pole Uuest Avanemisest kuuldudki . </s> <s> Mungad , kes sinna lähevad , tapetakse ; kogu sissetulev info tsenseeritakse . </s> <s> Neil on nende Mante ja nad on õnnelikud . </s> <s> Või vähemalt arvavad , et on . " </s> </p>
<p> <s> Järgmisel päeval pöördus Carna selle jutuajamise juurde tagasi . </s> <s> Eelmisel õhtul olid nad veel pikalt vestelnud ning alles siis , kui lõke oli lõplikult kustunud , olid nad telki pugenud . </s> </p>
<p> <s> Päev oli pilvine . </s> <s> Rada oli kividel vaevu näha ning edasiliikumine edenes aina vaevalisemalt . </s> <s> Viimased jändrikud puud olid selja taha jäänud , isegi rohtu märkas silm aina harvem — mõni üksik tutt siin-seal kivi veeres . </s> <s> Ainult erivärvilised samblikud , mis kive katsid , ilmestasid nüüd seda troostitut ja üksildast maastikku . </s> <s> Õhk oli klaar ja läbipaistev nagu klaas . </s> </p>
<p> <s> Lõuna paiku hakkas sadama . </s> <s> See polnud äge ja tormlev valing , mis mõne minutiga raugeb , vaid tuim ja järjekindel sadu , mis võib kesta tunde , kui mitte päevi . </s> <s> Kõik muutus ühtlaselt halliks ning korraga polnud enam vähimatki orientiiri , mille järgi liikuda . </s> <s> Juba meetri kaugusel polnud enam näha midagi muud peale monotoonse veekardina . </s> <s> Kuigi nende kummalised rüüd vee eest päris head kaitset pakkusid , tahtis Uber siiski laagrisse jääda . </s> <s> Oli hullumeelsus sellise ilmaga edasi minna . </s> </p>
<p> <s> Kui ta seda ka mungale ütles , vaatas vanamees teda sellise pilguga , et Uber võpatas . </s> <s> Munk ei tahtnud mingist peatusest kuuldagi . </s> <s> " Õhtuks oleme kohal ! " raius ta . </s> <s> " Siis puhake , palju tahate . " </s> </p>
<p> <s> Ta tahtis iga hinna eest nii ruttu kui võimalik kloostrisse tagasi jõuda . </s> <s> Paistis , et ta kartis Imest ilma jääda . </s> <s> " Mis siis , kui vahepeal toimub Avanemine ? " oli tema peamine argument . </s> <s> Kui Uber oli selle peale kostnud , et mis siis ikka , eks nad ootavad siis järgmist korda , oli vanamees talle peaaegu kallale läinud . </s> <s> Alles siis , kui Carna oli märjal samblikul libastunud ja napilt lõhangusse kukkumisest pääsenud , oli munk lõpuks nõustunud laagri üles lööma ja ilma selginemist ootama . </s> </p>
<p> <s> Ta oli telgid üles pannud ( Uber imestas siiamaani , kuidas munk sellega paljal kaljul hakkama sai ) ja nüüd konutasidki nad Carnaga oma telgi ukseavas ning vaatasid , kuidas vesi langeb . </s> <s> Lõkke tegemisele ei tasunud mõeldagi . </s> </p>
<p> <s> " Te ütlesite , et inimesed seal Koriandril , et nad on õnnelikud . </s> <s> Või vähemalt arvavad , et on , " tuli Carna ootamatult eelmise õhtu vestluse juurde tagasi . </s> <s> " Kui nad arvavad , et on , siis nad ju ongi , kas pole ? " </s> </p>
<p> <s> " Kuidas võtta , " ühmas Uber . </s> <s> " Mis on üldse õnn ? </s> <s> Sajad filosoofid on selle üle vaielnud , ma ei usu , et minul sellele midagi lisada oleks ... " </s> </p>
<p> <s> " Aga siiski , " käis tüdruk peale . </s> <s> " Mis on teie arvates õnn ? " </s> </p>
<p> <s> " Minu meelest on õnn eesmärgini jõudmine , mingi unistuse täitumine , " arutles Uber . </s> <s> Talle olid need igaõhtused vestlused meeldima hakanud , nii et ta isegi ootas neid , kuigi ei mõistnud hästi , mis tüdruk neis leidis . </s> <s> Ta ise sai sel moel oma laialikippuvaid mõtteid korrastada . </s> <s> Võibolla tegi ka tüdruk sedasama ? </s> <s> " Te ju ise ütlesite ka , et teil pole sihti , te pole õnnelik . </s> <s> Mitte et te oleksite õnnetu , ei , te lihtsalt pole õnnelik . </s> <s> Kui nüüd Koriandrist rääkida , siis jah , kahtlemata on nad omamoodi õnnelikud . </s> <s> Neil on oma väikesed soovid , oma eesmärgid , mille täitumine teeb nad õnnelikuks . </s> <s> Meie meelest võivad nad olla õnnetud ja laiemas plaanis nad seda ju ongi , sest nad ei taju tegelikku olukorda . </s> <s> Kuid just see , et nad seda ei taju , võimaldabki neil olla õnnelik , nii paradoksaalne kui see ka ei näi . " </s> </p>
<p> <s> " Teie arust on õnn siis soovide täitumine ? " kordas Carna mõtlikult . </s> </p>
<p> <s> " Päris nii lihtne see siiski ka ei ole , " süvenes ka Uber ise oma mõttekäiku . </s> <s> " See seletus oleks nagu otsetee ühest punktist teise . </s> <s> Otseteed õnne juurde pole aga olemas . </s> <s> Tee õnne juurde on alati pikk ja käänuline . </s> <s> Ja raske . </s> <s> See on nagu see rada , mida mööda me praegu mäkke ronime — järsk , ohtlik , kohati libedavõitu . </s> <s> Meie eesmärk on tippu jõuda ja kui me sellega hakkama saame , oleme õnnelikud . </s> <s> Siis mingil hetkel avastame aga , et ainus tee edasi viib taas mäest alla , järgmise mäe jalamile . </s> <s> Ja nii aina edasi — uued mäed , uued tipud , uued eesmärgid ... </s> <s> Pigem võiks siis öelda , et õnn ise ongi tee . " </s> </p>
<p> <s> Tuul oli pöördunud ja peksis nüüd vihma telgi ukse vahelt sisse . </s> <s> " Huvitav , miks nad siin jõuväljageneraatorite asemel ikka veel neid vanamoodsaid telke kasutavad ? " mõtles Uber , üritades tuules loperdavat märga uksesiilu molekulaarlukuga kinni sulatada . </s> <s> Tüdruk lükkas märjad juuksed silmade pealt eemale ja tuli talle appi . </s> <s> Hetkeks puutusid nende käed kokku . </s> </p>
<p> <s> " Nii et igavest õnne pole siis olemas ? " päris tüdruk , kui uks oli kinni . </s> </p>
<p> <s> " Igavest õnne ? " </s> <s> Uber muigas . </s> <s> " Kumba te õigupoolest otsite — õnne või õndsust ? " </s> </p>
<p> <s> " Mis seal vahet ? " kehitas tüdruk õlgu . </s> </p>
<p> <s> " Oi , vahe on suur , " ohkas Uber , heitis pikali ja tõmbas munga käest saadud kerge teki peale . </s> <s> Õhk oli rõske . </s> <s> Hämardus . </s> <s> " Õndsus ongi ju igavene õnn . </s> <s> Mõelge nüüd ise , kas sellist saabki olla ? </s> <s> Kui te enam midagi ei soovi , teil pole enam ühtegi eesmärki , siis jääb vaid tühjus . </s> <s> Olemine muutub mõttetuks , sest pole enam millegi poole püüelda . </s> <s> Õndsus on soovide puudumine . </s> <s> Õndsus on tühjus . </s> <s> Õndsus on surm . </s> <s> Aga surm ei ole õndsus . </s> <s> Veel vähem on ta õnn . </s> <s> Nii et kui te minu arvamust kuulda tahate , siis otsite te valest kohast . " </s> </p>
<p> <s> Mõnda aega valitses telgis vaikus . </s> </p>
<p> <s> " Mul on külm , " sosistas Carna äkki . </s> <s> " Kas ma teie juurde tohin tulla ? </s> <s> Koos on soojem . " </s> </p>
<p> <s> Uber tahtis juba keelduda , kuid mõtles siis ümber . </s> <s> Ta kergitas tekiserva ja tüdruk puges tema juurde . </s> <s> Tüdruku avar rüü kerkis üles ning kui Uber tal ümbert kinni võttis , jäi ta käe alla tüdruku soe paljas ihu . </s> </p>
<p> <s> Keha reageeris kohe . </s> <s> Uber kõhkles veidi , kuid ta kahevahelolek ei kestnud kaua ning keha sai mõistusest võitu . </s> <s> Tasapisi libistas ta pihku allapoole , avastades siidpehme naha saladusi . </s> <s> Sellest oli kaua aega , kui ta viimati ... </s> <s> Kuid tal ei lastud pikalt mõnuleda . </s> <s> Carna ajas käe talle ürbi alla , leidis , mida oli otsinud ja ohkas rahulolevalt . </s> <s> Siis sööstis ta mehe rüppe nagu janune kaevule . </s> <s> Ta imes end mehe huulte külge , heitis jala üle Uberi puusa ja keeras ta endale peale , vangistades mehe oma reite tugevasse haardesse ... </s> </p>
<p> <s> Uber istus telgi ees kaljunukil . </s> <s> Kivi oli külm ja niiske . </s> <s> Vihma ei sadanud enam , kuid nüüd lainetas kõikjal udu , muutes mäed ebareaalseks . </s> <s> Hoolimata kuldsest ürbist puges rõskus tasapisi naha vahele ja Uber väristas end. </s> </p>
<p> <s> Siis vandus ta vaikselt . </s> </p>
<p> <s> " Mul on külm , " oli Carna öelnud ja see oli vale . </s> <s> Palveränduri kuldne rüü kaitses nii vihma kui külma vastu ; ka Uber ise oli õhukese teki vaid harjumusest peale tõmmanud . </s> <s> Nüüdki tundis ta rõskuse puudutust alles pärast mõnetunnist kivil konutamist . </s> </p>
<p> <s> Kurat , see tüdruk oli ta jälle haneks püüdnud ! </s> <s> Uberile meenus eelmine õhtu . </s> </p>
<p> <s> See oli olnud lühike ja jõhkravõitu akt . </s> <s> Pigem võitlus kui naudingu jagamine . </s> <s> Nad olid end kiiresti tühjaks laadinud ja siis kurnatult unne vajunud . </s> <s> Mõni tund hiljem oli Uber ärganud , aetuna ängist , mis teda siiani rõhus . </s> <s> Keha oli rahul , kuid hing oli haige . </s> <s> Ta oli unes näinud Tameryt . </s> <s> Naine seisis mere kaldal , just nii , nagu ta teda mäletas nende viimaselt puhkuselt Selenusel , õhuke rüü tuules lendlemas , veepisarad juustes . </s> <s> Siis ta naeratas , lehvitas talle ja hüppas kaldast alla . </s> <s> Ta oli kaldapealsele jooksnud ja alla vaadanud , kuid seal polnud midagi . </s> <s> Mitte midagi . </s> <s> Ja siis oli ta ärganud . </s> </p>
<p> <s> Uber langetas pea kätele ja sulges silmad . </s> <s> Teda vaevasid süütunne ja kahetsus . </s> <s> Ja tunne , et ta on naise mälestust kuidagi petnud . </s> </p>
<p> <s> Pehmed käed põimusid õrnalt ümber ta kaela . </s> <s> Uber naeratas . </s> <s> Talle tundus , et Tamery on tagasi tulnud , et talle andeks anda . </s> <s> Kohe kuuleb ta naise mahedat häält ... </s> </p>
<p> <s> " Miks sa ei maga ? " </s> </p>
<p> <s> Uberi silmad võpatasid pärani . </s> <s> Hääl oli võõras . </s> </p>
<p> <s> Carna . </s> <s> Muidugi . </s> </p>
<p> <s> Uber haaras tüdrukul käest , nii et too kiljatas , ja tõmbas ta enda ette . </s> </p>
<p> <s> " Olid sa eile õnnelik ? " nõudis ta häält tõstes . </s> </p>
<p> <s> " Jah ! " muheles tüdruk . </s> </p>
<p> <s> " Siis pööra tagasi ja tee seda , mis sind õnnelikuks teeb . </s> <s> Ela ! " karjus Uber , valades välja oma viha . </s> <s> Viha enese ja Carna ja , jah , isegi Tamery peale . </s> <s> " Ära otsi surmast õnne ; sealt sa seda ei leia ! </s> <s> Võibolla leiad sa sealt õndsuse . </s> <s> Võibolla . </s> <s> Kuid õnne mitte iialgi ! " </s> </p>
<p> <s> Carna vaatas talle otsa . </s> </p>
<p> <s> " Sa armastad teda ikka veel , " sõnas ta siis vaikselt . </s> </p>
<p> <s> Uber ei vastanud . </s> <s> Ta tõukas tüdruku eemale , tõusis ja sammus mägedesse . </s> </p>
<p> <s> Hommik oli imeline . </s> <s> Mäed , mis udulooridest välja koorusid , olid ööga otsekui uuesti sündinud . </s> <s> Näis , nagu oleks vihm värvid puhtaks pesnud , nii kirkalt säras kõik tõusva päikese esimestes kiirtes . </s> </p>
<p> <s> Munk oli jõudnud telgid kokku panna ja kui Uber oma sihitult hulkumiselt mägedesse tagasi jõudis , alustati taas rännakut . </s> <s> Uberi küsimusele hommikusöögi kohta urahtas munk vastuseks , et klooster on lähedal ja seal saab ka süüa . </s> </p>
<p> <s> Uber kehitas õlgu ja sammus vaikides edasi . </s> <s> Ta ei mõistnud munga vaenulikkust ega üritanudki sellesse süüvida . </s> <s> Tal oli muulegi mõelda . </s> </p>
<p> <s> Carna kõndis temast paar sammu tagapool . </s> <s> Tüdruk oli küll üritanud temaga juttu teha ja lepitust otsida , kuid Uberi jonnakas vaikimine oli ta uuesti eemale peletanud . </s> </p>
<p> <s> Rada käändus . </s> <s> Kaljud lõppesid ning Uber peatus , rabatuna platool avanevast vaatest . </s> <s> Carna hüüatas imestusest . </s> </p>
<p> <s> Klooster , mis otse kaljusest pinnast taeva poole kõrgus , oli tõepoolest sama sünge ja suursugune nagu mäedki . </s> <s> See oli hiiglaslik Esimese Avanemise aegses stiilis massiivne ehitis , mis pidi inimesed täitma imetluse ja aukartusega . </s> <s> Päike , mis polnud jõudnud veel kuigi kõrgele mägede kohale tõusta , jäi kloostri varju ja pärgas ta kuldse säraga . </s> </p>
<p> <s> Nad olid pärale jõudnud . </s> <s> Nad olid kohas , kus avaldas end miski , mida ühed kutsusid Kõrgemaks Teadvuseks , teised aga Jumalaks . </s> </p></div2><div2 type="alaosa"><head> 3 . </head>
<p> <s> Uber istus oma lihtsas , kuid mugavas kambris laua taga ja üritas korrastada seda vähest , mis tal oli õnnestunud teada saada . </s> </p>
<p> <s> Kloostris elati askeetlikku elu . </s> <s> Vaid palverändurite tubades võis märgata mingit hubasust , teiste asukate kongid olid kõledad ja ebaisikulised nagu nende asukadki . </s> <s> Kloostri rutiin oli juba paari päevaga tõeliselt painavaks muutunud ning Uber pidi tõsiselt pingutama , et seda taluda . </s> <s> Hommikul varakult kasin eine , siis heakorratööd , kuhu inimesi pidi lausa jõuga ajama , kuna kõik kippusid ennastunustavalt Taassünni kabelisse imet ootama . </s> <s> Ametlikku lõunaaega üldiselt polnudki , vaid õhtul korraldati veidi toekam söömaaeg , pärast mida andunumad jüngrid taas kabelisse kiirustasid . </s> </p>
<p> <s> Uksele koputati ning Carna libistas end kambrisse . </s> <s> Nad olid tüdrukuga peagi pärast kloostrisse jõudmist ära leppinud ning Uberi rõõmuks jätkusid ka nende õhtused vestlused . </s> </p>
<p> <s> " Lihtsalt üle mõistuse ! " ohkas Uber , kui tüdruk oli voodiserval istet võtnud . </s> <s> " Ma olen nende päevade jooksul peaaegu terve kloostri läbi käinud ja enamiku siinsete asukatega rääkinud , kuid mitte midagi . </s> <s> Ma ei suuda senini mõista , mis siin toimub . </s> <s> Aga midagi siin toimub , see on kindel . </s> <s> Oled sa märganud , kui erinevad on palverändurid ja kloostrielanikud ? </s> <s> Palverändurid on elevil ja uudishimulikud ; kloostriasukad on tuimad , nende pilk on surnud . </s> <s> Nad ei söö , nad ei maga . </s> <s> Selline askees ületab isegi religioosse fanatismi piirid . </s> <s> Kogu nende elu eesmärk näib olevat koondunud kabelisse ... </s> <s> Muide , mis seal toimub — ma pole ise veel sinna jõudnud ? " </s> </p>
<p> <s> " Seal on selline barjääriga eraldatud ala — nad kutsuvad seda Surma ja Sünni Altariks — need , kes on otsustanud Taassündi kogeda , kogunevad sinna ... " </s> </p>
<p> <s> " Ja edasi ? " </s> <s> Uber kummardus huviga lähemale . </s> </p>
<p> <s> Carna kehitas õlgu . </s> </p>
<p> <s> " Surm ja Taassünd pidavat osaks saama ainult neile , kes on Altaril . </s> <s> Tavaliselt on seal kõik kloostri omad ja osa palveränduritest — need , kes on tulnud kindla otsusega Imet kogeda , kuid iga korraga liitub ootajatega üha enam palverändureid . </s> <s> Nad loevad palveid ja ... piitsutavad ennast . " </s> </p>
<p> <s> Uber võpatas . </s> </p>
<p> <s> " Piitsutavad ? " </s> </p>
<p> <s> Tüdruk noogutas . </s> </p>
<p> <s> " Jah . </s> <s> Neil on sellised mitmeharulised piitsad . </s> <s> Nad võtavad oma rüüd seljast ja piitsutavad end paljal põrandal põlvitades , kuni satuvad ekstaasi ... " </s> </p>
<p> <s> " Palverändurid ka ? " </s> </p>
<p> <s> " ... jah , " sõnas Carna lõpuks vaikselt . </s> <s> " See on otsekui mingi massihüpnoos , mingi hullus ... " </s> </p>
<p> <s> " Kummal pool altaribarjääri sina olid ? " katkestas Uber teda karmilt . </s> <s> " Sees või väljas ? </s> <s> Noh ? " </s> </p>
<p> <s> Tüdruk langetas pilgu ja vaikis . </s> </p>
<p> <s> Uber rebis ta asemelt püsti , pööras seljaga enda poole ja kiskus kuldse rüü üles . </s> <s> Paljal seljal punetasid vorbid . </s> </p>
<p> <s> " Miks ? " pomises mees löödult . </s> <s> " Miks ? " </s> <s> Ta lasi rüü lahti ja see vajus pikkamisi alla . </s> </p>
<p> <s> Tüdruk pöördus . </s> <s> Ta silmad olid pisaratest märjad . </s> </p>
<p> <s> " Anna andeks , Uber , " nuuksus ta . </s> <s> " Ma ei tea , mis minuga juhtus . </s> <s> Ma ju ütlesin , et see oli nagu massihüpnoos . </s> <s> Ma ... ma ei suutnud enam selgelt mõelda ... </s> <s> Ma tean , et ma tegin sulle haiget . </s> <s> Anna mulle andeks ! " </s> </p>
<p> <s> Uber vajus raskelt istuma . </s> </p>
<p> <s> " Nii see siis algab , " pomises ta . </s> <s> " Ja nii algas see ka Tamery jaoks . </s> <s> Kes teab , millega see lõppes ? </s> <s> Kes teab , millega see sinu jaoks lõpeb ? </s> </p>
<p> <s> Võibolla tuli ka Tamery sellessesamasse kloostrisse siin ; võibolla istus ta samas toaski , seljal punetamas esimesed vorbid ... ? </s> <s> Või oli see mõni teine klooster ? </s> <s> Võibolla elab ta praegugi mõne kloostri kongilaadses ubrikus , silmis samasugune surnud pilk , nagu neil teistel siin . </s> <s> Elab , kantuna mingist palavikulisest tungist , mis neid ööl kui päeval kabelisse meelitab ; elab , lootmata enam kunagi leida seda õnne , mida ta siia kord otsima tuli ... </s> </p>
<p> <s> See oli aastaid tagasi ... </s> <s> Me puhkasime temaga Selenusel . </s> <s> Lõputu meri , lõputu rand , lõputu suvi . </s> <s> Lõputu romantika . </s> <s> Ja siis korraga ta kadus . </s> <s> Hommikul ärgates oli padjal vaid kiri : " Läksin Hundile palverännakule . </s> <s> Andesta . </s> <s> T. " </s> </p>
<p> <s> Ma ei suutnud teda kunagi lõpuni mõista . </s> <s> Meil oli kõik olemas , me olime õnnelikud . </s> <s> Ja ometi jättis ta selle kõik , et tulla siia , Hundile . </s> <s> Ma ei leppinud sellega . </s> <s> Ma otsisin teda ; ma üritasin teda leida . </s> <s> Asjata . </s> <s> Ma ei leidnud teda . </s> </p>
<p> <s> Ma ei tea siiani , miks ta seda tegi . </s> <s> Võibolla ei teadnud ta isegi , nagu ka sina seda täpselt ei tea . </s> <s> Võibolla oli see naiselik kapriis , hetketuju , mingi mõttesähvatus , mis tundus korraga arusaamatult tähtis ... </s> <s> Ma ei tea . </s> <s> Kuid ma olen teinud kõik , et mõista ... " </s> </p>
<p> <s> Carna astus pisaraid pühkides lähemale , võttis ta pea oma käte vahele ja suudles teda laubale . </s> </p>
<p> <s> " Ma aitan sind , " sõnas ta mehele silma vaadates . </s> <s> " Ma aitan sul mõista . </s> <s> Ma luban . " </s> </p>
<p> <s> Uber istus Yawollahi Hadegha kongis ja kuulas . </s> <s> Yawollahi Hadegha oli kloostri arhivaar ning ainus veidi rõõmsameelsem isik terves selles süngevõitu koguduses . </s> <s> Ta oli vaatamata kloostris veedetud aastatele ikka veel rõõsa näojumega tüsedusele kalduv varases keskeas mees . </s> <s> Näis , et ta kannatas suhtlemisvaeguse all . </s> <s> Teda rääkima saada polnud kuigi raske ülesanne , eriti pärast seda , kui Uber talle oma Ektor Gabise traktaadi eksemplari oli näidanud . </s> <s> Antikvaari silmad olid raamatukest nähes põlema löönud ning Uberi kinnitus , et ta võib selle rariteedi endale saada , oli kõrvaldanud mehe viimasedki kahtlused . </s> </p>
<p> <s> Hadegha rääkis . </s> <s> Uber esitas aegajalt mõne suunava küsimuse ja lasi siis arhivaaril edasi kõnelda . </s> <s> Õigupoolest ei rääkinud too midagi erilist . </s> <s> Mõned mälestused , tähelepanekud kloostri elust ja värvikad kirjeldused Surma ning Taassünni unustamatust kogemusest . </s> <s> Sellest ta peamiselt rääkiski . </s> <s> Tunnetest , meeleoludest , emotsioonidest ; füüsilistest ja psüühilistest aistingutest , mis inimesele Elu ja Surma maagilist piiri ületades osaks saavad . </s> </p>
<p> <s> Uber kuulas ja tal hakkas jube . </s> <s> Hadegha seda ei tajunud . </s> <s> Ta rääkis endise vaimustusega Avanemise kordumatust imest , kuid Uber kuulis hoopis midagi muud . </s> <s> Aastatega oli ta õppinud nägema sõnade taha , looma seoseid . </s> <s> Ja see , mida ta nüüd nägi , täitis ta õudusega . </s> </p>
<p> <s> Carna oli juba uinumas , kui nõrk koputus ta uuesti ärkvele sundis . </s> <s> Uks paotus ja Uber puges ettevaatlikult ringi piiludes sisse . </s> <s> Ta oli surmkahvatu ja silmnähtavalt endast väljas . </s> </p>
<p> <s> " Mis lahti ? " hüüatas Carna istuli tõustes ehmunult , kohutatud mehe väljanägemisest . </s> </p>
<p> <s> " Ma sain vist teada ... " pomises Uber ja sulges valugrimassi saatel silmad . </s> <s> " Parem , kui ma poleks kunagi siia tulnud ! " </s> </p>
<p> <s> " On see siis nii hirmus ? " päris tüdruk kartlikult , jälgides , kuidas mees närviliselt mööda tuba käib . </s> </p>
<p> <s> " Hirmus ? " </s> <s> Uber oigas . </s> <s> " See on kohutav . </s> <s> See on jube , haiglane , võigas ... </s> <s> See on koletislik ! " </s> </p>
<p> <s> Ta räntsatas istuma ja sasis sõrmed juustesse . </s> </p>
<p> <s> " Rahune ! " sõnas Carna karmilt . </s> <s> Ta tõusis ja astus mehe ette . </s> <s> Siis võttis ta mehe paled oma pihkude vahele ja tõstis ta pea , sundides endale otsa vaatama . </s> </p>
<p> <s> " Vaata mulle otsa ! </s> <s> Nii ! </s> <s> Ja nüüd räägi ! " </s> </p>
<p> <s> Uber ohkas , püüdes rahuneda . </s> <s> Tüdruku tume pilk langes ta peale nagu tõusulaine ning kandis kõik muu minema . </s> </p>
<p> <s> " Ma rääkisin antikvaariga , " sõnas ta lõpuks mõtlikult . </s> <s> " Ja ma tean nüüd , mis neil kõigil viga on . </s> <s> Ma tean , miks teejuht meie peale mägedes vihastas , kui me ei tahtnud edasi minna . </s> <s> Ma tean , miks kloostrielanikud palveränduritest erinevad . </s> <s> Ma tean , miks nad on tuimad , miks nende pilk on surnud . </s> <s> Ma tean , miks nad ei söö ja miks nad ei maga . </s> <s> Ma tean , mis neid kabelisse sunnib ... </s> </p>
<p> <s> See on Surm , Carna . </s> <s> Surm ja sellele järgnev Taassünd . </s> </p>
<p> <s> See on sõltuvus . " </s> </p>
<p> <s> Tüdruk võpatas . </s> </p>
<p> <s> " Sõltuvus ? " </s> </p>
<p> <s> " Jah . </s> <s> Surmasõltuvus . </s> <s> Avanemise narkomaania . " </s> <s> Uber muigas mornilt . </s> <s> " Arhivaar pajatas mulle tundide kaupa tunnetest , mis valdavad inimest , keda Surm on võtnud ja kes läbi Taassünni tagasi pöörduvad . </s> <s> See , kuidas Elu läbi Surma sinusse tagasi voolab , pidavat olema nagu laavavoog jääst kallaste vahel . </s> <s> Avanemine , see hetk , mil Elu Surma müüridest jäädavalt läbi murrab , olevat nagu plahvatus , vulkaanipurse , maavärin ... </s> <s> See on Universumi alguse Suur Pauk , mis viimsegi närvi elektrina särisema lööb ja aju mõnukeskused otseühendustega lühisesse laseb . </s> </p>
<p> <s> Kujuta ette kõige täiuslikumat ja võimsamat orgasmi . </s> <s> Avanemine on nagu kümne ... ei , saja , tuhande , sajatuhandekordne orgasm . </s> <s> Pole ime , et enamus neist , kes seda kordki on kogenud , langevad selle võimusesse ja on nõus kõigega , et seda uuesti läbi teha ... " </s> </p>
<p> <s> " Nad jäävad igaveseks siia , kloostrisse , " pomises Carna , meenutades nende nägusid , kellega ta koos kabelis Imet oli oodanud ; nende silmade tühja ja surnud , kuid haiglaselt läikivat palavikulist pilku . </s> <s> " Nad istuvad Altaril , loevad oma palveid ja ootavad , sest keegi ei tea , millal järjekordne Avanemine aset leiab . </s> <s> Ja neid saab aina rohkem ... " </s> </p>
<p> <s> " See pole füüsiline sõltuvus , vaid psüühiline , " jätkas Uber . </s> <s> " Nende käed ei värise , kui nad oma doosist ilma jäävad , nad ei tõmble krampides , kuid nende hing tõmbleb . </s> <s> Nad on närvilised , ärrituvad kergesti ... ja nad suudavad mõelda vaid ühest asjast — Taassünni orgastilisest elamusest . </s> </p>
<p> <s> Nad tulid siia , lootes , et Avanemine ongi tee õnnele , ja siin nad nüüd on , oodates oma ülima õndsuse kaduvaid hetki . </s> <s> Hetki , mida eraldab lõputu tühjus , lõputu piin . </s> </p>
<p> <s> Nad kannatavad , Carna . </s> <s> Kuid see pole usk , mis neid piinab . </s> <s> Nad on oma keha vangid . </s> <s> Arvad , et religioon sunnib neid paastuma ja magamata öid veetma ? </s> <s> Ei . </s> <s> Nad teevad seda oma tajude teravdamiseks ; et siis , kui Avanemine neid endasse haarab , tunnetaksid nad seda veelgi kirkamalt , veelgi võimsamalt . </s> <s> Iga päev petavad nad enda lootusi , sisendades endale , et teenivad ülimat Jumalat , Kõrgemat Teadvust , teenides tegelikult vaid iseenda naudinguid . </s> </p>
<p> <s> See on süütunne , mis neid end piitsutama sunnib . </s> <s> Alateadlikult tunnevad nad vajadust karistuse järele , sest nad teevad midagi , mida nende mõistus heaks ei kiida ; midagi , mis on vale ... </s> <s> Kuid valu , nagu ka nälgimine , vaid ergastab nende meeli , kütab seda arutut ekstaasi , mis nende ihu räbalateks rebib . </s> <s> Ja kui nad siis taipavad , et on end jälle kord petnud , karistavad nad end taas . </s> <s> Ja taas . </s> <s> Ja taas . </s> <s> Üha uuesti ja uuesti . </s> <s> See ei lõpe kunagi , Carna . </s> <s> Kes kord sellesse ringi on langenud , ei pääse enam iial välja ! " </s> </p>
<p> <s> Uber langetas pea kätele ja ta sõrmede vahelt langes põrandale kaks pisarat . </s> </p>
<p> <s> " Vaene Tamery , " pomises ta . </s> <s> " Sellist saatust polnud ta küll ära teeninud . </s> <s> Sellist saatust pole keegi ära teeninud . " </s> </p>
<p> <s> " Suudad sa ette kujutada Jumalat , kes laseb sellisel asjal sündida ? " hüüatas ta siis pead tõstes ja Carnale otsa vaadates ning ta pilgus viskles valu . </s> <s> " Suudad sa ette kujutada Jumalat , kes soosib seda ; kes naudib iga hetke nende õnnetute piinast ? " </s> </p>
<p> <s> " Mis siis , kui see polegi Jumal ? " sõnas tüdruk korraga vaikselt ning sädemed ta silmades kustusid . </s> <s> Ta pilk oli külm ja üksildane . </s> <s> Kellukesed olid vaikinud . </s> </p>
<p> <s> " Mida ? " küsis Uber jahmunult . </s> </p>
<p> <s> " Mis siis , kui see polegi Jumal , " kordas tüdruk kõlatult . </s> </p>
<p> <s> " Kes siis ? " ei mõistnud Uber . </s> </p>
<p> <s> " Ma ei tea . " </s> <s> Carna mõtles veidi . </s> <s> " Kui ... </s> <s> Kui see sõltuvus oleks mingi Taassünniga kaasnev kõrvalmõju , mida Kõrgem Teadvus ei osanud ette näha , siis nüüdseks peaks ta selle olema ammu avastanud . </s> <s> Avastanud ja kõrvaldanud . </s> <s> Aga see jätkub , Uber ! " </s> </p>
<p> <s> " Mis tähendab , et see on Kõrgemale Teadvusele kuidagi kasulik , " jätkas mees tüdruku mõtet . </s> <s> " Kui mitte ... " </s> <s> Mõte oli nii koletu , et lõi hetkeks hinge kinni . </s> <s> " Kui mitte see polegi ta eesmärk . " </s> </p>
<p> <s> " Sõltuvuses inimkond ? " ei tahtnud Carna uskuda . </s> </p>
<p> <s> " Ja tema seda kontrollimas , " kinnitas Uber süngelt . </s> </p>
<p> <s> " Aga see on ju ... " </s> </p>
<p> <s> Uber noogutas . </s> </p>
<p> <s> " Invasioon . </s> <s> Vaikne ja hiiliv , aga seda hirmuäratavam . </s> <s> Ei mingeid vaenulikke laevastikke , ei mingeid lahinguid kosmilises tühjuses ... </s> <s> Vaid inimesele igiomane tung üleloomuliku poole , tema vajadus Kõrgema Teadvuse , Jumala järele . " </s> </p>
<p> <s> " Jumal küll ! " </s> <s> Carna vabises . </s> <s> " Ma ei suuda seda uskuda ! " </s> </p>
<p> <s> " Täpselt ! </s> <s> Selles asja võlu seisabki . </s> <s> Kes seda ikka usuks ? " </s> <s> Uber oli püsti hüpanud ja kõndis taas erutatult kambris ringi . </s> <s> " Kuid mida rohkem ma sellele mõtlen , seda kindlam ma olen , et sul on õigus . </s> <s> Isegi Ektor Gabise traktaat omandab selle teadmise valguses uue tähenduse . </s> <s> Mul pole seda küll enam käepärast — jätsin antikvaarile — kuid ma mäletan niigi , mis seal seisis : </s> </p>
<p> <s> " Võibolla ületas inimene ilmaruumi avarusse jõudmisega mingil moel kõiksuse teadvuse taluvuse piiri . " </s> <s> ; ja teisal : " Maa religioonid olid ühe planeedi religioonid , nad saidki võrsuda ja idaneda vaid piiratud ruumis . " </s> </p>
<p> <s> Võibolla olid Maa religioonid tõesti mõeldud inimkonda sellel planeedil kinni hoidma . </s> <s> Inimene aga ei hoolinud sellest ja alistas ruumi . </s> <s> Ta jõudis tähtedele ja arvas , et on leidnud õnne , jõudnud sihile . </s> <s> Ta unustas ühe lihtsa tõe — otseteed õnnele pole olemas . </s> <s> Tähtedele jõudmine pole tee lõpp , see on alles pika tee algus . </s> <s> Ja on keegi , kellele see ei meeldi . </s> <s> Sest tähtedele jõudmisega on inimkond tõesti ületanud mingi piiri . " </s> </p>
<p> <s> " Mida sa kavatsed teha ? " </s> </p>
<p> <s> " Ma ei tea . " </s> <s> Uber seisatas ja vaatas tüdrukut , kes oli voodinurka pugenud ja end seal hirmunud loomakesena kerra tõmmanud . </s> <s> " Kõigepealt pean ma siit minema saama . </s> <s> Ma ei suuda enam hetkegi nende seinte vahel veeta . </s> <s> Ja siis ... </s> <s> Ma ei tea , võibolla lähen ma Koriandrile . " </s> </p>
<p> <s> " Sinna ... manipuleeritavasse orjanduslikku maailma ? " jahmus Carna . </s> <s> " Miks ? </s> <s> Sa polnud sellest süsteemist ju kuigi heal arvamusel . " </s> </p>
<p> <s> " Miks ? </s> <s> Ära unusta , et Uus Avanemine on Koriandril keelatud . </s> <s> Taassünni kultus levib inimeste maailmades kulutulena . </s> <s> Räägitakse , et isegi Terranoval on juba esimesed templid . </s> <s> See näib võibolla saatuse irooniana , kuid võib juhtuda , et varsti on just orjanduslik Koriander , see inimkonna häbiplekk , sellesama inimkonna viimane kants , mis alistajale vastu astub . " </s> </p>
<p> <s> " On neil lootust ? " </s> </p>
<p> <s> " Kes teab ? " kehitas Uber õlgu . </s> <s> " Kuid kui kellelgi üldse lootust on , on see Koriander . </s> <s> Kõigist inimeste maailmadest on neil kõige arenenum tehnika . </s> <s> Ja nad on fanaatikud ... " </s> </p>
<p> <s> " Sa pead riideid vahetama ! " pahvatas tüdruk ootamatult . </s> <s> " Selles palveränduri ürbis ei tohi sa minna ! " </s> </p>
<p> <s> " Miks ? " ei mõistnud Uber . </s> <s> " Mis sellel siis häda on ? </s> <s> Ja pealegi — mida muud mul selga panna olekski ? </s> <s> Oled sa unustanud , et peale nende ürpide pole meil ju midagi ? " </s> </p>
<p> <s> " Selles see asi ongi , " noogutas Carna , kes oli hirmunud loomakese endast minema peletanud ja hakanud toimekalt ringi askeldama . </s> <s> Ta tiris voodilt maha triibulise teki ja hakkas siis oma kotis sobrama . </s> <s> " Miks meil lasti kõik seljast ära võtta , kui see rüü anti ? </s> <s> Et me kannaksime alati ja ainult seda kuldset larakat . </s> <s> Ja jällegi — miks ? </s> <s> Selge see , et selle abil on kloostri omi võimalik teistest eristada , kuid mis siis , kui on veel midagi ? </s> <s> Kui selle abil on võimalik inimesi jälgida , üles leida , võibolla isegi mõjutada ? </s> <s> Kui kogu see Surma ja Taassünni müsteerium on üles ehitatud nendele rüüdele ; rüüde ja Altari koosmõjule või veel millelegi ... ? " </s> </p>
<p> <s> Uber kergitas oma kuldse rüü serva ja silmitses seda lähemalt , sõrmedega üle sileda ja libeda materjali libistades . </s> <s> Tont võtaks , tüdrukul võis isegi õigus olla . </s> <s> Sellesse võis olla sisse valatud sensoreid , mikrokiipe , terveid elektroskeeme ja andmevõrke ... mida iganes ! </s> </p>
<p> <s> Carna oli niidi ja nõela leidnud ning traageldas nüüd tekist kokku midagi pontsholaadset , millel oli keskel auk pea jaoks ja narmad servades . </s> </p>
<p> <s> " Võta ! " sõnas ta , hammustas niidi puruks ja viskas improviseeritud kuue Uberile , kes selle kinni püüdis . </s> <s> " Selle palveränduririietuse viin ma sinu kambrisse ja ütlen kõigile , et sind ei segataks — et sa palvetad , paastud , mediteerid või veel midagi — ühesõnaga : valmistad end Avanemiseks ette . </s> <s> Pane selga ! " </s> </p>
<p> <s> Uber silmitses primitiivset hõlsti oma käes ja kõhkles . </s> <s> Milleks selline maskeraad ? </s> <s> Oli see ikka vajalik ? </s> </p>
<p> <s> " Pane selga ! " kordas Carna nõudlikult . </s> <s> " Kui palveränduri riietus tõesti annab neile võimaluse sind jälgida , on parem mitte riskida . </s> <s> Sa esitasid küsimusi ; sa nuhkisid siin kõikjal ringi ... </s> <s> Kui nad aimavad , mida sa tead ... </s> <s> Mis siis , kui nad püüavad sind takistada . </s> <s> Kui ... kui nad lasevad sul surra , surra lõplikult , ilma Taassünni võimaluseta ? " </s> </p>
<p> <s> " Rahune , " pomises Uber . </s> <s> " Mida ma siis kuulsin või nägin ? </s> <s> Seda , mida sajad enne mind on kuulnud . </s> <s> Seda , mida tuhanded enne mind on näinud . </s> <s> Neil on kõrvad , aga nad ei kuule . </s> <s> Neil on silmad , aga nad ei näe . </s> <s> Mina kuulsin . </s> <s> Mina nägin . </s> <s> Ma panin kaks ja kaks kokku ja sain vastuse . </s> <s> Ja siis ? </s> <s> Ma ei usu , et nad mind ohtlikuks peaksid , isegi kui teaksid , et ma kõike aiman . </s> <s> Kes seda ikka usuks ? — mäletad ? </s> <s> See on ju liialt absurdne , et keegi seda tõe pähe võiks võtta . </s> <s> Ei , ma ei usu , et see maskeraad vajalik oleks . " </s> </p>
<p> <s> " Uber , me ei tohi riskida , " anus tüdruk . </s> <s> " Liiga palju on kaalul . </s> <s> Pane see selga , palun ! " </s> </p>
<p> <s> Uber ohkas . </s> </p>
<p> <s> Ta tiris rüü seljast , sikutas pontsho üle pea asemele ja vaatas siis ennast . </s> </p>
<p> <s> " See on naeruväärne ! " torises ta tüdinult . </s> <s> " No kuhu ma niimoodi lähen ? </s> <s> Ma näen välja nagu mingi poolearuliste suguharu veelgi poolearulisem shamaan ... nii mul ennast küll varjata ei õnnestu ! " </s> </p>
<p> <s> " Vastupidi ! " hüüatas Carna ja kelmikad sädemed tulid ta silmisse tagasi . </s> <s> " Poolearuliste suguharu poolearuline shamaan — just seda meil tarvis ongi ! " </s> </p>
<p> <s> Ta tuustis veel veidi oma kotis , tiris sealt siis välja puntra mingeid keesid , kette , käevõrusid ja amulette ning riputas need kõik Uberile külge . </s> <s> Siis astus ta sammukese tagasi , lõi käed puusa ja silmitses oma kätetööd hindavalt . </s> </p>
<p> <s> " Väga hea , " sõnas ta lõpuks . </s> <s> " Algaja okultisti kohta näed sa päris muljetavaldav välja . </s> <s> Ja rahune maha — Hunt lausa kubiseb sinusugustest . " </s> </p>
<p> <s> " Okultist ? " </s> <s> Uber lasi pilgul endast veelkord üle käia . </s> <s> Muidugi ! </s> <s> Ja kuidas ta küll ise selle peale ei tulnud ? </s> </p>
<p> <s> " Koobastee kummitused kaeblevad süngetel saatuslikel öödel ja merekaldal kolisevad unustatud kondid , " venitas Uber õõnsalt ja pööritas silmi . </s> </p>
<p> <s> Carna turtsatas . </s> </p>
<p> <s> " Hea küll , mine nüüd , " sõnas ta tõsinedes . </s> <s> " Ja ole ettevaatlik . " </s> </p>
<p> <s> " Sa ei tule ? " </s> </p>
<p> <s> Carna raputas pead . </s> </p>
<p> <s> " Ma jään siia ja teen sulle katet ... " </s> </p>
<p> <s> Uber naeratas . </s> <s> Tüdruk oli tõepoolest parandamatu romantik . </s> <s> Kõik need mõõga ja mantli mängud , ümberriietumine , " ma teen sulle katet " ... </s> </p>
<p> <s> " Pealegi , " jätkas Carna , " on mul vaja veidike üksi olla . </s> <s> Ma pean nii mõneski asjas selgusele jõudma . </s> <s> Iseendas kaasa arvatud . </s> <s> Ära unusta , milleks ma siia tulin . </s> <s> Ma pean oma elu paika saama ... " </s> </p>
<p> <s> Uber silmitses teda ühe pika viivu , suudles siis teda ja avas ukse . </s> </p>
<p> <s> " Õnn kaasa ! " sosistas tüdruk . </s> </p>
<p> <s> " Sulle samuti , " pomises Uber ja libises pimedusse . </s> </p>
<p> <s> Ta seisis kaljude vahel ja vaatas üles öisesse taevasse . </s> <s> Kusagil seal , külmade tähekildude vahel , ronis orbitaal hiiglasliku ämblikuna üle mustava laotuse , tirides lõputul teekonnal ümber planeedi endaga tähelaeva abitut keha . </s> <s> Ta pidi sinna jõudma . </s> <s> Pidi . </s> </p>
<p>  </p></div2><div2 type="alaosa"><head> 4 . </head>
<p> <s> Hiiglaslik liinilaev eemaldus majesteetlikult planeedi soojas kumas kümblevast orbitaalkompleksist . </s> <s> Laserkiirtest kantud optiliste ja digitaalsete koodide read sööstsid läbi tühjuse , juhatades talle teed täheavarustesse . </s> </p>
<p> <s> Hallinevate juuste ja veidi väsinud pilguga mees seisis vaateplatvormil ning silmitses läbi platvormi kuppellae kompleksi vargset kahanemist . </s> <s> Päike , mis planeedi varjust välja piilus , pani kogu kompleksi hõbedaselt särama nagu kastepisara kargel hommikul . </s> <s> Mees võpatas . </s> <s> Talle meenutas orbitaal oma dokiehitiste , kombitsataoliste haaratsite ja haralihoidvate sektsioonidega ämblikku . </s> <s> Hõbedast ämblikku , kes kasteses rohus saaki luurab . </s> </p>
<p> <s> Talle meenus uni , mida ta ööl vastu väljalendu oli näinud . </s> <s> Ta oli taas näinud Tameryt , kes lehvitas talle ja hüppas kaldast alla . </s> <s> Ta oli kaldapealsele jooksnud ja alla vaadanud , teades , et seal pole midagi . </s> <s> Kuid seekord oli . </s> <s> All seisis Carna ja lehvitas talle naerdes , nagu Tamery seda hetk tagasi oli teinud . </s> <s> Meri limpsis oma valgest vahust keelega tüdruku jalgu ja vesi sätendas kalliskividena ta tõmmul kehal . </s> <s> Tüdruk lehvitas veel korra ja hakkas siis üles ronima . </s> <s> " Ei ! " tahtis ta hüüda , kuid oli juba hilja . </s> <s> Hinge kinni pidades jälgis ta , kuidas sale kogu ülespoole rühib , kartes , et iga hetk võib mõni kaljunukk järele anda ja tüdruku alla kukutada . </s> <s> Seda ei juhtunud . </s> <s> Juba oli tüdruk siinsamas ja ta sirutas käe . </s> <s> Tüdruk haaras sellest kinni ja vinnas end kaldapealsele . </s> <s> Nad vaatasid kaua teineteisele otsa ja tüdruku silmis särasid tuhanded tähed ... </s> </p>
<p> <s> Pärast ärkamist oli ta kaua voodis lebanud . </s> <s> Tal oli korraga hea ja kerge tunne . </s> <s> Tunne , et miski on seljataha jäänud . </s> <s> Miski , mis teda kaua kinni oli hoidnud . </s> </p>
<p> <s> " Ja ikkagi on see ilus , kas pole ? " kostus ta selja tagant vaimustunud hääl . </s> <s> Mees vaatas üllatunult ringi . </s> <s> Ta oli lootnud , et saab üksi olla . </s> <s> Laev oli ümber ehitatud vanamoodsast ja aeglasest ristlejast ning kogu ta rohmakas kere oli selliseid turistidele mõeldud vaateplatvorme täis pikitud . </s> <s> Ta oli tõepoolest lootnud , et siin ei sega teda keegi . </s> </p>
<p> <s> Ta pöördus ja silmitsedes tüdrukut , kes oli vaikselt ta kõrvale astunud . </s> <s> Tüdruk oli sale ja sihvakas , nõtke , veidi poisiliku kehaga . </s> <s> Ta kandis liibuvaid nahkpükse ja lühikest poolläbipaistvat pluusi , millest tillukeste rindade tumedad nibud kergelt läbi kumasid . </s> </p>
<p> <s> Mees pööras pilgu ära ja süüvis taas orbitaali uurimisse . </s> </p>
<p> <s> " Nagu sädelev teemant mustal sametil ... " </s> </p>
<p> <s> Tüdruk seisis endiselt ta kõrval ning imetles vaadet . </s> <s> Siis ta pöördus ja vaatas mehele otsa . </s> <s> Ta polnud ilus . </s> <s> Vähemasti mitte selle sõna klassikalises tähenduses . </s> <s> Pigem oli ta ... kütkestav . </s> <s> Jah , see oli õige sõna . </s> <s> Kütkestav , lummav , hurmav . </s> <s> Mustad sirged juuksed langesid õlgadele , suu oli pisut suurevõitu , nägu kõhn , silmad ... </s> <s> Just silmad olid need , mis tüdruku nii lummavaks muutsid . </s> <s> Suured , siirad , imestavad , tulvil mingit nimetut küsimust . </s> <s> Naerualtid silmad , täis tuhandeid tantsiklevaid sädemeid . </s> <s> Silmad , mis näisid helisevat . </s> </p>
<p> <s> " Tal on kellukesed silmades ! " mõtles mees taas , kuid ei öelnud seda . </s> </p>
<p> <s> " Ja ikkagi meenutab see mulle ämblikku , " ütles ta hoopis . </s> </p>
<p> <s> See polnud see , mida ta oli tahtnud öelda . </s> <s> See polnud hoopiski see . </s> </p>
<p> <s> Tüdruk noogutas . </s> </p>
<p> <s> " Ma tean , " sõnas ta . </s> <s> " See ongi ämblik . </s> <s> Ka mina oleksin praegu tema võrgus , kui sind poleks olnud . </s> <s> Sa aitasid mul mõista , et otseteid õnne juurde pole olemas . " </s> </p>
<p> <s> " Sa ei kahetse midagi ? " </s> </p>
<p> <s> " Ei , " naeratas tüdruk . </s> <s> " Meil on ees pikk-pikk tee ja me oleme alles selle alguses ... " </s> </p>
<p> <s> " Meie ? " pomises mees küsivalt , suutmata oma kõrvu uskuda . </s> <s> " Sa ütlesid : " Meie " ? " </s> </p>
<p> <s> " Jah . " </s> <s> Tüdruk vaatas talle otsa ja ta silmades lõid helisema tuhanded kellukesed . </s> <s> " Meie . </s> <s> Tipult tipule . </s> <s> Koos . " </s> <s> Ta libistas oma käe mehe pihku ja toetas pea ta õlale . </s> </p>
<p> <s> Hetke seisid nad teineteise kõrval , vaadates , kuidas kiskja nime kandev planeet kahanedes minevikku kaob . </s> <s> Siis pöördusid nad minekule . </s> </p>
<p> <s> Külmas kosmilises pimeduses nende selja taga vonklesid toitekaablid tühjuses nagu võrguniidid . </s> <s> Orbitaali jätketega kere pöördus , haaratsite lülilised jalad liikusid otsides edasi-tagasi . </s> <s> Ämblik oli uute ohvrite saabumiseks valmis . </s> </p>
<p> <s> *Kõik tsitaadid Ektor Gabise traktaadist pärinevad Indrek Hargla jutust " Õnnekosk " ( tõsi küll , veidi kohendatud kujul ) . </s> </p></div2></div1>
    </body>
  </text>
</TEI>
</teiCorpus>
</teiCorpus>
