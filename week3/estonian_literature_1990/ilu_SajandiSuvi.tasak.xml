<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Sajandilõpu suvi </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Sajandilõpu suvi </head>
<p> <bibl> <author> <s> Oskar Kruus </s> </author> </bibl> </p>
<p> <gap rend="ilmumisandmed"/> </p>
<p> Romaan </p>
<p> <s> Piinav oli istuda kuumal suvepäeval alevi politseijaoskonnas ning jutustada uuesti lugu , mida olin pidanud lõpetatuks . </s> <s> Aga kohalikule konstaablile , rahumeelselt ametitoolil lösutavale Ferdinand Aabramile oli maakonnalinnast appi sõitnud inspektor Kallion . </s> <s> Too ei teadnud aga midagi meie suvitamisest ega metsatalus juhtunud sündmustest ning katkestas alatasa mu jutustamist täpsustavate küsimustega . </s> <s> Muidugi pidin põhiliselt pajatama just mina , sest ajakirjanikuna sain sellega kõige ladusamalt hakkama . </s> <s> Aga maakonna ametimees tahtis korduvalt , et jutustaks hoopis Tarmo , sest tema oli ju Põrgupadriku peremees ning sinna külaliste kutsuja . </s> <s> Ulvi pantvangiks oleku üksikasju ei teadnud meist keegi muu , ta pidi neid ise rääkima . </s> </p>
<p> <s> Konstaabel Aabram oli meiega varemgi kokku puutunud ning me võisime tema rahulikku pensionieelset ametiaastat häirida . </s> <s> Sellepärast mõistsin tema vaikset vimma , ehkki ta ei tahtnud seda välja näidata . </s> <s> Aga härra Kallion oli alles noor jurist ning ihaldas kiiresti saavutada pealinna üleviimist . </s> <s> Seepärast oli tal tähtis meist kedagi mõrvariks tembeldada . </s> <s> Ei saanud ju eitada , et üks Põrgupadriku suvekülalistest oli hukkunud . </s> <s> Ja vähem tõenäoline tundus juhtumit suitsiidiks pidada , hoopis rohkem asjaolusid lubasid seda tapmiseks arvata . </s> <s> Aga usutavat mõrvarikandidaati polnud seni leitud . </s> <s> Inspektor Kallion , see esimeste kiilaspea tunnustega noormees , pühkis oma pintsakult närvlikult juustekõõma ning pöördus ikka ja jälle tagasi küsimuse juurde , et kes esitas kõigepealt mõtte laip põletada . </s> <s> Sest kes oli huvitatud jälgede kaotamisest ? </s> <s> Just mõrvar võis soovida surnukeha kui asitõendi likvideerimist . </s> <s> Niisiis otsis inspektor meie seitsme hulgast roimarit ning kuriteomotiivi . </s> <s> Naiste puhul sai rõhuda armukadedusele , meeste puhul oli aga usutavat ajendit raskem leida . </s> <s> Lahkamisprotokoll välistas hukkunu raseduse , ent just seda oleks saanud meeste süüdistamisel kasutada . </s> </p>
<p> <s> Olime üpris üllatunud ja häiritud , et meid taheti kriminullitegelasteks muuta . </s> <s> Kaks meist töötasid otseselt televisioonis ning eks teisedki olid rohkesti Ameerika mõrvalugudest filme näinud . </s> <s> Aga kunstiteosed võimaldavad inimeste kannatusi ja hukkumisi jälgida ilma ohtu sattumata , nüüd taheti seda publikuprivileegi meilt ära võtta . </s> </p>
<p> <s> Pidin meelde tuletama , kuidas see lugu algas . </s> </p><div2 type="alaosa"><head> 1 . </head>
<p> <s> Mind haaras vabanemistunne , kui Tarmo Kahera ühel lämbel juunipäeval helistas ja kutsus kaasa oma metsatallu . </s> <s> Ilm oli juba nädal tagasi pöördunud toast väljakutsuvaks , nii et muutus talumatuks arvutiklahve plõksutada . </s> <s> Päike küündis üle naabermaja katuse lauale kiirtevihku viskama ning ajas tähed sassi nii silmis kui ka sõrmis . </s> <s> Olin juba ligi aasta vabakutseline ning pidin rohkem ridasid paberile nõiduma kui palgalised ajakirjanikud , kes võisid endale vaheldust leida baarides istumise ja komandeeringutes käimisega . </s> <s> Minu lõõgastuseks kujunes toimetuste vahet jooksmine , sest polnud enam pressiväljaandeid koondavat Pärnu maantee Ajakirjandusmaja . </s> </p>
<p> <s> Minu nelja tuule kätte jäämine oli johtunud sellest , et välismaiste ärimeeste omandiks muutunud " Sõnumileht " pidi neile kasumit kokku kühveldama ega hoolinud enam midagi eesti ajakirjanduse asjalikest traditsioonidest - informeerimisest ja õpetamisest . </s> <s> Algul oli lehte ümber kujundama toodud Ameerikas ärimeedia knihve studeerinud Priit Pullerits ning talle maksti konsulteerimise eest heldet tasu . </s> <s> Aga kui see amerikaniseerumise esimene aste ei tõstnud küllalt märgatavalt lehe trükiarvu , siis pandi peatoimetajaks keegi nimeta nolk , kes oli varem hakkama saanud vaid spordisõnumite koostamisega . </s> <s> Oma arvamuse puudumise tõttu osutus ta truuks käsutäitjaks ning hülgas sõltumatuse eest võidelnud eelkäija " Eesti Sõnumid " traditsioonid . </s> <s> Ja hävitas lehe senise ilme : pärast reformimist jätsid pirakad pealkirjad ja pildilahmakad tekstile üpris vähe ruumi . </s> <s> Lugejaid hakati püüdma kolmveerandalasti naiste fotode ja šokeerivate allkirjadega , nende vahele lükiti kõmusõnumeid ja filmistaaride eluseiku . </s> <s> Muidugi vajati ka nende nappide ridade arvutisse toksijaid , kuid mul hakkas järjest rohkem kahju sääraselt kulutatud ajast . </s> <s> Küllap oli minu õitseaeg - read lendasid paberile nobedalt . </s> <s> Olin ju kunagi olnud tegev kirjandusteaduse alal ning vastavat eruditsiooni polnud ma veel täiesti unustanud . </s> <s> Kuid sinna tagasipöördumist takistasid teaduse rahastamise bürokraatlik grantide süsteem ning üldse filoloogide nigelad palgad . </s> </p>
<p> <s> Mind ei lohutanud võõrast keelest ja võõrast meelest laenatud sõnake " tabloid " , millega püüti vabandada " Sõnumilehe " allakäiku . </s> <s> Kui ma ühel halva tujuga hommikul keeldusin arvutisse sisestamast järjekordset norimisnuppu presidendi majaehitamisest , prahvataski tüli lahti ning mul ei jäänud muud üle kui visata peatoimetaja lauale lahkumislubadus . </s> <s> Ent tööpuudus oli jõudnud juba ka meediamaailma ning ilma mõjuka soovituseta oli raske saada kuhugi suurema lehe toimetusse . </s> <s> Kuid mul oli ikkagi tuntud nimi ning minu kirjatükid kõlbasid kõigile lehtedele , mis veel tekstile orienteerusid . </s> <s> Tendents oli küll teistpidine , isegi " Postimehe " kontserni kuuluv " Luup " lootis värvipildist rohkem kui sõnast , tekstiautorite nimed trükiti kõige väiksema šriftiga . </s> </p>
<p> <s> Niisiis oli režissöör Tarmo Kahera kutse teretulnud ning pakkisin kähku oma seljakoti . </s> <s> Tema rohuroheline " Ford " viis meid kiiresti linnamajade vahelt välja ning võisin rõõmu tunda haljendavast maast . </s> <s> Olin küll oma ameti tõttu Eesti risti ja põigiti läbi kolanud , kuid ei tundnud ühtegi maanurka täpsemalt . </s> <s> Sõitsime välja mööda Pärnu maanteed , kuid edaspidi ma enam ei orienteerunud , missugusesse valda või külla auto meid viis . </s> <s> Korra pöörasime paremale , siis paar korda kurakätt , iga suunamuutmise järel läks tee halvemaks , kuni rohust vaevu silma paistvad rööbasjäljed lõppesid keset metsa värava ees , mis uhkeldas lippide vahele sätitud vankriratastega . </s> <s> Tarmo otsis taskust võtme , keeras tabaluku lahti ning auto võis veereda taluõue . </s> </p>
<p> <s> Domineerival kohal paiknes elumaja , kaetud roostepunaste voodrilaudadega . </s> <s> Aknaraamid olid värvitud valgeks , väheldane veranda osutas sissepääsule , hoonet jätkas pikk rehealune , kuhu pärast väravate lahtilükkamist Tarmo oma " Fordi " ajas . </s> <s> Sealtki pääses tubadesse , õigupoolest küll kööki . </s> <s> Telliskivipliit tutvustas varasemat ajajärku , külmkapp ja uuni valge kast esindasid nüüdistehnikat . </s> </p>
<p> <s> Õue teises servas lösutas mahajäetud ilmega laut , põiki selle kõrval asuval aidal rippus tabalukk ukse ees . </s> <s> Kõige uuema ilmega paistis olevat saun , mille seinad polnud veel halliks pleekinud , vaid näitasid männipuu heledat värvi . </s> <s> Õue ehtis kooguga kaev , millest pangetäie vee hankimine osutus mu esimeseks tööks . </s> <s> Teiseks panin tule pliidi alla , sest ruumid tundusid rõsketena . </s> </p>
<p> <s> Uudishimulikult heitsin pilgu ka teistesse ruumidesse : köögi kõrval asus pimedavõitu sahver , täis tühje pudeleid ja purke . </s> <s> Tube leidus kolm : kaks kahe aknaga otsakambrit , ühel kollased seinad , teisel bordoovärvi lilledega tapeet . </s> <s> Sinakasse tagatuppa pääses köögist , sinna andis valgust vaid üks aken . </s> <s> Kambreid sisustas mitme ajajärgu mööbel : tigudiivanid ja lahtitõmmatavad magamissohvad , kerged viini toolid ja rasked talupojajärid ; punases toas laiutasid kaheinimesevoodi ja kolme uksega rõivakapp , esimese kambri uhkuseks oli ümmargune söögilaud ning nurgas jõllitas televiisor . </s> <s> Seinu ehtisid kellegi tundmatu kunstniku maastikuetüüdid , Nikolai Triigi portree Juhan Liivast ning värvitrükk Delacroix' kuulsast maalist " Vabadus viib rahva barrikaadidele " . </s> </p>
<p> <s> Raamaturiiulil lesisid teosed juhuslikus järjestuses : Oswald Spengleri " Der Untergang des Abendlandes " ( küll ainult I köide ) , Gustav Suitsu " Elu tule " faksiimileväljaanne , Jaan Kaplinski hallil ajalehepaberil " Tolmust ja värvidest " , Stefan Zweigi " Eilne maailm " , paar Tšehhovi kogutud teoste köidet , Betti Alveri " Tähetund " , Hella Wuolijoe draama " Laki ja järjestys " , John Fowlesi paks romaan " Maag " ja Hindrey " Sündmusteta suve " " Virgela " kirjastuse nägus väljaanne . . . </s> <s> Alumisel riiulil lesis mitmesuguseid teatriajakirju ning soomlaste " Hiidenkivi " numbreid . </s> <s> Eks ma või neid edaspidi põhjalikumat sobrata , kui mõnel vihmasel päeval tekib lugemisnälg . </s> </p>
<p> <s> Jah , Põrgupadriku talu hakkas mulle meeldima . </s> <s> Kahju , et ma polnud siia põiganud juba mullu sügisel , kui Tarmo oli mind esmakordselt kutsunud . </s> <s> Aga tookord olin ülepeakaela rahategemisega ametis , turumajanduse krokodillilõugadest polnud pääsu . </s> </p></div2><div2 type="alaosa"><head> 2 . </head>
<p> <s> Järgmisel hommikul oli Tarmo varakult kohvi valmistanud ning ise köögist kadunud . </s> <s> Ainult elumaja ja aida vahel asuv plats oli suudetud inglise stiilis muruväljakuks muuta , mujal lokkasid metsikus lopsakuses mitmesugused rohttaimed : keraheinad , tarnad , heinputked , põldohakad ja lauda ümber muidugi nõgesed . </s> <s> Eks inimene peab looduses talle meeldivat korda looma ning nii oli Tarmo varajane lahkumine kohvitassi tagant loomulik . </s> <s> Aga ikkagi ehmatas mu unerähmaseid silmi esimene läbi klaasi välja heidetud pilk - seal vilksatas vikatiga mees : must kaabulotu peas , läikiv teraseriba õla taga välgatamas . </s> <s> Seda oli näha vaid hetke jooksul , ning pole mingit põhjust kirjutada vikatimeest suure tähega . </s> <s> Eks see olnud Tarmo , kes kadus lauda taha suvise niidumehe missiooni täitma . </s> <s> Võibolla oli tal koguni tarvis vikatiga ümberkäimist harjutada uue lavastuse jaoks ? </s> <s> Kui keegi leiab teatris või muulgi kunstialal mõne rabava kujundi , siis läheb see kiiresti moodi ning teisedki tahavad seda kasutada . </s> <s> Kunagi oli Karin Raid leidnud Rein Saluri " Külaliste " jaoks ajalooratta ning kohe ilmus see mujalegi peale Draamateatri lava . </s> <s> Hiljuti oli aga päikesepoiss Elmo Nüganen avastanud vikati ning tema " Pianoolas " jooksid Laia tänava kitsastes ruumides niidumehed nii palju ringi , et silme ees läks mustaks . </s> <s> Kui etendusel pärast avastseeni söandasin uuesti pilgu lavale heita , imestasin , et põrandal ei punetanud vereringe . </s> <s> Draamateater ja Linnateater on aga parasjagu kõvasti konkureerimas parima lavatrupi nime pärast ning võibolla tahab Tarmogi rambivalguses vikatiga vehkida . </s> <s> Draamateatris pealegi palju rohkem ruumi ning isegi pöördlava võimaldab mitte ainult heinakaart keerutada . </s> </p>
<p> <s> Küsisin endalt , et kas Põrgupadriku peremees on ka minu jaoks vikati valmis seadnud . </s> <s> Samal hetkel kuulsin verandauksele koputust . </s> <s> Kööki astus vanaldane talunaine , hallid juuksed tumeda rätikuga varjatud . </s> <s> Ninast vasakul viie sendi suurune käsn , silmad siia-sinna vilamas - nähtavasti kõõrdsilmne . </s> <s> Naisterahvas kandis käevangus kartulikorvi , mis maleruudulise riidetükiga kaetud . </s> <s> Enne kui laskis pilku selle alla heita , kätsatas : </s> </p>
<p> <s> " Ma nägin , et tede korstnast tõuseb suitsu . </s> <s> Mõtlesin , et ju peremies tulnud suvitama . </s> <s> Et ei tea , kas tal midagi tahedamat süüa on . </s> <s> Nojah , ongi teil va kihvt laua pial , sialiha , mis juba kolmandas Moosese raamatus hukka mõistetud . </s> <s> Et inimene ei pia sööma neid loomi , kel sõrad kaheks jagatud . . . " </s> </p>
<p> <s> Eit tahtis kohvitassi taga olevat lahtilõigatud konservikarpi " Turisti einega " laualt pühkida , kuid olin väledam ning sain kaaneplekist kinni ning peitsin selle seljatagusele riiulile . </s> </p>
<p> <s> Hakkasin taipama , et küllap on tegemist mingi lahkusulisega , vist adventistiga , kel ei lubata süüa sealiha ega verivorsti . </s> </p>
<p> <s> " Mõtlesin , et peremies ise kohal , aga keelatud liha ajab hammaste taha hoopis võeras mies , " jätkas ootamatu külaline . </s> </p>
<p> <s> Ei teadnud , kas pean eidele istet pakkuma , aga ta laskus omainimeselikult järile . </s> <s> Ruttasin välja Tarmot otsima – küllap tema seda mutti tunneb ja oskab säärastega suhelda . </s> <s> Tarmo oli jõudnud laudataguse nõgestest puhtaks niita ning vuhtis maha haavikueelseid koerputki ja kasteheina . </s> <s> Ta toetas vikatilöe vastu seina ning arvas : " Küllap see Ussivälu Taali on , ta käis siin vahel põrandaid pesemas ja muidu koristamas . </s> <s> " </s> </p>
<p> <s> Astusime kööki . </s> <s> Mutt oli vahepeal kartulikorvi katva räbala lahti harutanud ning näitas meile seal lebavat musta kukke : </s> </p>
<p> <s> " Tõin värsket liha , et nende kõlbmatute lihapurkidega oma ihu ega hinge tuksi ei paneks . </s> <s> " </s> </p>
<p> <s> " Peab siis sihukese kena linnukese katlasse panema ? " takseeris Tarmo kikast ning surus vanamutile rohelise Türnpuuga rahatähe pihku . </s> </p>
<p> <s> " Tennasi väega , ma või esi selle ka ära puhastada . </s> <s> " </s> </p>
<p> <s> Taali võttis korvi kikkaga ning astus teadjainimese sammuga rehealusesse . </s> <s> Pani kuke peadpidi raiepakule ning laskis kirvel kõrgelt linnu kaelale raksatada . </s> <s> Kuke punase harja ja lokutiga pea langes saepurusele põrandale , pritsides kõrvalasuva " Fordi " vereplekke täis . </s> <s> Mutt viskas kirve paku kõrvale maha ning laskis mustast linnukehast lahti . </s> <s> Pea kaotanud kikas polnud aga veel surnud , vaid hakkas meeleheitlikult tiibadega vehkima ning tõusis lendu . </s> <s> Kaugele ta ei jõudnud - rehealuse sein seisis paari meetri kaugusel . </s> <s> Jätsin Taali ja Tarmo kukke sulgedest puhastama ning läksin lauda taha niitma . </s> <s> Peremehe terav vikat oli ju prii , mulle jäetud tööriista ei osanud ma sama teravaks luisata . </s> <s> Lopsakad nõgesed ja mahlakad putked lebasid juba kaares , ent jusshein ja kastehein vajasid vahedat tera . </s> <s> Tarmo ilmus niitma alles tüki aja pärast , kuid ma ei tahtnud temast kehvem olla . </s> <s> Niidetud heinamaa annab aga üpris täpse tunnistuse , missuguse vikatimehega on tegemist . </s> <s> Nüüd olin seda halba sümbolit tähistavat sõna jälle kasutanud ! </s> <s> Üldse keerlesid mõttes kummalised sõnad . </s> <s> Omatahtsi nagu unenäos . </s> <s> Kukelokuti . </s> <s> Verev hari veres . </s> <s> Kirves ja giljotiin . </s> <s> Must kikas . </s> <s> Must kukk on ju ohvriloom . </s> <s> Missugusel rahval ? </s> <s> Kas mitte meil , eestlastel , endil ? </s> <s> Kas Eisen pole sellest jutustanud ? </s> <s> Või Oskar Loorits ? </s> <s> Oh , ma ei mäletanud folkloristikast enam tuhkagi , tudengitele olin kunagi ammu küll lugenud kirjanduslugu , kuid alles Koidulast alates . </s> </p>
<p> <s> Mul oli kümme kaart juurde niidetud , kui Tarmo mind vaatama tuli ja sööma kutsus . </s> <s> Nagu Jeruusalemma templites , nii söödi ka Põrgupadrikul ohvrilooma liha ära – jumalale ohverdati vaid veri . </s> <s> Kui olime Tarmoga kukesuppi helpima asunud , tegi naabrimutt minekut : </s> </p>
<p> <s> " Ma tuleks tihedamalt vuatama , aga tükk aega seisis lodi teisel kaldal , keegi ei ajanud seda üle jõe . </s> <s> Pian ruttama , muidu läheb keegi venega üle jõe ning ei pääsegi enam tagasi . </s> <s> Ma elan ju nüüd sealpool jõge , aga kutsume seda osmikut Ussiväluks . </s> <s> " </s> </p>
<p> <s> Mul oli meeldiv kuulda , et läheduses asub jõgi – siis saab ju supelda . </s> <s> Supp oli aga tuline ning selle helpimisega ei saanud kiirustada . </s> <s> Küll ma ka ilma Taalita selle jõe kätte leian . </s> <s> Pealegi võib ju Tarmo ise seda näidata . </s> <s> Imelik , et ta polnud seda teinud . </s> <s> Ma oleksin kohe esimesel päeval end vette kastnud . </s> <s> Või on jõgi ikka veel külm ? </s> <s> Järved soojenevad rutemini kui voolavad veed . </s> <s> Aga õhtuses ilmateates loeti nii Pühajärve kui ka Anne kanali kohta , et ainult seitseteist kraadi . </s> <s> Säärane vesi nõudis suplemiseks iseloomukindlust . </s> </p></div2><div2 type="alaosa"><head> 3 . </head>
<p> <s> Jälle oli saabunud suvi ning see tegi elu palju kergemaks . </s> <s> Polnud enam vaja end kaitsta külma eest ega karta jälgede pärast . </s> <s> Võis koguni teha midagi kasulikku ja võidelda talu laostumise vastu . </s> <s> Kuigi see tundus lootusetuna ning kaua vastu panna on võimatu . </s> <s> Ei tea , mida mõeldakse lääneriikides , kuid pikisilmi oodatud muudatusi ei tule . </s> <s> " Ameerika Hääle " lubadused osutusid petlikeks , tegelik jõudude vahekord ei muutunud . </s> <s> Pealegi tuli raadiotki kuulata säästlikult , sest akude muretsemine muutus järjest keerukamaks . </s> <s> Kuid suvel sai kiiremini ajalehti ning nende kirjatükkidest võis midagi järeldada . </s> <s> Tuli osata lugeda mitte ainult ridu , vaid ka ridade vahelt . </s> </p>
<p> <s> Mõnus oli keerutada vikatit maisemaa nõmmeheinas , veelgi kergem kaldapealse lopsakas rohus . </s> <s> Päike pruunistas talvel kahvatuks muutunud turja . </s> <s> Jões oli mõnus higi maha uhta . </s> </p>
<p> <s> Üle poole Seenekõrve küüni oli kuiva heina täis , luhas ootas veel kümmekond kämmu . </s> <s> Neile tarvitses kannipuud alla torgata ning kaks mehepoega võinuks neid tassida ka kilomeetri kaugusele . </s> <s> Vahel tundus , nagu oleks endine aeg tagasi tulnud . </s> <s> Nagu polekski vaja midagi karta . </s> <s> Põrgupadrikult ei viinud mööda mingit maanteed , siia olid rada rajanud vaid vankrirattad . </s> <s> Autosid hirmutasid kevadel ja sügisel porimülkad , vaid kesksuvel võis loota läbipääsu . </s> <s> Kuid muidugi ei maksnud heinakaarelegi minna ilma relvata . </s> <s> Need võis torgata küüni aluskivide vahele . </s> <s> Käed ja õlad said vabalt liikuda . </s> <s> Kone oli oma väärtust näidanud Karjala kannasel , eriti raskel taganemisel Vuoksa ääres . </s> <s> Pupastvereski lasksid vankad konelaulu eest jalga . </s> </p>
<p> <s> Meeta ja Reet riibusid loogu kokku noore haaviku juures , kasemetsaesine oli juba puhas , vaid küüni ees nõmmepõndakul õitsesid suurte kaskede all mõned kuradikäpad . </s> <s> Kaarel ja Oskar tõstsid heinapahmakaid küüniväratite ette , naised ronisid üles virna otsa seda kinni tampima ning hangutäisi vastu võtma . </s> </p>
<p> <s> Päikeseloojanguks sai luht tühjaks ja küün täis , tüdrukud hüppasid lakaluugist alla otse noormeeste sülle . </s> <s> Naised olid kaasa toonud värsket leiba ja soolast suitsulapet , soome pussid olid meestel ka heinaaegu vööl . </s> <s> Meeta perenaisena ajas end püsti ning tõi allikast vett pealerüüpamiseks . </s> <s> Valge emailiga mannergusuu rändas huultelt huultele . </s> <s> Õhtu oli nii leebe ja lämmi , et oleks võinud magada ka väljas . </s> <s> Põrgupadrikule ega Soesillale ei viitsitud minna . </s> <s> Kaarlit ja Meetat pidasid külaeidedki paarisrahvaks , seitsmeteistkümnene Reet võttis neist eeskuju ning ihkas uinuda Oskari hõlmas . </s> <s> Elu tahtis elada ka Vene valitsuse ajal , piigad pidasid iga mehepoega karjapoistest alates arvel . </s> <s> Lahingutes oli ju mitu põlvkonda mehi maha löödud , peale sõda haarangutes metsapunkritele lisaks tapetud . </s> <s> Siberisse saadetud võisid lugeda end õnneseenteks . </s> <s> Suur küüditamislaine oli olnud märtsikuus . </s> <s> Möödas olid ajad , kui metsavennad käisid rahvamajas pidudel ning ajasid seal täitevkomiteelastele ja partorgidele hirmu peale . </s> <s> Aprillikuus sehkendasid metsataludegi perenaised ruudulistele vihulehtedele kolhoosiastumise avaldusi . </s> <s> Hajali majapidamistes polnud kuskil küll nii suurt lauta või talli , kuhu oleks saanud lehmad ja lambad kolhoosifarmiks kokku ajada . </s> <s> Vähemalt esimeseks suveks jäid loomad oma kohale , talveks vajasid kõik sööta . </s> </p>
<p> <s> Ja heina olid teinud Põrgupadriku perepojad ning nende kaaslannad . </s> <s> Ühtki heinaruga ega -kämmu polnud jäänud küüni ette . </s> <s> Lõpuks upitasid mehed naised luugist üles heinavirnale ning ronisid neile järele . </s> </p>
<p> <s> Metsadesse ja luhtadele laskus vaikus . </s> <s> Kuid pimedust ei saabunud – idataevas hakkas peale läänekaare tuhmumist ahetama aovalgus . </s> <s> Suurte kaskede kohal rippus rukkikollane kuu . </s> <s> Nagu oleks teatridekoraator selle stange külge riputanud . </s> </p>
<p> <s> Äkki lõhestas idüllilist vaikust automaadivalang . </s> <s> Selle järel kõlas üle heinamaalagendiku vene aktsendiga karjumine : </s> </p>
<p> <s> " Tulge vjalja , olete jumber piiratud . </s> <s> Kes alla annab , jaeb jellu ! " </s> </p>
<p> <s> Kaarel Kuusemets hüppas üles ning surus silma vastu katusepragu . </s> <s> Kuuvalguses võis näha luhal üsna küüni ligidal jooksmas tumedaid kogusid . </s> <s> Vene gimnastjorkades , vintpüssid käes . </s> </p>
<p> <s> Kaarel haaras sarikapuu külge riputatud soome kone , tõmbas mõne katuselaastu lahti ning käristas tekkinud august paar valangut vastu . </s> <s> Üks ründaja komistas ning jäi lamama , teised viskusid ise pikali . </s> </p>
<p> <s> Keset heinamaad kõrguva kolme kase alt kostis taas : </s> </p>
<p> <s> " Visake pjussid maha , tulge vjalja , kjaed juleval ! " </s> </p>
<p> <s> Kedagi küünist nähtavale ei ilmunud , paugutamine vaheldus vaikusehetkedega . </s> <s> Luhast tulistati mitmest kandist , küünist vastati vaid siis , kui mõni mees üritas lähemale liikuda . </s> <s> Ühel neist oli siiski õnnestunud roomata hoone nurgani surnud tsooni , kuhu heinavirnalt ei saanud tulistada . </s> <s> NKVD-soldat särtsatas tiku põlema ja viskas väravaesisesse heinapurusse . </s> <s> Kiiresti hakkas leek limpsima seinapalkide vahelist sammalt ning ronis järjest ülespoole . </s> <s> Küüni kohale kerkis mustjas suitsukoonal . </s> </p>
<p> <s> " Kes tuleb vjalja , jaeb jellu ! " </s> </p>
<p> <s> Tulistamises tehti vaheaeg , tuli leekis aga veelgi isukamalt . </s> </p>
<p> <s> " Pidage ! </s> <s> Ärge tulistage ! </s> <s> Naised tulevad välja ! " </s> </p>
<p> <s> Küüni otsaluuk lükati lahti . </s> <s> Kaks naist libistasid end sealt alla . </s> <s> Üks ruudulises kleidis , teine triibulises seelikus , mõlemal näod nõgised . </s> <s> Naisterahval tilkus käsivarrest verd , nooremal piigal oli pahmak juukseid kõrbenud . </s> <s> Allaandjad komberdasid põlevast hoonest eemale , käed üleval . </s> <s> Kohe ümbritsesid neid püssimehed ning tirisid vangid metsaserva , kus roobasteel konutasid presentkattega krusad . </s> </p>
<p> <s> " Viimane võimalus jelu päästa ! " </s> </p>
<p> <s> Vastuseks kõlas põlevast küünist lask , hetke pärast ka teine . </s> <s> Aga enam ei kukkunud ükski soldat . </s> </p>
<p> <s> Siis jäi kõik vaikseks . </s> <s> Ainult tuli mühises . </s> <s> Küüni katusesarikad langesid kokku , taevasse purskus sädemetevoog . </s> <s> Seinapalgidki muutusid tukkideks , heinavirn ajas õudset suitsupilve kõrgele . </s> </p>
<p> <s> " Pojehhali , pojehhali ! " kamandati metsaservast . </s> <s> Veoautod hakkasid urrama ning nende hirmuäratav hääl kaugenes pikkamisi . . . </s> </p>
<p> <s> Lõpetasin sinise tindiga kirjutatud lehekeste lugemise . </s> </p>
<p> <s> " Noh , kuidas tundub ? </s> <s> See kõik on kunagi juhtunud . </s> <s> Siinsamas Põrgupadriku heinamaal . </s> <s> Küünist on Seenekõrve põndakul mõned vundamendikivid alles . </s> <s> " </s> </p>
<p> <s> Tarmo Kahera , kes lesis kollase kambri diivanil televiisori vastas , ootas mult vastust . </s> <s> Ta on minust lühem , isegi jässaka kehaehitusega ning tõmmum , mustad bakenbardid nägu ahtamaks muutmas . </s> <s> Aga ei midagi muud iseäralikku , mis lavastajale autoriteeti lisaks , teda meeldejäävaks muudaks . </s> <s> Nagu Priit Pedajal tema peipsivenelase habe või Kaarel Irdil sõimusõnad , Voldemar Pansol helkivad prilliklaasid või Mikk Mikiveril poksijalõuga varjav valkjas habe . </s> </p>
<p> <s> Mis nõu peaksin ma Tarmole andma ? </s> <s> Et kasvataks kuklasse hobusesaba ? </s> <s> Ei , see muudaks ta naiselikuks . </s> <s> Aga vuntsid ? </s> <s> Muidugi mitte Hitleri kitsast vurrututti , vaid midagi vägevat . </s> <s> Nagu Grenzsteini kihvad või Peeter Oleski paragrahvvuntsid ! </s> <s> Aga kunas need kasvavad ? </s> <s> Ja vurruhoidjat pole praegusel kaubarikkal ajalgi kuskil poes näinud . </s> <s> Küllap Grenzstein pidi nendega kuratlikult vaeva nägema . </s> <s> Tarmo pole üldse nii korrapärane inimene , pigem lohakavõitu . </s> <s> Õigupoolest peaksid näoplaani kohta nõu andma naised , mehel on ju vaja neile muljet jätta . </s> <s> Aga Tarmol pole naist , elukaaslane suri vähki paar aastat tagasi . </s> <s> Oma naine ehk polegi see kõige õigem nõuandja , vist armuke või sõbranna oskaks täpsemini soovitada . </s> <s> Igatahes peaministri leedi näib küll olevat tossike või täiesti ilma maitseta , et laseb oma Mardil nii kaua kausisetuna välja näha . </s> <s> Kui esimesel valitsusajal võis karvane nägu maskeerida noort iga , siis nüüd ei eksisteerinud enam säärastki põhjust . </s> <s> Ent missugune sõber söandaks riigi kõige suuremale võimumehele nõu anda tema väljanägemise kohta ? </s> <s> Ametlikud nõunikud saavad küll suurt palka , kuid tasuvad tagaselja irvitamisega . </s> </p>
<p> <s> Aga režissöör Kaheral pole veel ametlikke nõunikke , ta peab lootma tavalistele sõpradele . </s> <s> Pealegi ei oota ta arvamust habeme või juuksuri , vaid oma kirjatöö kohta . </s> </p>
<p> <s> " Milleks sa selle kirjutasid ? " </s> </p>
<p> <s> " Et ajalugu säiliks . </s> <s> Et Põrgupadrikust oleks teada tema minevik . </s> <s> Et vennad Kuusemetsad ei kaoks jäljetult . </s> <s> Vaja oleks see kuskil ära trükkida . </s> <s> Mis sa arvad , kas " Looming " võiks avaldada ? " </s> </p>
<p> <s> " Lugu on sul küll olemas . </s> <s> " Kultuur ja Elu " ehk trükiks , nemad tahavad kangesti küüditamise ja metsapagemise lugusid . </s> <s> Aga " Looming " vaevalt . </s> <s> Asta Põldmäe või irooniliselt muigav Udo Uibo lükkaksid minu arvates paari vabandava fraasiga kõrvale . </s> <s> " </s> </p>
<p> <s> " Miks siis ? " </s> </p>
<p> <s> " Lugu on küll edasi antud , aga sellest ei piisa . </s> <s> Kui tahad realistlikku novelli kirjutada , siis peavad olema karakterid . </s> <s> Aga sinu Kaarel , Oskar ja need tüdrukud – mis nende nimed olidki ? – ei kerki mulle silma ette ega jää meelde . </s> <s> Ahjaa , Meeta ja Reet . </s> <s> Irdriimilised nimed , aga ei rohkemat . </s> <s> Mida nad mõtlesid ning tundsid , kui heinad süttisid ? </s> <s> Ja süžee on kuidagi poolik . </s> <s> Kuidas NKVD teadis just Põrgupadriku heinaküüni sisse piirata ? </s> <s> Kas keegi andis üles , reetis , maksis millegi eest kätte ? </s> <s> Oli mängus armukadedus või klassivaen ? " </s> </p>
<p> <s> " Aga mina ka ei tea , " ohkas Tarmo . </s> </p>
<p> <s> " Põrgupadriku oli vist suurtalu ? " </s> </p>
<p> <s> " Kaheksakümmend kaheksa hektarit . </s> <s> Koos metsa ja heinamaaga . </s> <s> " </s> </p>
<p> <s> " Siis ju lausa karjamõis . </s> <s> Aga kas sa tead , et arv 88 on saatusliku tähendusega ? </s> <s> Küljeli 8 väljendab lõpmatust . </s> <s> Niisiis topeltlõpmatus . </s> <s> " </s> </p>
<p> <s> " Seda olen minagi tähele pannud , et Põrgupadriku peal lasub mingi needus . </s> <s> " </s> </p>
<p> <s> Tarmo ei süüdanud elektrit ega lülitanud televiisorit sisse , vaid hakkas jutustama oma talu ajaloost . </s> <s> Põrgupadriku oli kuulunud Tarmo õele , kes oli selle tagasi saanud kolhoosilt " Helge Tee " . </s> <s> Ent mullu suvel oli Virve liiklusõnnetuses surma saanud ning pärijaks jäi tema ainuke vend . </s> </p>
<p> <s> " Aga mis mina sellega pean peale hakkama ? </s> <s> Karielajad müüsin juba sügisel kõik ära . </s> <s> Ma olen ju linlane ning tahan edasi tegutseda oma erialal . </s> <s> Ent metsataguses talus ei saa teatrit teha . </s> <s> " </s> </p>
<p> <s> " Aga Tammsaare talus on ometigi vähemalt kümme aastat näidendeid mängitud . </s> <s> Küll rehealuses , küll õues ja aidatrepil . </s> <s> Eks sa kui teatrimees tea ise paremini . </s> <s> " </s> </p>
<p> <s> " Seda küll . </s> <s> " Juuditit " mängiti koguni telgis . </s> <s> " </s> </p>
<p> <s> " Põrgupadriku elumaja ees asub ka kena muruplats , kuhu saaks telgi üles tõmmata . </s> <s> " </s> </p>
<p> <s> " Sa ei võta üldse arvesse erinevusi . </s> <s> Esiteks , Tammsaare talu ei asu metsavõpsikus nagu Pörgupadriku . </s> <s> " Tões ja õiguses " kujutatud soosilda on hiljemgi kruusa ja kividega täidetud , seda teed võivad nüüd autod sõita igal aastaajal . </s> <s> Teiseks on Albu vallakeskus Tammsaare väljamäele märksa lähemal kui ükski alev Põrgupadrikule . </s> <s> Välk ja pauk , kolmandaks pole siin mingit kultuuritraditsiooni . </s> <s> Ent klassiku nimi on suure magneti jõuga . </s> <s> Tammsaare loomisvõime sarnaneb jumala omaga . </s> <s> Ta on küll ainult inimene , aga on loitsinud Vargamäe-nimelise koha , mida ei leidu ühelgi maakaardil . </s> <s> Vargamäele korraldavad nüüd ekskursioone isegi soome turistid . </s> <s> Kas sa ajakirja " Pro Estonia " oled sirvinud ? " </s> </p>
<p> <s> Tunnistasin , et pole selle vastu huvi tundnud . </s> </p>
<p> <s> " Selgi suvel reklaamib see ajakiri väljasõitu Vargamäele . </s> <s> Huvitav küll , kuidas nad selle koha üles leiavad ? " </s> </p>
<p> <s> " Ega Albutki igal Järvamaa kaardil leidu . </s> <s> " </s> </p>
<p> <s> " Põrgupadriku nime ei leidu trükisõnas vist üldse . </s> <s> Aga sellegipoolest tekitab see halbu assotsiatsioone . </s> <s> Äratab inimestes hirmu . </s> <s> On seotud halbade kuulujuttude ja mälestustega . </s> <s> Pärast vendade Kuusemetsade hukkumist ei ole see õnnetu talu enam püsivat peremeest leidnud . </s> <s> Põrgupadriku on nagu loodud igasuguste röövlite ja varaste varjupaigaks . </s> <s> Laaned ja tihnikud ümberringi , maanteed ja naabertalud kaugel . </s> <s> Metsavennad hävitati , kuid varastele pole kunagi Eestis suudetud lõppu teha . </s> <s> Ega hobusevaras Rummu Jüri ole juhuslikult muutunud meie rahvuskangelaseks . </s> <s> Juba andetu näidendisolkija Jaan Metua taipas selle looga raha teha . </s> <s> Sepitses koguni naljamängude triloogia Jürist ning müüs neid komplektide kaupa seltsimajadele . </s> <s> Teatrikriitik Huko Lumet kasutas parteipositsiooni ning vehkis oma opereti lihtsalt Metua pealt maha . </s> <s> Nüüd taipas Andres Ehin kirjutada Rummu Jürist koguni romaani . </s> <s> Ehin elab vähemalt Raplas ning küllap tunneb end Rummude seadusliku pärijana . </s> <s> " </s> </p>
<p> <s> " Ohoo , sa oled päris asjatundja vargalugude alal ! " </s> </p>
<p> <s> " Tahtsin ka korra naljamänguga rahvast teatrisse meelitada , aga õnneks jätsin tegemata . </s> <s> Kuigi Põrgupadrikugi tundub sobivat hobusevaraste pelgupaigaks . </s> <s> Heinamaid ümberkaudu külluses , saab kronudki ümmarguseks sööta . </s> <s> Igasse metsa võib end tagaajajate eest peita . </s> <s> Igatahes Kuusemetsade küüniasemest Seenekõrvest lääne pool haavikus pleegib ka hobuste konte . </s> <s> Nii värsked need ei näi , et oleksid kolhoosiajast . </s> <s> Sovetlikud ametimehed hävitasid nii täkud kui ka märad koguni ära . </s> <s> Ja õpetasid kogu külarahva varastama . </s> <s> Kolhoosis maksti nii vähe palka , et ilma kroonu vara hiivamata ei saanud hinge sees hoida . </s> <s> Kõigele pani krooni pähe kolhooside lõpetamise aeg , kui punaparunid võisid ühismajandi vallasvara endale kantida , jättes töömeestele tühjad taskud . </s> <s> Ka meie lauda taga vedeleb igasuguseid põllutöömasinaid . </s> <s> Küllap keegi on need siia kõrvale toimetanud , aga pole nähtavasti osanud neid hiljem rahaks teha . </s> <s> " </s> </p>
<p> <s> " Nüüd on ometi sel vargaajastul lõpp , " ühmasin mina . </s> </p>
<p> <s> " Vaevalt küll ! </s> <s> Kui talvel mitu kuud ei saanud siia , siis vahepeal on jällegi talus peatunud kutsumata külalisi . </s> <s> Nad olid kööki jätnud mitte ainult õllepudeleid ja kalaluid , vaid põletanud ka mingeid pabereid . </s> <s> Aga ühe pooleldi söestunud ümbriku serval võis märgata tähti VOITK . . . </s> <s> Ega kirjanik Evald J. Voitk ole ometi surnuist üles tõusnud ! </s> <s> Aga uued metsavennad Voitkad võisid siin küll peavarju otsida . </s> <s> Kui nad Viljandimaal ja Võru kandis seadusesilmale silma hakkasid . . . " </s> </p>
<p> <s> Rüüpasime jutujooksuks õlut - seda veel jagus : Tarmo oli ju terve kasti " Saku originaali " " Fordi " pagasiruumi tõstnud . </s> </p>
<p> <s> " Nii ma olengi õhtul enne magamajäämist mõtelnud , et Põrgupadriku mainet peaks kuidagi parandama . </s> <s> Tuleks ka teistsugune nimi leida . </s> <s> Kas ei saaks seda kohta muuta rõõmsaid assotsiatsioone tekitavaks ? </s> <s> Kas ei võiks see lustlikke mõttekäike äratada ?? " </s> </p>
<p> <s> Tarmo pakkus seda kahe küsimärgiga lauset mulle vastamiseks , aga ma polnud selles suunas üldse mõtelnud – viibisin esmakordselt selles talus ja sedagi alles teist päeva . </s> </p>
<p> <s> Kuna vaikisin , ümises Tarmo ise : " Mul tekkis õigupoolest üks plaan . </s> <s> Ma otsin Põrgupadrikule perenaist , selleks vajan sinu abi . . . " </s> </p>
<p> <s> Kolmele punktile ei lisanud naabrimees tükk aega midagi , aga enne magamajäämist lisas : " Ligemal ajal võib siia naisi ilmuda . </s> <s> Ära siis neid tagasi tõrju , vaid võta lahkesti vastu . </s> <s> " </s> </p>
<p> <s> " Mis naisi ? " muutusin uudishimulikuks . </s> </p>
<p> <s> " No mitte lausa võnnuvõõraid , vaid sihukesi , keda . . . " </s> </p>
<p> <s> Kui Tarmo jällegi tahtis lõpetada kolme punktiga , sähvasin teda avameelsusele ärgitavalt : " Kellega sa oled keppinud ? " </s> </p>
<p> <s> " Sa oled seal ajakirjandusmaailmas ka tädikeelele üle läinud . </s> <s> Keppima on samalaadi eufemistlik väljend kui pissima . </s> <s> Mehed ütlevad nussima , nikkuma või kargama . </s> <s> Isegi kirjanikud on kaotanud stiilitunde : julgevad kasutada igasuguseid roppe sõnu , aga lasevad oma tegelastel keppida . </s> <s> Tarmo Teder kujutab kõige allakäinumate põhjakihtide elu , aga paneb nad keppi tegema . </s> <s> Jaan Unduski kirjatrükis Goethest on küll kasutatud neutraalset ladina sõna fallos ning ta oleks võinud jätkata mõne ladinapärase tegusõnaga , aga temagi torkab selle kõrvale keppimise . </s> <s> Vist on naised eesti meeste stiilitunde kihva keeranud ? </s> <s> Ju on siis ka meil feministlik ajajärk kätte jõudnud . . . " </s> </p></div2><div2 type="alaosa"><head> 4 . </head>
<p> <s> Tegelikult oli ka Põrgupadrikul poissmeeste aeg lõppemas ning feministlik epohh saabumas . </s> </p>
<p> <s> Järgmisel päeval läksin kaugemale metsa hulkuma , et leida pikki pajuvitsu . </s> <s> Kavatsesin paar korvi punuda – säärastes metsades pidi kasvama rängalt seeni . </s> <s> Seeneaeg võis kohe kätte jõuda . </s> <s> Üks Tartu mükoloog kirjutab oma raamatus koguni , et Eestis korjatakse seeni aasta läbi . </s> <s> Kuid sulgudes on ta lisanud tagasivõtva märkuse , et detsembris , jaanuaris ja küünlakuul võib esineda siiski tehnilisi raskusi . </s> </p>
<p> <s> Olingi võsast haavametsa piirile välja jõudnud , kui nägin rajaäärsel kivil istuvat naisterahvast–suur õlakott kõrval , tume vihmamantel üle selle heidetud . </s> </p>
<p> <s> Naine näis ebamäärases eas , kolmekümne ja neljakümne vahel , ehk viimasele lähemal . </s> <s> Ta mustad juuksed ulatusid kaarduma õlgadele , silmad paistsid rohekad , kulmud kõvasti toonitatud , põskede loomulikku puna järele aidatud , huuled karmiinpunaseks värvitud . </s> <s> Nina oli tugeva meheliku konfiguratsiooniga , keha näis kogukas , laiad puusad demonstreerisid naiselikkust . </s> </p>
<p> <s> " Jõudu suvitajale ! " hõikasin pajupõõsa tagant välja astudes . </s> <s> Istujal küll seda vaja ei lähe , aga säärase tervitusega saab teada , kust inimene pärit : kui osatakse vastata " Jõudu vaja ! " , siis on tegemist maal sündinuga . </s> </p>
<p> <s> Naine võpatas ootamatusest , kuid kostis rõõmsalt : " Jõudu läheb ikka vaja . </s> <s> Kuid suvitama pole veel saanud hakata –kingakonts hakkas hõõruma . </s> <s> " </s> </p>
<p> <s> Kingsepapojad alustavad inimese takseerimist jalatsitest , mina tavatsen sellega lõpetada . </s> <s> Tundmatu oli mustad kingad jalast tõmmanud ning lasi roosades sukkades varvastel kassiristiku õitel puhata . </s> <s> Võis märgata ülesjooksnud sukasilma . </s> </p>
<p> <s> Näis , et võõral pole midagi mu seltskonna vastu , ning ma astusin võsast välja kraavikaldale . </s> <s> Seal märkasin , et tuulduva kinga kontsa voodrist püüab välja tungida naelateravik . </s> <s> Otsisin kaks kivi ning kopsisin naela muu kontsaga ühetasaseks : " Te pole õigel ajal kingsepa poole pöördunud . </s> <s> " </s> </p>
<p> <s> " Tänan abistamise eest . </s> <s> Kaalusin juba , et kas pean Põrgupadrikule paljajalu astuma . </s> <s> Aga kartsin väga mõnele kumalasele peale astuda – siin õitsevad ju teeradade pealgi hunditubakad ja tedremaranad . </s> <s> " </s> </p>
<p> <s> " Kellega tahate Põrgupadrikul kokku saada ? " </s> </p>
<p> <s> " Kas seal härra Tarmo Kaherat ei olegi ? " </s> </p>
<p> <s> " Tund aega tagasi veel oli , uuemaid uudiseid ei tea . </s> <s> Ta oleks ometi võinud autoga teile alevisse vastu minna . </s> <s> " </s> </p>
<p> <s> " Oh , ega ta teadnud , et ma täna tulen . </s> <s> Kutsumisest juba nädal möödas , aga ma ei saanud varem töölt tulema . </s> <s> " </s> </p>
<p> <s> " Mis tööd te teete , kui tohib uudishimutseda ? " </s> </p>
<p> <s> " Ei midagi erilist , ei kõlbaks telesaatesse " Kuulus või kummaline " . </s> <s> Ainult tavaline paberimäärija Rahvuslike Uuringute Instituudis , diplomi järgi sotsioloog . </s> <s> Oh , ma unustasin end tutvustada – minu nimi on Piia Roost . </s> <s> " </s> </p>
<p> <s> " Minu passis seisab nimi Neeme Truu . </s> <s> " </s> </p>
<p> <s> " Nagu ma aru saan , olete teiegi , härra Truu , Põrgupadrikult . </s> <s> " </s> </p>
<p> <s> " Eks meil võiks olla ühine tee , ka mul on aeg tagasi minna . </s> <s> " </s> </p>
<p> <s> Otsisin pajupõõsa tagant üles korvivitsade kimbu . </s> <s> Oli vaja kraavikaldalt metsa keerata - minu arusaamist mööda ei viinud veenire talu , vaid jõe poole . </s> </p>
<p> <s> " Hüpake ! " kamandasin ma püstitõusnud kaaslast . </s> <s> Proua või preili Roost viskas kandekoti üle kraavi , siis järgnes ise . </s> <s> Kuid sportimine polnud ilmselt naise hobi , ta oleks peaaegu teise jalaga vette sulpsatanud . </s> <s> Rabasin tast kahe käega kinni ning tundsin pehmeid tisse oma rinna vastas , me suud olid sattunud üpris lähestikku . </s> <s> Aga ma ei tahtnud end tutvustada häbematuna ning nõksatasin pea kõrvale . </s> <s> Küllap tulnuk oli Tarmo armuke . </s> <s> Ei maksnud olukorda keeruliseks ajada , ma ei tahtnud ju metsatalus luua draamat , vaid puhata . </s> <s> Otsisin puude vahel lagedamat läbikäiku , mõnes kohas sattusime metskitsede rajale , aga need olid liiga siiruviirulised ning juhtisid eksi . </s> </p>
<p> <s> " Kas me liigume ikka õiges suunas ? " hakkas kaaslane kahtlema . </s> <s> Ma polnud selles ka ise kindel : talutagust kuusetukka polnud näha , kuskil ei leidunud kõrgendikku ümbruskonna silmitsemiseks , lodumets sulges igal pool silmapiiri . </s> </p>
<p> <s> " Oh , jalad jäävad kangeks " ohkas külaline . </s> <s> Tuule murtud saduperse kõrval leidsin istumiseks sobiva kännu , kus polnud vaiku näha . </s> <s> Võõras tegi seal ka mulle ruumi , kuid ma ei söandanud brüneti naisolevuse küljega kokku puutuda – ega minagi kivist ole . </s> </p>
<p> <s> Me polnud ikka veel kuhugi metsateele välja jõudnud . </s> <s> Hakkasin kartma , et käime ringiratast . </s> <s> Inimesel on parem jalg tugevam ning astub pikema sammu – nii kaldub ta vasakule . </s> <s> Murdsin põõsastelt vargsi võrseid . </s> <s> Kui peaksin edaspidi kuskil trehvama värsket oksatüügast , on see kindel tõend , et käime ringi . </s> </p>
<p> <s> Et ekslemiselt tähelepanu kõrvale juhtida , hakkasin naabrinnale mula ajama : " Meil ongi viimane aeg õppida võsastikus tee leidmist , orienteerumine tuleks kuulutada rahvuslikuks spordialaks ning vastav meeskond saata olümpiamängudele medaleid võitma . </s> <s> Eestis muutub viletsa põllumajanduspoliitika tõttu kogu linnadest ülejääv maa võpsikuks . </s> <s> Isegi meie esinduslinnaosas Lasnamäel on pilvelõhkujad ja võsastik segamini . </s> <s> Olete Punasest tänavast kõrvale jäävas Tondi rabas käinud ? " </s> </p>
<p> <s> " Mida ma sealt peaksin otsima ? </s> <s> Kui seal kunagi kuremarju leidus , siis nüüd on vene lapsed kõik need ära korjanud . </s> <s> " </s> </p>
<p> <s> " Tegelikult marjamaad suurenevad järjest , sest kui kümmekond aastat maad ei künta ega heina niideta , siis lööb paremal mullal lokkama lepistik , aga paepealsetel paju- ja kasevõsa . </s> <s> Kõivudest kasvaks ajapikku ka korralikku metsa ning seda võiks nimetada taastuvaks loodusvaraks . </s> <s> Aga õnnetuseks peab valitsus vajalikuks koondada just metsavahte ning nii läheb ka see rahvuslik loodusvara saamameeste taskusse . </s> <s> Vargad on nüüd ju varustatud traktorite ja mootorsaagidega ning keegi ei küsi , kust on saadud need palgikoormad , mis veerevad Muuga ja Pärnu sadamasse . </s> <s> Sealt veavad laevad meie ümarpuidu välismaale , ilma et Eesti metsatöölised selle pealt midagi teeniksid . </s> <s> Isegi paberipuid pole mahti koorida , et maatöölised saaksid endale teenistust . </s> <s> Pankade ja riiulifirmade abil saavad metsavargad hõlpsasti oma mustad rahad puhtaks pesta ning võivad priisata kõige kallimates restoranides . </s> <s> Algul ajasid punaparunid ära kolhooside ja sovhooside masinad , siis rüüstasid metalliärikad raudteekaablid ja elektriliinid , nüüd suurendavad metsavargad kolmanda lainena Eesti ärimeeste ridu . </s> <s> Kuid sellisel kombel kiiresti loodud kapitalistide klass on omamoodi rahvuslik õnnetus – ega see änga midagi kultuuri heaks . </s> <s> Eesti kultuuriüritusi peab sponseerima hoopis välismaine miljonär Soros ! " </s> </p>
<p> <s> " Oh küll te olete äge kritiseerima ! </s> <s> Peaksite ajakirjanikuks hakkama . </s> <s> " </s> </p>
<p> <s> Ma ei saanud vastu muiata , sest märkasin värskelt murtud paakspuulatva . </s> <s> Ja vasakul turritas oma juureteravikega suur saduperse . </s> <s> Niisiis tammusimegi ringi . </s> <s> Vaatasin nii vasakule kui ka paremale – ühesugune lodumets , ei mingit inimtegevuse jälge , ainult paaris kohas metssigade ülestuhnitud platse . </s> <s> Hädas tuli meelde koolis õpetatud pioneeritarkus : puutüvedel pidavat põhjakaares kõige lopsakamalt samblikke kasvama . </s> <s> Olime haavikust jõudnud männijässide sekka , mõnel näis tõepoolest ühel küljel rohkem samblikke turritavat . </s> <s> Pöörasingi järsult kurakätt ning püüdsin seda suunda hoida . </s> <s> Ma ei tohtinud juba tutvumispäeval selle naise ees häbisse jääda . </s> </p>
<p> <s> Kuid ka kurss õkva läände ei viinud meid Põrgupadrikule , vaid mingi mahajäetud häärberi juurde . </s> <s> Ahervaremeks oli seda vara nimetada , sest osalt seisis hoonel katustki peal , ainult aknaklaasid olid viimseni puruks pekstud . </s> <s> Rüüstajad olid muidugi ära tirinud ka suurema jao uksi ning püüdnud ehitise nurgast isegi telliskive välja koksida . </s> <s> Maja oli põhiliselt ühekorruseline , kuid paremal kõrgus tornitaoline pööningehitis . </s> <s> Mitte küll nii elegantne nagu Muraste mõisas , millest Pedro Krusten on kirjutanud romaani " Torn üle metsa " . </s> <s> Rõõmustamiseks oli põhjust : sain ju teada , kus asume . </s> <s> See pidi olema Padenurme jahiloss , mida Tarmo oli mulle eemalt näidanud , kui käisime metsavendade küüniaset otsimas . </s> <s> Siit võis Põrgupadrikule jääda poolteist kilomeetrit ning elektriliin juhib meid otsejoones sinna-mulle oli meelde jäänud mainimine , et elekter tuleb Põrgupadrikule Padenurme kaudu . </s> </p>
<p> <s> Meeltülendavalt oli romantilise metsalossi trepil jalgu puhata , polnud ka enam põhjust kiirustada . </s> <s> Et naabrinna oli valmis mind kuulama , hakkasingi pajatama : " Vaadake , proua Roost – muide , kas teid võib prouaks tituleerida ? " </s> </p>
<p> <s> " Küllap võib , ma olen ju korra niinimetatud õnnepalee interjööre näinud . </s> <s> " </s> </p>
<p> <s> " Kas teie iroonilisest toonist võib järeldada , et õnnepalee ei toonud püsivat õnne ? " </s> </p>
<p> <s> " Te olete terase tähelepanuga . </s> <s> Jah , ma olen lahutatud . </s> <s> " </s> </p>
<p> <s> " Mina ka , " pidasin kohuseks vastata avameelselt ning pöördusin alustatud teema juurde tagasi : " Vaadake , proua Roost , kuhu kaob kogu eesti mehe töö ja vaev . </s> <s> Balti parunite käsul ehitasime maa täis losse ja häärbereid , aga pärast revolutsioone ja mõisnike likvideerimist ei osanud me nendest paljudega midagi peale hakata . </s> <s> Vaevalt pooled neist muudeti koolihooneteks või vallamajadeks , paljud jäid niisama tühjalt lagunema . </s> <s> Nüüd pärast viimast Vene okupatsiooni ja sovetliku sõjaväe lahkumist jäi jälle tühjaks palju elumaju , sest eks kasarmuteski elati . </s> <s> Ja ohvitseridel olid kas kokkupandavad soome väikeelamud või mitmekorruselistes majades kõigi mugavustega korterid – elekter , veevärk ja veeklosetid . </s> <s> Ametlikult anti kõik need hooned 1994. aastal üle kaitseministeeriumile , aga sellele läks neid üpris vähe vaja . </s> <s> Suuruke see Eesti sõjavägi saab ikka olla , pealegi kui eesti rahval pole iivet ning kutsealustel poistel pooltel ihuvead küljes , nii et nekrutiks ei kõlba . </s> <s> Kui kaitseministeeriumi eesotsas seisnuks ajudega mehed , siis nad oleksid ülearused hooned kohe odavalt maha müünud või välja rentinud . </s> <s> Elamispinnast on ju paljudel puudus ning Paldiskist ja Tapalt saab rongiga Tallinnas tööl käia , ainult tund aega sõitu . </s> <s> Aga üleliigsed hooned lasti tühjaks rüüstata , igaüks võis krabada ja kangutada , millele jõud peale hakkas . </s> <s> Elektripirnid ja laearmatuurid olid küll ohvitseride prouad kastidesse pakkinud , aga juhtmeid , kraanikausse ja peldikupotte ( palun vabandada haisvat sõna ) ei jõudnud nemadki lahti monteerida . </s> <s> Kõige sellega said hakkama kohalikud ahnitsejad . </s> <s> Ja nii jäid juba mõne kuuga elamiskõlblikest hoonetest järele vaid tühjad seinad , isegi põrandalauad kangutati üles . </s> <s> Muidugi kehtib kirjutamata seadus , et igal tühjal hoonel peab kõik klaasid viivitamatult puruks taguma . </s> <s> Seda ehk nägite ise ka , kui Tallinnas Roosikrantsi tänava nurgal Harjumäe haigla tühjaks tehti diagnostikakeskuse jaoks , mis jäi muidugi ehitamata . </s> <s> Ja nii olid paljud hooned Paldiskis , Kloogal , Ämaris , Tapal , Pärispeal ja Suurpeal juba mõne kuuga ahervaremeteks muudetud . </s> <s> Suurpeal oli metsapeidus allveelaevade uurimise salajase instituudi linnak , kus leidub ka viiekorruselisi elamuid . </s> <s> Pärispea rannas sai aga parasjagu valmis uus katlamaja , kus jõuti vaid proovikütmine teha . </s> <s> Nüüd on seal korsten ümber lükatud ning kõik rauddetailid ära kangutatud , vaid tellisvaremed punetavad võpsikus . </s> <s> " </s> </p>
<p> <s> " Te olete ka kõik Eestimaa kohad üle vaadanud , " naeratas proua Roost . </s> </p>
<p> <s> " Eks amet kohusta . </s> <s> Teenin leiba ju meediamaailmas . </s> <s> Mullu käisin ära ka Paldiskis , kuhu polnud varem saanud . </s> <s> Pean nentima , et Paldiskis lõhuti veelgi suurejoonelisemalt - seal lasti hooneid õhku , et kellelegi mittevajalikku territooriumi vabastada . </s> <s> Moe pärast hakkas siiski Eesti sõjavägi kaht , ainult kaht viiekorruselist maja remontima . </s> <s> Kuuldavasti on Pentagoniks kutsutud venelaste staabi hiigelhoone siiski veel õhku laskmata . </s> <s> Nii et Eesti , mu kullakallis kodumaa , muutub suureks varemete maaks . </s> <s> Võibolla tahetakse sel kombel turiste siia meelitada ? </s> <s> Krahvinna du Roost , kas te ei taha ka mõne lossi perenaiseks hakata ? </s> <s> Võin kohe pakkuda seda tagasihoidlikku Padenurme jahilossi . </s> <s> Aa , küllap te eelistaksite mereranda , tahate suplemas käia . </s> <s> Palun väga , siis peame sõitma Suurpeale . </s> <s> Seal olevat küll eestlastele rohkesti meelehärmi teinud venelane Kogan mõned hooned võileivahinna eest ära ostnud . </s> <s> Nii et isegi see vene mässaja on arukam kui eesti ettevõtjad . </s> <s> Aga ehk jätkuks meilegi veel midagi , nägin , et paljudel majadel olid aknad laudadega kinni löödud . </s> <s> Vist on seal klaasidki terved . </s> <s> Ja tee ääres pani alles hiljuti uksed kinni kauplus – allveelaevade uurijatest jäi maha vaid hüljatuid naisi ja armukesi . </s> <s> " </s> </p>
<p> <s> " Oh , härra von Truu , küll te olete kritikaan ! " </s> </p>
<p> <s> Märkasin ka ise , et olin liiale läinud kaitseministeeriumi saamatuse ja raiskamise hurjutamisega . </s> <s> Säärane teema ei sobi noore daami lõbustamiseks . </s> </p>
<p> <s> Päike ei paistnud enam trepile , vaid oli maja kõrval kasvavate puude taha laskunud . </s> <s> Oli aeg metsas kolamine lõpetada ning Põrgupadrikule suunduda – muidu hakatakse mind taga otsima . </s> <s> Mäletasin , et on vaja piki elektriliini edasi astuda . </s> <s> Kuid Padenurmelt suundusid puude vahele kaks traadikolmikut . </s> <s> Kumb läheb Põrgupadrikule ? </s> <s> Enne kui ma suutsin seda ilmakaarte järgi kindlaks määrata , hakkas Piia Roost astuma . </s> <s> Järgnesin talle heausklikult . </s> <s> Olin juba varem kogenud , et naised võivad vaistlikult lahendada probleeme , millega meeste mõistus kimpu jääb . </s> </p>
<p> <s> Kümnekonna minuti järel kuulsin auto turtsumist – säärast , kui mootor ei taha käima minna . </s> <s> Kohe jõudsimegi metsatalu kopliväravasse . </s> <s> Tarmo oli " Fordi " kapotikaane üles tõstnud ning kontrollis juhtmete ühendusi . </s> </p>
<p> <s> " Jõudu ! </s> <s> Jäta remontimine homseks , päike juba looja minemas . </s> <s> Vaata , kelle ma sulle tõin ! " </s> </p>
<p> <s> Piia juba sööstis Tarmo juurde ja lõi käed ümber mehe kaela . </s> </p>
<p> <s> " Tahtsin sõita vaatama , kas oled metsa ära eksinud , et õhtusöögikski tagasi ei jõua . </s> <s> Aga kas on aku tühi või bensiinijuhe ära ummistunud , mitte ei läinud see autologu käima , " seletas Tarmo , kui oli proua Roosti embusest vabanenud . </s> </p>
<p> <s> Lõpp hea , kõik hea . </s> <s> Olin küll Piia-nimelise naisterahva metsas ekslemisega ära väsitanud , kuid ilma muu kahjuta ta Tarmole üle andnud . </s> <s> Olin seni naabrimehega maganud elutoa diivanitel , hea oli seal juttu puhuda ning enne unetulekut televiisorit vaadata . </s> <s> Nii oli keskmises , punast tooni tapeediga toas asuv lai abieluvoodi kasutamata jäänud . </s> <s> Nüüd oli hõlpus külaline sinna magama panna – linad olid puhtad ja padjad kohevad . </s> <s> Püüdsin küll uinumisega viivitada , et kuulda , kas vaheuks kriuksub ning sammud suunduvad teise tuppa . </s> <s> Aga olin minagi metsas uitamisest väsinud ning kukkusin kohe põõnama . </s> </p>
<p> <s> Hommikul oli Põrgupadriku peremees tõusmisega minust varasem , keskmisse tuppa polnud mul põhjust astuda . </s> <s> Hommikusöögiks oli aga abieluvoodi viisipäraselt üles tehtud ega andnud teada , kas seal oli magatud üksi või kahekesi . </s> </p></div2><div2 type="alaosa"><head> 5 . </head>
<p> <s> T õ e n d u s </s> </p>
<p> <s> Sellega kinnitame , et Kaarel Jakobi poeg Kuusemets ja Meeta Tooma tütar Kahera on sell 24damal küündlakuu päeval Issanda aastal 1949 Vigala kirikumõisas õpetaja Helmut Metste poolt viisipäraselt laulatatud koos seatud sõnade ettelugemise ja sõrmuste vahetamisega . </s> <s> See on nende seaduslikku abiellu astumise tõenduseks , kuna hra Kuusemetsal puudub võimalus abielu ette nähtud korras vallamajas kirja panna , sest teda tahetakse kinni võtta . </s> </p>
<p> <s> 25. II 1949. </s> <s> Reet Rillo </s> </p>
<p> <s> Oskar Kuusemets </s> </p>
<p> <s> See leht on kirjutatud selle pärast , et kui segastel aegadel midagi kirikukirjadega või nimetatud isikutega juhtuma peaks , siis oleks suguvõsal teada see abielu . </s> </p>
<p> <s> Olin selle koltunud servadega ruudulisele vihikulehele kirjutatud dokumendi leidnud piiblikaane ja kattepaberi vahelt . </s> <s> Piiblile sattusin , kui tuhlasin Põrgupadriku raamaturiiuli alumist , ajakirjadega täidetud osa – otsisin lugemismaterjali . </s> </p>
<p> <s> Näitasin seda paberit Tarmole ja küsisin , kas ta teab selle olemasolust ning kas säärased pulmad tõepoolest toimusid . </s> </p>
<p> <s> Põrgupadriku peremehe nägu läks naerule , ta sügas nimetissõrmega oma olematut vuntsi : " Muidugi tean seda lugu , olen sellepärast isegi Stockholmis käinud . </s> <s> Hiljuti näis see ajalooline paber olevat kaotsi läinud , kena , et sa selle üles leidsid . </s> <s> Mu õde sai selle lehekese toel varade tagastamise korras õiguse pärida Põrgupadriku talu . </s> <s> Vahepeal , kui mu ema Meeta orjas Siberis , olid siia ilmunud mingid kutsumata peremehed , kes väitsid , et nad on saanud selle talu riigilt . </s> <s> Olevat hooned täitekomiteelt sovetiaegse hinnaga ostnud . </s> <s> Kuid ema ja mu sõsar Virve tahtsid kodutalu kangesti tagasi , kuigi see siin metsade taga ja võssakasvanud põldudega pole enam suurt väärt . </s> <s> Lõpuks andis kohus ikkagi õiguse meie perekonnale , kuigi sekeldamist oli . </s> </p>
<p> <s> Kohtuotsus peaks ka siin kuskil alles olema . </s> <s> Ema jutustas , et Kuusemetsad olid naabrimehelt laenanud hobuse , ma küll ei tea , kui vabatahtlikult või kui sunnitult . </s> <s> Saan ja rakmed olnud veel Põrgupadrikul olemas ning nii nad võisid õhtuhämaras viisipäraselt kirikumõisa sõita . </s> <s> Eks neil olnud koned ikka saaniteki all , et kui mõni miilitsamees tahtnuks teel kinni pidada . </s> <s> Aga ega miilits ole piirivalvur , et peaks iga kirikuteel sõitja isikut kontrollima . </s> <s> Küllap noorem vend Oskar , see minu lell , oleks tahtnud oma vanema venna eeskujul toimida , aga tema pruut Reet sai täisealiseks alles augustikuus , kui tüdrukut piinati juba Pagari tänavas . </s> </p>
<p> <s> Stockholmi pidin sõitma sellepärast , et kirikuõpetaja Metste oli pärast vangist vabanemist saanud loa siirduda välismaale . </s> <s> Sinu leitud paberil pole ju mingit pitserit , see on aga kõigi bürokraatide silmis peamine ehtsuse tõend . </s> <s> " Silja Symfonia " viis mind Rootsi pealinna , laev saabus varahommikul ning mul jäi aega linnas ringi kolada . </s> </p>
<p> <s> Wallingatan meenutab kangesti Tallinna vanalinna , tundus , nagu asuksin Rataskaevu ja Pika tänava nurgal . </s> <s> Kõhukaid ja madalaid barokk-kupleid paistis rohkem kui meil , kus tooni annab gootika askeetlikkus . </s> <s> Rootslased on ikka olnud meist jõukamad ning võinud rohkem ehtimisele kulutada . </s> <s> Kui kuningaloss ei suuda teisi üle trumbata , siis raekoda on uuema arhitektuuri pärl , kus juugendstiili kaarjoontest on lahti saadud ning eelistatud lihtsat sirget joont . </s> <s> Ei suutnud minagi vastu seista kiusatusele end selle taustal pildistada . </s> </p>
<p> <s> Kui olin Eesti Majas kohvi joomas , kohtasin seal isegi paari eksiilkirjanikku . </s> <s> Arvo Mägiga läks lahti asjalikuks nõupidamiseks . </s> <s> Mööda Eesti teatreid ringles tema näidenditekogumik " Jeruusalemmast Tallinnani " – vist Oskar Kruusi omand – , igatahes tema seda taga ajas ja kirus lavastajaid , et need ei viitsi ühtki raamatut tagastada . </s> </p>
<p> <s> Pastor Metste oli nõukogude tagakiusamise tõttu ettevaatlikuks muutunud , Mordva ANSV vangla oli ta üleni halliks muutnud . </s> <s> Aga varsti leidsime sealsamas Eesti Maja kohvikusaalis ühise keele . </s> <s> Ju oli temalgi südantkosutav noorusaastaid ja selleaegseid sündmusi meelde tuletada . </s> <s> Ta ütles mäletavat minu isa – Kaarel Kuusemets olnud pikk mees , mitte sihuke jupats nagu mina . </s> <s> Pastor kirjutas mulle soovitud tõendi välja ning siis läksime , ikka samas Eesti Majas , konsistooriumi , kus löödi suur kirikupitser alla . </s> <s> " </s> </p>
<p> <s> Ma oleksin meelsasti edasi kuulanud Tarmo muljeid Rootsi pealinnast , kuid meie jutu katkestas Piia Roost tülika küsimusega . </s> </p>
<p> <s> " Kas te jalgratast parandada oskate ? " </s> </p>
<p> <s> " Siin on isegi auto remontimisega hakkama saadud ! " uhkustasin mina . </s> <s> Vastav teene kuulus küll õigupoolest Tarmole , aga ma juhtusin proua Piiale ligemal asuma . </s> <s> " Fordil " oli tõepoolest bensiinijuhe ummistunud ning see tuli ära puhastada . </s> <s> Kui aku oli mõned tunnid laadimas olnud , ei jäänud eakal mootoril enam mingit põhjust streikida . </s> <s> Tarmo istus rooli ning tüüris väravast välja – alevisse söögikraami ostma . </s> <s> Jalgratta elluäratamise oli ta jätnud lahkelt minu mureks ; sel pole mootorit , mille hädad nõuavad keerukat diagnoosimist . </s> <s> Piia oli ratta nähtavasti Põrgupadriku rehealusest leidnud ning tahtis oma sõiduoskust proovida . </s> <s> Tuli longus ketti pingutada ning kummid korralikult õhku täis pumbata . </s> <s> Piia tänas mind sõnaga ning puudutas oma karmiinpunaste huultega mu suunurka - ilma oma värsket värvi rikkumata . </s> <s> Viskas siis jala hoogsalt üle toru , ning ma võisin järele kiigata , kuidas ta priske tagumik sadulas eemale vänderdas . </s> </p></div2><div2 type="alaosa"><head> 6 . </head>
<p> <s> Proua Roosti jalgratas veeres hoogsa kaarega paari tunni pärast Põrgupadriku murule tagasi . </s> <s> Kus käinud või mida teinud , ei pidanud Piia vajalikuks seletada . </s> <s> Ta rõivastus punases toas bikiinide väele ning hakkas oma riideid ja spordikotti elumajast aita tassima . </s> <s> Et toas olevat liiga kuum . </s> <s> Minult ta luba ei küsinud ning ega ma õige lubaja olekski olnud . </s> <s> Pidasin aru , kes peaks lõunat valmistama , sest nüüd oli ju naishing majas ning meeste söötmine on olnud naiste eesõigus koopaajastust alates . </s> <s> Kuid õigupoolest oli majas üpris vähe toiduaineid ning mõistlikum tundus oodata Tarmo tagasijõudmist söögikraamikoormaga . </s> </p>
<p> <s> Piiale meeldis nähtavasti tõmmata endale meeste pilke . </s> <s> Kuna olin ükskõikselt suhtunud ta kolimisse , kutsus ta ise mind oma uut aset vaatama : " Toas on kärbsed ja hommikul hakkab päike aknast sisse paistma , ei lase magada . </s> <s> " </s> </p>
<p> <s> Kärbseid leidus vaid pool tosinat ning akendele oli võimalik kardinaid ette tõmmata . </s> </p>
<p> <s> Ase tundus meeldiv : madratsile oli laotatud valged linad , neile taluinimeste risttriipudega villane tekk , padjapüür paistis roosalilleline . </s> <s> Proua ise istus lavatsiserval ning sirutas oma sääri paremini vaadeldavaiks , vasaku käega sikutas ta oma roheliste bikiinipüksikeste serva kõrgemale , et varjata suurt sünnimärki . </s> <s> Aidauks seisis viisakalt lahti , selle siseküljele oli riputatud poolik peeglitükk , millele daam heitis kontrollivaid pilke . </s> </p>
<p> <s> Ma ei teadnud Piia Roosti elukäigust midagi , Tarmo polnud pidanud vajalikuks seda tutvustada . </s> <s> Aga ajakirjaniku kutseoskuste hulka kuulub uudishimu ning hakkasin talle söötma väikesi küsimusi . </s> <s> Sain teada , et proua Roost kirjutab sotsioloogilist uurimust eestlaste kultuurilistest eelistustest . </s> <s> See tõigi mulle meelde , et kunagi olin " Sirbis " näinud Piia Roosti nime koguni leheküljepikkuse kirjutise all . </s> <s> Aga kirjatükist endast polnud mulle midagi meelde jäänud , seal esitatud teesid tundusid kuidagi liiga tuttavad ja üldised , et oleksid võinud endale tähelepanu tõmmata . </s> <s> Kuid Rahvuslike Uuringute Instituut eksisteeris vaid kolm-neli aastat , enne seda pidi proua Roost leiba teenima millegi muuga . </s> <s> Millega just , ses suhtes jäi vestluskaaslane kidakeelseks . </s> </p>
<p> <s> " Varem peeti uudishimu naiste omaduseks , nüüd on mehed selle üle võtnud , " pareeris proua Piia minu küsimusi . </s> </p>
<p> <s> Vahest oleksin sängiservaintervjuuga mõndagi veel teada saanud , kuid meie poolusaldusliku jutuajamise katkestas automürin . </s> <s> Metsatalus on säärane heli suursündmuseks ning sööstsime mõlemad aidast välja . </s> <s> Kuid ei saabunud rohuroheline " Ford " , vaid taksoplafooniga " Toyota " . </s> <s> Tagaistmelt kapsas Põrgupadriku murule moodsalt musta rõivastatud väikesekasvuline daam : pikad kitsad viigipüksid , ärikate tume nahktagi , jalas poolkõrge kontsaga kingad . </s> <s> Otsekui ratsakaardiväelane , tõsi küll , ilma rapiiri või mõõgata . </s> <s> Tumepunased juuksed tundusid parukana ning meenutasid " Meeste maailmaga " tuntuks saanud teletähte Tiina Kimmelit . </s> </p>
<p> <s> " Kas see on härra Kahera talu ? " kõlas punapää hele ja nöudlik hääl . </s> </p>
<p> <s> Jaatasin , sest polnud põhjust hämamiseks . </s> </p>
<p> <s> " Kus siis härra Kahera ise on ? " </s> </p>
<p> <s> Vastasin , et alevisse sõitnud , mille peale punapää ühmas : " Mats mees see Tarmo , ei oska kodus seista , kui on tarvis külalisi vastu võtta ! " </s> </p>
<p> <s> Kuna mind oli naiste suhtes ette hoiatatud , pidasin viisakaks tulijale osutada elumaja sissepääsule . </s> <s> Ratsakaardiväelane maksis taksosohvrile ning auto lahkus Põrgupadriku murult . </s> <s> Siis astus must daam pärismaalaste ette ning tutvustas end : " Minu nimi on Ulvi Tulving . </s> <s> " </s> </p>
<p> <s> Tulvingu nimi ja nägu olid tuttavad pühapäevastest televisioonisaadetest ning me oleksime pidanud talle viisakalt vastu ruttama . </s> <s> Telestaarid ei austa oma külaskäiguga mitte iga maja . </s> <s> Kuid ta oli ebasobival momendil katkestanud mu järjest rohkem laabuma hakkava vestluse Piiaga . </s> <s> Viimane oli peale oma nime ütlemist aita kadunud ning jätnud punapää vastuvõtu minu hooleks . </s> <s> Nagu võis järeldada kaevukoogu ette laotud rohketest pakkidest , kavatses telenaine Põrgupadrikul pikemalt peatuda . </s> <s> Egas midagi , mul tuli mustas rõivastuses daam ära majutada . </s> <s> Kes teab , kunas Tarmo ise koju jõuab . </s> <s> Juhtisin preili või proua ( küllap üle kolmekümne naisterahvaid on mõistlikum kõnetada prouadena ) majja ning näitasin talle tubasid . </s> <s> Kollases televiisorikambris mainisin , et siin oleme senini tavatsenud magada meie ning kolimiseks on vaja härra Kahera enda otsust . </s> <s> Aga telestaar ei hoolinud mustalt jõllitavast ekraanist , vaid talle meeldis keskmise toa pehme abielusäng hoopis rohkem . </s> <s> Aitasin daamil tema pakid voodi ette tirida ning olin koguni nii asjalik , et näitasin kätte ka rehealuse nurka ehitatud peldiku ehk pidulikumalt öeldes kuivkäimla . </s> <s> Mainisin sedagi , et unerähma saab silmist uhta köögis või õues , varjatud pesemist saab toimetada vaid saunas või selle taga ( mulle tuli meelde , et millegipärast seisid pesemisruum ja leililava lukus ) . </s> </p>
<p> <s> Panin kohvimasinasse vett ja " Gevaliat " ning vajutasin lülitile . </s> <s> Endalgi oli vajadust kurku kasta , ent külmkapis polnud näha enam ühtegi õllepudelit . </s> <s> Hakkasin otsima Piiat , et too teeks kohvi kõrvale võileibu , kuid õnneks võisin peremeheameti maha panna – õue libises üpris vaikselt rohuroheline " Ford " . </s> </p>
<p> <s> Tarmo ja Ulvi teretamine osutus jahedamaks , kui olin prognoosinud . </s> <s> Kuid telestaar suudles siiski Põrgupadriku peremeest põsele ning manas näole mõneks hetkeks oma valvenaeratuse . </s> </p>
<p> <s> Kui proua Tulving oli lahti pakkinud oma seitse asja , tuli ta õue ning õhkas kaevukooku imetledes : </s> </p>
<p> <s> " Oo , siin võiks korraldada suure perfomance'i ! " </s> </p>
<p> <s> " Aga selleks peaks olema stsenaarium või vähemalt idee , " avaldasin skepsist . </s> </p>
<p> <s> " Koogu otsa võiks lüüa kirve , siis saaks kasutada Mart Raua " Kirvest ja kuud " stsenaariumiks . . . " pakkus Piia tögaval toonil . </s> </p>
<p> <s> " Ei , seda ei hakka Põrgupadriku õuel mängima , surnud metsavennad ei saaks rahu . </s> <s> Oh , võtame kasvõi Tšehhovi " Kajakast " selle näitemängustseeni , kus oodatakse kuu tõusu ja keegi ei taha aru saada õnnetu noormehe lennukast kavatsusest . . . </s> <s> Kas praegu on noor- või vanakuu ? </s> <s> Õigupoolest läheks tarvis täiskuud . </s> <s> Kas sul , Tarmo , ei juhtu olema siin mõnda Tšehhovi valimikku ? " </s> </p>
<p> <s> Läksime kollasesse kambrisse Tšehhovi " Teoseid " lehitsema . </s> <s> Raamaturiiulil leidus tõepoolest see köide , milles " Kajakas " sees . </s> </p>
<p> <s> Millegipärast ei vaimustunud Tarmo pakutud plaanist , vaid küsis kahtlevalt : </s> </p>
<p> <s> " Kes seda mängu siia vaatama tuleks ? " </s> </p>
<p> <s> " Palju neid vaatajaid vaja on . </s> <s> Happeningid on ikka tehtud oma kulul ja oma lõbuks , ei selleks lähe vaja kultuurkapitali stipendiumi . " </s> </p>
<p> <s> " Ajaks ka ametnikud naerma , kui Põrgupadriku aia rookimiseks küsiks kultuurkapitalilt toetust . " </s> </p>
<p> <s> " Sa lähtud eeldusest , nagu jagataks kultuurkapitali arukalt ja õiglaselt . " </s> </p>
<p> <s> " Sa tahaksid nagu nuriseda ? " tõstis Tarmo kulmud kõrgele . </s> </p>
<p> <s> " Mis õigust seal on , kui endisele kaageebeesnikule Uno Lahele antakse igakuist toetust , teisele ei ängata raha ka raamatu kirjastamiseks . </s> <s> Ometigi on leidunud tunnistajaid , kes avalikult ajalehes meenutanud , kuidas Laht neid ülekuulamistel on näkku peksnud . </s> <s> Kui meil eksisteeriks veel kompartei , peaks kohe sinna astuma . " </s> </p>
<p> <s> " Sa ajad oma veidrate mõtetega ka kanad naerma . " </s> </p>
<p> <s> " Mis seal naerda on ? </s> <s> Toetuste nimekiri ajab pigem nutma . </s> <s> Endistele komparteilastele Ralf Parvele ja Rein Salurile on kingitud koguni kaks tuhat krooni kuus , Vladimir Beekmanile millegipärast poole vähem . " </s> </p>
<p> <s> " Parvele poleks küll maksnud anda : istub punaste rekvireeritud villas ega kirjuta midagi . </s> <s> " </s> </p>
<p> <s> " Piisab ka sellest , kui oled venelane . </s> <s> Kas oled kuulnud midagi säärasest eesti kirjanikust kui Ivan Ivanov ? " </s> </p>
<p> <s> Tarmo kehitas õlgu . </s> </p>
<p> <s> " No näed siis . </s> <s> Või mis pistmist on Matti Miliusel eesti kirjandusega ? " </s> </p>
<p> <s> " Kas ta siis ei kirjutanud midagi varjunime all ? " </s> </p>
<p> <s> " Tema autorsus kuulubki ainult Moguči pseudonüümile , selle all avaldatud värsid tunnistas Priidu Beier omaks . " </s> </p>
<p> <s> " Milius vähemalt kogub kunsti ning kasvatab toredat habet , " püüdis Ulvi probleemi naeruks muuta . </s> </p>
<p> <s> " Aga miks siis mulle kunsti kogumiseks või habeme kasvatamiseks kultuurkapitalist midagi ei ängata ? " </s> </p>
<p> <s> " Igal mehel ei kasvagi suuremat habet . </s> <s> Vähemalt nii pikka , mis Mall Jõele muljet jätaks , " itsitas Ulvi uuesti . </s> </p>
<p> <s> " Eestlastel ei kõlbagi habet kasvatada , see on pärslaste ja juutide traditsioon Me tahame aga idast lahku lüüa ning Euroopa Liitu pürgida ! " lõin ägestunult rusikaga lauale . </s> <s> Ma ei kannata naeru alla sattumist , aga Ulvi muudkui üritas seda . </s> </p>
<p> <s> Vastuseks kõlas mütsatus ja klaasiklirin . </s> <s> Raamaturiiulile toetatud ümmargune peegel oli maha kukkunud ning kildudeks purunenud . </s> </p>
<p> <s> " Oh , see on poltergeist ! </s> <s> Ka telemajas kolistab ta tihti ! " kiljatas Ulvi . </s> </p>
<p> <s> " Ära enne magamaminekut hirmuta inimesi , hakkavad halba und nägema . </s> <s> Pole teil stuudios mingit kolistavat vaimu , hooletud kaameramehed sõidavad oma masinavärgiga üksteisele otsa , " torises Tarmo . </s> </p>
<p> <s> " Peeglikillud ennustavad õnnetust , " pomises Piia , kes oli hakanud lauale seadma õhtueinet . </s> </p>
<p> <s> Pidasin oma kohuseks laudkonda lõbusamasse tujju viia ning hakkasin meelde tuletama mõnd naljalugu . </s> </p>
<p> <s> " Vanasti räägiti palju Armeenia raadiost , seal on esitatud ka selline küsimus , et missuguse riigi vapil on kujutatud teise maa territooriumi . " </s> </p>
<p> <s> Küsimusele vastamine ei osutunudki kergeks , alles minuti pärast lausus Tarmo : " Meelde tuli : Armeenia oma vapil ilutseb Ararati mägi , aga see on ammu Türgis . " </s> </p>
<p> <s> " Aga nüüd on eestlasedki samasuguse väljakutsuva detailiga hakkama saanud . </s> <s> Aga kus ja kuidas ? " </s> </p>
<p> <s> Ka minu küsimusele ei leitud kohe vastust , pidin ärgitama : " Auhinnaks pudel " Sarviku " õlut ! " </s> <s> Kuid seegi ei toonud õiget vastust ning küsisin : " Kas kellelgi pole taskus või ridikülis viiekroonilist ? " </s> </p>
<p> <s> Naised leidsid oma viiekroonilised kiiremini kätte . </s> </p>
<p> <s> " Eks te näete raha tagaküljel Ivangorodi kindlust , aga see kuulub ju praeguse piiri järgi Venemaale . </s> <s> Meiega võrreldes on soomlased aremad , ühelgi nende rahal pole Viiburi torne . </s> <s> " </s> </p>
<p> <s> Kõik said suutäie naerda ning ma pidasin sobivaks arutlust Eesti kroonide üle jätkata : " Kunstnikud võivad muidugi nuriseda , et Kristjan Raud on trükitud kõige väiksemale rahatähele , veelgi rohkem teatrirahvas , kellest ühtegi pole tutvustama pandud – ei Paul Pinnat ega Linna Reimanit . </s> <s> Kirjanikke on seevastu eriti soositud , mitte ainult Koidula ja Tammsaare näopilte ei tutvustata igas poes , vaid kirjamees on ka rahvalaulude koguja Jakob Hurt . </s> <s> " </s> </p>
<p> <s> " Kui hiljem tulid veel viiesajased , siis uhkeldab seal Jakobson . </s> <s> Muidugi Kurgja Jakobson , mitte Rääma alevi kommunistlik tõusik , " täiendas Tarmo . </s> </p>
<p> <s> " Kuna kirjanikke on rahadel nii rohkesti austatud , küllap siis nende piltidegi valija oli mõni kirjanik , " oletas Ulvi . </s> </p>
<p> <s> " Üllataval kombel ei pea see loogiline järeldus paika , " sain ma jutulõnga taas enda kätte . </s> <s> " Võibolla said kirjanikud küll esitada mõningaid soovitusi , aga tegelikult valis rahadele kultuuritegelased hoopis Jaan Eilart , kes on küll alati kirjandusest huvitunud ning kirjanikest nii juubelikirjutisi kui ka nekrolooge avaldanud . </s> <s> Aga rahade puhul kasutas ta ilmselt talle avanenud suurt võimalust kätte maksta oma kadedatele kolleegidele , kes ei lasknud tal saada bioloogiakandidaadi ega doktorikraadi . </s> <s> Kuigi Eilart oli peale muude raamatute avaldanud akadeemilise uurimuse pontiliste ja pontosarmaatiliste taimede levikust Eestis . </s> <s> " </s> </p>
<p> <s> " Mis taimed need on ? " huvitus Ulvi . </s> </p>
<p> <s> " Pontos Euxeinos on Musta mere ladinakeelne nimetus ning Eilart jälgiski selle äärest rännanud stepitaimede ulatumist Eesti floorasse . </s> <s> Eilarti karistus bioloogidele alandab aga kogu teadlasteperet , sest rahadele ei pääsenud ka mittebioloogid : ei astronoom Ernst Öpik , ei arstiteadlane Ludvig Puusepp ega filoloog Paul Ariste . </s> <s> Eilart andis eesti teadusele hävitava hinnangu , et sealt ei vääri keegi neile kulutatud raha . </s> <s> Teadlaste esindajaks valis ta hoopis Karl Ernst von Baeri , kes on küll esimese järgu kuulsus , aga puhastverd sakslane . </s> <s> Oleks võinud võtta vähemalt akadeemik Middendorffi , kes on pooleestlane , aga ei – ta tahtis eesti teadlasi põlustada . </s> <s> Nii et ei maksa ülekohut teha ka teadusmaailmas , teadlasedki oskavad kätte maksta ning nende karistus võib olla hirmus . </s> <s> Praegu jubitakse teaduskraadidega : tahetakse kõik kandidaadid kuulutada filosoofiadoktoriteks ja diplomitööd magistrikraadi vääriliseks . </s> <s> Aga kui mõni teadlane sihukese kometi peale vihastab ja otsustab lollakaid ametnikke karistada ? ! " </s> </p>
<p> <s> " Mingid seadused ja eeskirjad peaksid kehtima jääma ka teadusmaailmas , " katkestas mu sõnavalingu Ulvi Tulving . </s> <s> " Entsüklopeediategijad on välja kuulutanud saja eesti suurmehe võistluse , küll seal õiged mehed välja valitakse . </s> <s> " </s> </p>
<p> <s> " Looda sa ainult . </s> <s> Isegi Tammsaare ei söandanud oma suurromaani pealkirja panna sõna " õiglus " , vaid ainult " õigus " , " torkas Piia . </s> </p>
<p> <s> " Mul tuleb proua Roosti toetada . </s> <s> Õiglust oli vähe juba esimeses Eesti Vabariigis , mis siis veel praegusest rääkida . </s> <s> Viiskümmend aastat nõukogude korda harjutasid inimesed õiglusest lahti , seadusi hakati pidama ilusateks sõnakõlksudeks . </s> <s> Väliseestlastel on raske harjuda sihukese mentaliteediga , nad ei suuda kuigi kaua püsida siinsetel juhtivatel kohtadel . </s> <s> Näiteks Manitski sai minister olla üürikest aega , kuigi ta uskus Eesti Vabariigi korraldusse , nii et investeeris oma Rootsis kogutud kapitali siinsesse ettevõttesse ning sai suurt kahju . </s> <s> Kas Eesti on osanud kasutada Jüri Korgi tohutuid teadmisi ? </s> <s> Ta on ju osa võtnud Ameerika kõige tähtsamate kosmoserakettide üleslaskmisest . </s> <s> Või kuidas on poliitikast kõrvaldatud Taagepera ja Einseln . </s> <s> Te võibolla ei tea , et just Rein Taagepera oli see mees , kes paarkümmend aastat tagasi tegi ettepaneku , et Euroopa põhjamaad tuleb muuta aatomivabaks tsooniks ning seega kõik tuumapommid likvideerida nii Skandinaavias kui ka Baltikumis , et oleks pariteetsus ja tasakaal . </s> <s> Moskva oli hirmsasti hädas selle idee tagasitõrjumisega , sest tal oli ju Paldiski rannakaljudesse uuristatud tabamatud varjendid aatomiallveelaevadele ning Ignalina aatomijaama taheti uusi reaktoreid ehitada . </s> <s> Aga midagi naeruväärsemat on raske teatriski lavastada kui seda farssi , mida kindral Einselni sunniti mängima . </s> <s> Tühiste väljamõeldud süüdistustega tiriti ta käeraudades kohtusse nagu mõni röövel , sõjaväe etteotsa kergitatud punapolkovnikud võisid säärase teatri rõdul suure suuga irvitada . </s> <s> " </s> </p>
<p> <s> " Oh , me oleme tüdinenud poliitilistest mängudest ! </s> <s> Kas võiks teemat vahetada ? " kaebles televisioonidaami hääl . </s> </p>
<p> <s> " Jah , eesti rahvas on tüdinenud poliitilistest mängudest , sest seal on kõige saamatumad lavastajad ja kõige andetumad osatäitjad . </s> <s> Daamidel on vähemalt sedapuhku õigus , " arvas Tarmo . </s> </p>
<p> <s> " Küll tahaks teha veel puhast kunsti ! </s> <s> Aga seda võivad vaid suured rahvad . </s> <s> Loosung l'art pour l'art ise on ju ka prantsuskeelne . </s> <s> Meil surub ikka poliitika sisse , " sõnas Ulvi . </s> </p>
<p> <s> " Jah , kui ajad poliitika uksest välja , hüppab see aknast sisse . </s> <s> Äsjalavastatud Ibseni " Rahvavaenlane " on otsekui Eesti elust võetud . </s> <s> Me oleme niisama hädas keskkonnakaitsmisega ning meilgi sõltub kõik rahast , " nentis Tarmo . </s> </p>
<p> <s> " Mis te hädaldate ! </s> <s> Kui on riik , siis peab olema ka poliitika . </s> <s> Aga oma riiki ju tahtsite , lubasite isegi kartulikoori süüa ! " pilkas Piia . </s> <s> " Kas roheline Tammsaare pole rahapildil kenam vaadata kui lilla Lenin ? " </s> </p>
<p> <s> " Oh , Piia , sa pole kunstiinimene ega või seetõttu mõnest asjast aru saada . </s> <s> Kui on juba vabariik ja sõltumatus , siis laske mul teha ka sõltumatut kunsti , " ohkas Tarmo . </s> </p>
<p> <s> " Kes sind keelab ? " torkas Piia . </s> </p>
<p> <s> " Raha ! </s> <s> Ikka kästakse otsida menutükke , mis rahvast saali tõmbaksid . </s> <s> Aga mina tahaksin teha näiteks Tšehhovi " Kajakat " , " lõi Tarmo rusikaga lauale . </s> </p>
<p> <s> " " Kajakast " teeme perfomance'i , kui tuleb täiskuuaeg , " lubas Ulvi . </s> </p>
<p> <s> Tarmo vaatas kella ja tegi vaidlustele lõpu : " Homme on ka päev , ütles Taani kuningas Waldemar IV Atterdag . </s> <s> Läänemaa on kaua olnud Taani alluvuses , võiksime ka nende traditsioone kasutada . </s> <s> " </s> </p>
<p> <s> Olin nii väsinud , et uni sai must jagu juba paari minutiga . </s> <s> Naised jäid kahekesi kööki nõusid koristama . </s> <s> Nõnda ma ei tea , kas Tarmo sokutas end kellegi kaissu . </s> </p></div2><div2 type="alaosa"><head> 7 . </head>
<p> <s> Hommikul oli just Tarmo see , kes äratas naabrit lausega : " Tõuske , härra krahv , teid ootavad suured teod ! " </s> </p>
<p> <s> Unise peaga ei tulnud kohe meelde , missugust kuulsat meest oli nõnda innustatud . </s> <s> Küllap mõnda prantslast , kas mitte Saint-Simone'i ? </s> </p>
<p> <s> Tegelikult ei lasknudki sõber mind suurtele tegudele mõtelda , vaid kutsus appi autot korda seadma . </s> <s> Ta mainis , et on selle pruugitud " Fordi " ostnud odavalt – kolmekümne tuhandega , kuid muidugi on korras sõidukit väikese rahaga üpris lootusetu saada . </s> </p>
<p> <s> Et uneähmast lahti saada , tõmbasin kaevust pange külma vett , pesin silmad rähmast puhtaks ning viskasin kopsikuga ka turjale . </s> <s> Ärksate silmade nägin õues kastesel murul värsket jalgrattajälge , mis algas aida eest ning siirdus lahtisest väravast välja . </s> <s> Ent Piiale praavitatud sõiduriist lebas kuivade kummidega rehealuses . </s> <s> Ju siis oli varahommikul viibinud Põhjapadriku õues mõni võõras . </s> <s> Ilma koerata tallu saavad kõik jala- ja rattamehed vaikselt ilmuda ja lahkuda . </s> <s> Eesti on sattunud varaste meelevalda , politsei ei suuda neid kuigi palju tabada , kohtud ei söanda kinnivõetuid karistada , määratakse muudkui tingimisi aastaid , aga mitte reaalset vanglat . </s> </p>
<p> <s> Jah , Tarmo peaks tallu muretsema koera . </s> <s> Politseid terroriseerivad vennad Voitkadki võivad siia ilmuda , kui nad juba talvel on selle koha üles leidnud ja ulualuseks kasutanud . </s> <s> Aga ma ei tahtnud võõra jalgratturi jälgi mainida , võibolla pole Tarmo seda ise märganud . </s> <s> See võib ju tekitada probleemi Piiaga , kõik öised külalised ei tarvitse maist vara jahtida . </s> <s> Eksisteerib ka muid ihaldusi . </s> </p>
<p> <s> " Piduriõli väheneb liiga kiirelt , " informeeris Tarmo mind auto juures . </s> <s> Tõstsime tungrauaga esisilla üles ning võtsime ratta maha . </s> <s> Vasakpoolne tundus korras olevat , parem pidurimansett laskis õli välja . </s> <s> Kui Tarmo oli otsinud uue manseti , ei kiirustanud ta seda kohale asetama , vaid sõnas : </s> </p>
<p> <s> " Õigupoolest tahtsin sinuga ivakese nõu pidada . </s> <s> Sain eile alevist kirja . </s> <s> Draamateater on kõigist finantsraskustest hoolimata hakanud raha raiskama ning palganud " Fontese " personalikontori peanäitejuhti ja direktorit otsima . </s> <s> Nagu ei oleks niigi teada need pool tosinat inimest , kes säärastele kohtadele sobiksid . </s> <s> Eks see " Fontes " ole muidugi bürokraatlik asutus , aga mingid kriteeriumid on neilgi . </s> <s> Igatahes teatasid nad mulle , et peanäitejuhi kandidaadiks on arvatud ka mind . </s> <s> Nojah , formaalselt võin ma sobida , sügisel saab mul veerandsada aastat täis režissööriametit , olen ju Pärnus , Tartus ja Tallinnas lavastanud , paar väiksemat asja televisioonis teinud , lõpetanud Panso-kooli ning aasta kulutanud ka Peterburis täienduskursustel . </s> <s> Aga vaevalt mu nimi meelitab rahvamasse teatrisse , mul pole loorberikuhja nagu Mikk Mikiveril või Elmo Nüganenil . </s> <s> Aga kui nemad enam ei taha juhtida . . . </s> <s> Mis sa arvad , kas peaksin proovima ? " </s> </p>
<p> <s> Küsimus oli tõsine ja tõsiselt esitatud . </s> <s> Hakkasin Tarmot kujutlema peanäitejuhi ametis . </s> <s> Argumente kogunes rohkem poolt kui vastu . </s> <s> Ta on ju üpris tasakaalukas ning ägestub harva . </s> <s> Praktikat ja haridust mõikab . </s> <s> Aga kuidas ta end maksma paneb selles Draamateatri tujukate ja tähtsate näitlejate seltskonnas , kes aasta tagasi põlgasid ära isegi Ingo Normeti , kes on edukalt juhtinud Pärnu teatrit ja lavakunstikateedrit ? </s> <s> Igatahes Merle Karusoo näib märksa vähem sobivat : eksperimenteerib liiga palju ning lavastab ainult oma kompositsioone , ei oska alluvatega diplomaatiliselt läbi saada . </s> <s> Ja need tema teatritükid on ka imelikud . </s> <s> Mis isu peaks olema vaadata tänapäeva inimestel neid poisse ja plikasid , kes käsutati küüditamise tunnismeesteks ja varanduse üleskirjutamiseks . </s> <s> Nad on ainult väikesed mutrikesed suures masinavärgis , ei süüdlased ega süütud . </s> <s> Haletseda neid ei taha . </s> <s> Tarmo Kahera oleks mitmes mõttes sobivam peanäitejuhiks . </s> <s> Ja kui oled juba viiekümneaastane , siis on see tõusuks viimane võimalus . </s> </p>
<p> <s> Ma esitasin Tarmole lühidalt oma mõttekäigud ning lõpetasin : " Sõida ! </s> <s> Sinu tähetund on tulnud . </s> <s> Midagi hullemat sinuga ei saa juhtuda kui Karusooga , aga temagi on üsna rahulikult sellest supist välja ujunud . </s> <s> " </s> </p>
<p> <s> Tarmo naeratas kergendatult , sügas nimetissõrmega oma ninaalust , kuigi seal ei kasvanud vurruhakatustki . </s> <s> Ilmselt langes minu arvamus kokku tema enda väljaütlemata sooviga ning järgmine repliik näitas , et ta oli peanäitejuhi isikus konkreetseid plaanegi teinud : " Direktoriks võiks panna Jaak Alliku . </s> <s> Tal ju suured juhtimiskogemused , sai hakkama ka kultuuriministeeriumiga . </s> <s> Paljud arvavad , et paremini kui rändrüütlihabemega Paul-Eerik või suurte vuntsidega Olesk . </s> <s> Pealegi on Allik ka ise lavastanud ning teab , kunas stanged üles tõsta või alla lasta . </s> <s> " </s> </p>
<p> <s> Niisiis oli asi otsustatud . </s> <s> Lõpetasime kähku auto praavitamise . </s> <s> Vahepeal oli kohvikann täis tilkunud aromaatset vedelikku ning enne teereisi on mõistlik kehakinnitust võtta . </s> <s> Tarmo ajas üles ka Ulvi Talvingu , et kõik saaksid korraga söögilaua äärde . </s> <s> Põrgupadriku peremees tahtis pidada kõnet : </s> </p>
<p> <s> " Auväärsed daamid ja härrasmehed ! </s> <s> Kui on peetud vajalikuks luua hommikutelevisioon , siis võib katsetada ka hommikukõnega . </s> <s> Viisipärases teatris tehakse etenduses vaheaegu ning lastakse eesriie alla . </s> <s> Ka Põrgupadriku metsateatri happeningil on säärane moment kätte jõudnud . </s> <s> Mul on vaja asjatoimetuste pärast mõneks päevaks linna sõita ning jätta teid omapäi . </s> <s> Aga et te katuseid pealt ei tõstaks ega maju põlema ei pistaks , jätan enda asemele peremehe kohusetäitja . . . " </s> </p>
<p> <s> Tarmo tegi teatraalse põnevuspausi ning laskis pilgul järjest üle lauasistujate rännata , enne kui ütles : " Niisiis opmaniks on määratud lehemees ehk moodsama sõnaga kolumnist Neeme Truu . </s> <s> Tema saab erakordsete volitustega audiitoriks , kes peab edaspidi otsustama , kes saab Põrgupadriku uueks peremeheks . </s> <s> Sest ka Põrgupadriku on õigupoolest pankrotis ning sellele otsitakse peremeest nagu Tammsaare Kõrbojale . </s> <s> Ma ei saa oma ametitööd siin metsade taga teha , mul läheb vaja linna ja teatrit . </s> <s> Aga ilma peremeheta talu rüüstatakse ära , hädavaevu olen suutnud ühe talve otsa aknad terved hoida . </s> <s> Seepärast mõtlesin Põrgupadriku ära kinkida , säilitades endale vaid paarikuulise suvitamisõiguse . </s> <s> Kuigi olen tänu võlgu mitmele naistuttavale , on mul talusid ainult üks . </s> <s> Jagada seda mitmeks ei saa , see tooks vaid tüli ja pahandust . </s> <s> Maad on küll laialt , aga hooneid mitte . </s> <s> Põrgupadriku maine on aga niigi halb ja vajab hädasti muutmist . </s> <s> Võiks ju liisku heita , et las juhus otsustab uue peremehe . </s> <s> Kuid ei Kõrboja ega Tammsaare talu saatust ei otsustatud liisuga , vaid otsiti asjalikke lahendusi . </s> <s> Vahest õnnestuks ka meil leida peatselt uus kõlbulik Põrgupadriku peremees ? </s> <s> Sellepärast ongi Neeme Truu määratud selleks pankrotihalduriks , kes peab leidma talule uue peremehe , õigemini küll perenaise . </s> <s> Naistel on ju võimalik meelitada kohale neile sobivat peremeest . </s> <s> Dixi ehk cantus ex est . </s> <s> " </s> </p>
<p> <s> " Tarmo Kahera kõige parem nali ! " kilkas Ulvi . </s> </p>
<p> <s> " Aga Põrgupadrikule on tõepoolest perenaist vaja ! " leidis Piia . </s> <s> " Taluga ei saa nalja teha . </s> <s> Valitsus on nagunii taludele selja pööranud . </s> <s> " </s> </p>
<p> <s> " Tarmo , äkki on sul tõsi taga ? " </s> </p>
<p> <s> Ent Põrgupadriku peremees tagurdas juba oma autot rehealusest välja . </s> <s> Kuid enne õuest väljasõitmist keeras ta korraks akna alla ning hüüatas : " Aga kandidaate võib siia veelgi ilmuda , palun neidki vastu võtta ning mitte riidu minna . </s> <s> Au rivederci ! " </s> </p>
<p> <s> Roheline " Ford " veeres õuest välja . </s> <s> Tõmbasin vankriratastega kaunistatud väravad kinni otsekui märgiks , et lahkujat ei maksa niipea tagasi oodata . </s> <s> Leidsin endale peremehelikku tegevust : otsisin rehealusest naelu ning parandasin mahalangenud taralõigu ära ; tegin kasevõsast paar luuda , et naised ei peaks seda meelde tuletama . </s> <s> Varsti oli vaja mõelda lõuna valmistamisele . </s> <s> Eelistasin perenaiseülesanded anda Piiale – võibolla seetõttu , et olin temaga rohkem tuttav . </s> </p>
<p> <s> Rahvuslike Uuringute Instituudi teadur ei vaielnud vastu , vaid otsis sahvrist makaronipaki ning vaaritas kähku neist roa – külmkapis leidus ka ketšupit ja kefiiri . </s> </p>
<p> <s> Pärast lõunat tahtis Piia minna suplema , sest ilm läks järjest kuumemaks – võis olla vähemalt kakskümmend viis kraadi Celsiuse järgi . </s> <s> Pidin piinlikult tunnistama oma vähest infot kohalikust geograafiast . </s> </p>
<p> <s> " Naised teavad konkreetsetest eluprobleemidest alati rohkem kui mehed . </s> <s> Meestele meeldib oma energiat raisata kasututele poliitilistele ja filosoofilistele mängudele , " triumfeeris Piia . </s> <s> Tõi oma aidakambrist roosilillelise supellina ja ulatas ka mulle mingi froteekäteräti . </s> <s> Astusin tema kannul väravast välja ning kaaslanna pöördus kasevõssa , kus leidus mingi vaevumärgatav rajake . </s> </p>
<p> <s> " Sa tunned ümbruskonda ? ! </s> <s> Miks lasksid siis oma saabumispäeval mul metsas ekselda ? " </s> </p>
<p> <s> " Polnud kuhugi kiiret , õhtu oli veel kaugel . </s> <s> Pealegi tahtsin näha , kas oled mehepoeg või pupujuku , " naeris naabrinna . </s> <s> Sel päeval , kui Põrgupadrikule ilmus Ulvi Tulving , olime sinale üle läinud . </s> <s> Eks vanemad olijad pidid end uustulnukast kuidagi eristama . </s> </p>
<p> <s> Minna ei tulnudki kaugele , vaevalt pool kilomeetrit . </s> <s> Jõe ääres pööras mu saatjanna paremale ning astus piki kallast paarkümmend sammu edasi . </s> <s> Jäi seisma suure kivi juures ning osutas liivase põhjaga veevoolule . </s> <s> Tükk kallast laius vabana pajupõõsastest ja muust võpsikust , plats oli kaetud madala rohuga – küllap siin oli varemgi supeldud . </s> </p>
<p> <s> Naine laotas oma laia supellina puhmaste kõrvale maha ning hakkas siis pikkamisi end paljaks koorima . </s> <s> Striptiis osutus küll lühikeseks : esiteks vallandas ta pluusinööbid ja rindade alumisi pooli jäid katma bikiinide kaserohelised ribad . </s> <s> Siis vallandas ta punaselillelise seeliku haagid ning laskis rõivatüki aegamisi maha vajuda . </s> <s> Mustad püksikesed olid üpris napid ning suutsid vähe varjata . </s> <s> Sandaalid lendasid kahe hoogsa liigutusega rohule , viimasena tõmbas ta jalast roosad sokid . </s> <s> Nõnda seisis see valgenahaline , kuid mustalokiline naine peaaegu alasti mu ees . </s> <s> Ta oli looduse parimate mudelite järgi loodud : sihvakad sääred , reied meeldivalt voolitud , tuharad kutsuva ümarusega . </s> <s> Nahk paistis suvise aastaaja kohta liiga valge , kuid eks see tõendas asjaolu , et Rahvuslike Uuringute Instituudi teadur polnud luuslanki löönud , vaid kõik päevad truult laua taga istunud . </s> </p>
<p> <s> Aga nüüd sirutas ta oma käed üles ja sosistas Henrik Visnapuu päikesepalvet : " Paista , päike , siia mulle peo pääle , puista kuldseid kiiri mulle pihku . </s> <s> Sügisel , kui tuulan oma põhku , tõstan palven palge sinu poole . " </s> </p>
<p> <s> Ka Piia käte kohta ei saanud midagi laitvat öelda , küüned olid küll liiga tumeda lakiga pilkupüüdvaks värvitud . </s> <s> Ma pole värvimise ja lakkimise vastu , kuid eelistan tagasihoidlikumaid toone . </s> </p>
<p> <s> Kaaslanna ei andnud mulle kaua võimalust end imetella – äkki siplesin ülepeakaela vees . </s> <s> Olin seisnud hooletult ning kui Piia mind müksas , kaotasin tasakaalu ning langesin kaldalt alla . </s> <s> Kuid sellest polnud midagi , sest ujuda ma ju oskasin ning alles jõe keskpaigas küündis vool üle pea . </s> <s> Sumasime vees vististi veerand tundi , rüüstasin natuke loodustki ning tõin kaaslannale paar sügavkollast vesikuppu . </s> <s> Kui päike pilvesiilu varju libises , ronisime kaldale . </s> <s> Ehmunud kalamaimud põgenesid sügavusse , konn hüppas lõmmulehele . </s> <s> Loodus kihas eluavaldustest , suvisest soojusest said osa ka inimesed ning nende veri ringles kiiremini . </s> </p>
<p> <s> Kuna mu käterätt osutus üpris lühikeseks , tegi Piia ruumi oma supellinal . </s> <s> Vastutasuks palus ta mul päevituskreemiga võida oma selga , et see valusaks ei kõrbeks . </s> <s> Ta tõmbas rinnahoidja haagi lahti ning linale langenud roheline riideriba jättis pilgule kättesaadavaks lopsakad tissid . </s> <s> Torkasin kaks sõrme Nivea-karpi ning hõõrusin rasvast võiet naabrinna abaluude vahele . </s> <s> Nahk oli siidiselt sile ning lõhnas naise järele . </s> <s> Mu pihk tegutses talje kohal ning libises järjest allapoole . </s> <s> Siis jõudis käsi viimase riideribani ning rebis seda põlvedeni . </s> </p>
<p> <s> " Hull , mida sa teed ! " kostis naise hüüatus , aga mitte kurjalt , vaid pigem julgustavalt . </s> </p>
<p> <s> Sikutasin bikiinipüksikesi varvaste poole . </s> </p>
<p> <s> " Jäta järele ! </s> <s> Nüüd päevavalgel . . . </s> <s> Kui keegi tuleb ? " </s> </p>
<p> <s> " Metsas ei liigu kedagi , " ütlesin ja sain rohelise riidetüki üle varvaste . </s> </p>
<p> <s> " Ei tohi , mul on ohtlikud päevad , " manitses naine . </s> <s> Ta oli end küljeli keeranud ning näitas päikesele oma suurte mustade karvadega häbet . </s> </p>
<p> <s> " See pole tänapäeval enam probleem , eostusvastaseid vahendeid tutvustatakse koolilastelegi . " </s> <s> Küünitasin käe rohul lebavate püksteni ning leidsin tagataskust preservatiivipakendi . </s> <s> Olin oma naisest Annikast lahku läinud rohkem kui aasta tagasi , kuid ma polnud munk ega impotent . </s> <s> Vallalised mehed peavad lootma juhuslikele kohtumistele ning olema alati valmis . </s> <s> Kui mõni naiskolleeg tunneb end liiga üksikuna ning kutsub õhtul kohvi jooma . </s> <s> Või kui " Kukust " lahkumisel lauanaabrinna kipub tuikuma ning vajab kojujõudmisel tuge . </s> <s> Või satud tuttava daami juures nii köitvasse jutuhoogu , et jääd viimasest bussist maha . </s> </p>
<p> <s> Surusin end Piia jalgade vahele ning otsisin seal oma jäigastunud kehaliikmega vajalikku ava . </s> <s> Minu sõnadest hoopis mõjukamalt on vastavat olukorda luuleks muutnud Henrik Visnapuu : " Nii kavva , kui sa'i tule , laulan sust - sul on yks imeilus väike asi must , diskreedi koha soojain voltiden ja kaksiti käib kokku poltiden . . . " </s> <s> Eks me , mehed , oleme sagedamini või harvemini teinud seda kõlbluse süvaloodimist , nagu on kirjutanud üks teine kirjanik – ei tule meelde , kes nimelt . </s> </p>
<p> <s> Jõnksutasin oma meheriista sügavamale . </s> <s> Piia osutus vägevamaks naiseks , kui ahtake seelik või kitsad teksased välja näitasid . </s> <s> Boccaccio on muidugi vaimukas sõnameister , kui ta taipas seda protseduuri nimetada kuradi väljaajamiseks . </s> </p>
<p> <s> Tahtsime veidi aja pärast Beltsebuli väljaajamist korrata , kuid äkki kostsid meie kohal sõnad : " Jõudu tööle ! " </s> </p>
<p> <s> Kurat ! </s> <s> Isegi kaugel metsakolkas ei saa lahti segavatest kaasinimestest ! </s> <s> Vaistlikult kargasin püsti ning kahmasin käteräti ümber niuete . </s> </p>
<p> <s> Jõudusoovija osutus küll ainult Põrgupadriku külaliseks Ulvi Tulvinguks . </s> <s> Küllap ta oli ennist õuest kiiganud , mis suunas me lahkusime . </s> <s> Kunagine teerada polnud päriselt kinni kasvanud ning võis märgata minu murtud paakspuulatvu ja kaseoksi . </s> <s> Ma ei tahtnud uuesti eksida . </s> <s> Eriti seetõttu , et Piia oskas siin orienteeruda . </s> <s> Kunas ta on siinseid metsaradu tundma õppinud ? </s> <s> Võibolla oli Tarmo ta eelmiselgi suvel Põrgupadrikule kutsunud ? </s> </p>
<p> <s> Ei jäänud muud üle , kui jõe äärest kiiresti jalga lasta . </s> <s> Noorpõlves kasvatatud piinlikkusetunne seksimise suhtes polnud hiljemgi päriselt kadunud . </s> </p>
<p> <s> Õhtul tuletati jõekaldastseeni meile meelde . </s> <s> Ulvi Tulving pistis taskumagnetofoni Piia nina ette ning soovis teda intervjueerida . </s> <s> Et ta teeb Põrgupadrikultki saate oma " Suvejuttude " jaoks . </s> <s> Piial polnud arusaadavalt tahtmist teledaami uudishimu rahuldada ning ta keeldus . </s> <s> Küsitlegu proua Tulving parem Tarmo Kaherat või Neeme Truud – nemad palju nimekamad isikud ning Põrgupadrikuga paremini tuttavad . </s> <s> Siis viskaski Ulvi naabrinnale herilasena nõelava lause : " Ka proua Roost näib olevat siinsete kohtadega hästi tuttav , teab sobivaid paiku nii suplemiseks kui ka muudeks intiimseteks toiminguteks . . . " </s> </p>
<p> <s> Kui proua Roost suu kramplikult kinni surus , lisas telestaar moka otsast : " Eks jõekalda häältestki võib saate kokku monteerida , sõnalist teksti saab hiljem peale lugeda . </s> <s> Näiteks " Kel patuks pole andi , on elu ametlik ja julm " või " Meil kõik on kaalutud ja kaine , meil harva süda üle keeb . . . </s> <s> " " </s> </p>
<p> <s> Nii murti Piia vastuseis ning ta hakkas telenaise küsimustele vastama . </s> <s> Üllataval kombel huvitus Ulvi Tulving hoopis rohkem minevikust kui olevikust . </s> <s> Rahvuslike Uuringute Instituudi tegevust puudutati vaid paari küsimusega ega tahetud teada ka kuigi palju sotsioloogia hetkeseisust . </s> <s> Ma ise pole eesti sotsioloogiast kuigi heal arvamusel olnud . </s> <s> Võibolla Ülo Vooglaid oleks midagi saavutanud , kuid tema labor tundus stagnaaegsetele võimumeestele kohe hädaohtlikuna ning saadeti laiali . </s> <s> Teised üritasid endale nime teha " Sirbi ja Vasara " uurimisega . </s> <s> Kuulutati kui maailmaimet , et " Sirpi " loetakse rohkem linnas kui maal ning et tellijate hulgas domineerib kunstirahvas . </s> <s> Aga see oli koolipoistelegi teada . </s> </p>
<p> <s> " Nagu selgus , olete teiegi siitkandist pärit ? " hoidis proua Tulving aparaati Piia nina ees . </s> <s> " Millisest talust ? </s> <s> Kas me võiksime ka seda näha ? " </s> </p>
<p> <s> " Oh , seal pole midagi alles , kõik hävinud , ühtegi hoonet pole enam . </s> <s> " </s> </p>
<p> <s> Niisiis võttis Piia omaks siinse päritolu . </s> </p>
<p> <s> " Aga vähemalt nime ei saa keegi võtta , see jääb , " torkis Ulvi edasi . </s> </p>
<p> <s> " Nimigi saab kaduda . </s> <s> See kant ühendati kõik " Helge Tee " kolhoosi . </s> <s> " </s> </p>
<p> <s> " Kuid ka kolhoosiaegu säilisid talunimed . </s> <s> Ega te siinses Põrgupadriku talus elanud ? </s> <s> Tundsite nii hästi rada jõe äärde . </s> <s> " </s> </p>
<p> <s> " Oh ei , Põrgupadriku oli Kuusemetsade talu ning hiljem asusid siin mingid Petseri-kandi inimesed . </s> <s> Enne kui Kaherad selle enda kätte said . </s> <s> " </s> </p>
<p> <s> " Kas teie talul oli veel hullem nimi kui Põrgupadriku , et häbenete nimetada ? " </s> </p>
<p> <s> " Ega parem ka olnud , seda kutsuti Ussiväluks . </s> <s> " </s> </p>
<p> <s> " Aadlisuguvõsa muidugi poleks sihukese nimega saanud rajada . </s> <s> Aga eesti aadli loomisega on üldse viletsad lood . </s> <s> Juhan Smuul oma kommunismikummardamisega häbistas kõige vanema suguvõsa nime ära . </s> <s> " </s> </p>
<p> <s> See Ulvi Tulving on heas koolis käinud , kui teab säärastki asja . </s> </p></div2><div2 type="alaosa"><head> 8 . </head>
<p> <s> Järgmisel hommikul määrasin perenaiseks Ulvi , sest Piia oli niigi pidanud mitu päeva järjest söögi eest hoolitsema . </s> <s> Telestaar tegi kohvi kõrvale vorstitükkidega omletti , tõstis igale tema portsjoni nina ette . </s> </p>
<p> <s> Varsti pärast einet tuli Piia minu juurde ja kaebas , et tal hakkas kõht valutama . </s> <s> Kas mingit rohtu on ? </s> <s> Mul leidus vaid paar tabletti aspiriini . </s> </p>
<p> <s> " See tige punapää ei salli mind , tahab mind ära kihvtitada . </s> <s> Küllap puistas arseeni või midagi söögi sisse . </s> <s> Miks ta muidu igale eraldi portsjoni andis ? </s> <s> Munaroogagi võib lauale tuua ühe vaagnaga . </s> <s> " </s> </p>
<p> <s> " Isegi kui vihkamine paika peab , kust Tulving seda mürki nii äkki võttis ? </s> <s> Ta ei teadnud , et sind Põrgupadrikul kohtab . </s> <s> Kas olete kaua tuttavad olnud ? " </s> </p>
<p> <s> " Küllalt kaua , et vaenlasteks saada . </s> <s> " </s> </p>
<p> <s> " Mis selle vaenu põhjustas ? " </s> </p>
<p> <s> " Pead sa siis kõike teadma . </s> <s> " </s> </p>
<p> <s> " Kas ma ei väärigi usaldust ? </s> <s> Naised on kummalised – ihu usaldavad mehe kätte , aga muud mitte . </s> <s> " </s> </p>
<p> <s> Torge mõjus , Piia pahvatas : </s> </p>
<p> <s> " Eks mehe pärast . </s> <s> See Ulvi-Tulvi-vulva lõi ju Tarmo mult üle , ta ju ikkagi natuke noorem ning võltsjuustega pea kahusemaks teinud ! " </s> </p>
<p> <s> Sellepärast siis see pingutatud olek kahe metsatalu naiskülalise vahel ! </s> </p>
<p> <s> " Aga mida mürgi vastu teha ? " </s> </p>
<p> <s> " Sa siis tõepoolest usud mürgistust ? </s> <s> Võibolla on vorst halvaks läinud ? " </s> </p>
<p> <s> " Aga miks siis teistel midagi viga pole ? " </s> </p>
<p> <s> " Ega ta siis mõni sarimõrvar ole , kihvt käekotis kaasas , " püüdsin asja naljaks pöörata . </s> </p>
<p> <s> " Aga rotimürki võis ta ju siiski saada . </s> <s> Kõikides taludes tuleb võidelda hiirtega . </s> <s> Küllap siingi võis mõnes sahtlis kihvti leiduda . </s> <s> Kas oled kõik suhvlid ja riiulid üle vaadanud ? " </s> </p>
<p> <s> " Miks ma oleksin pidanud nuhkima hakkama ? </s> <s> Sa oled liiga palju kriminulle lugenud . </s> <s> " </s> </p>
<p> <s> " Millest võiks küll abi saada ? </s> <s> Jõin juba kogu järelejäänud kefiiri ära . </s> <s> " </s> </p>
<p> <s> " Kõige lihtsam vahend on juua leiget vett ja oksendada . </s> <s> " </s> </p>
<p> <s> " Millegipärast ei aja oksele . </s> <s> " </s> </p>
<p> <s> " Kui mehed on liiga palju viina sisse kaaninud , siis pistavad nad kaks sõrme kurku ning kohe saab vaevast vabaks . </s> <s> " </s> </p>
<p> <s> Ma ei tihanud omi mustade küünealustega sõrmi roosasse naisekurku torgata , Piia pidi ise seda oma tumelillade näpuotstega tegema . </s> <s> Kuid oksendamisega ei saanud ta siiski hakkama . </s> </p>
<p> <s> " Vahest läheb siiski üle . </s> <s> Ma olen kolm korda toidumürgituse saanud , ainult üks kord oli vaja kutsuda kiirabi . </s> <s> " </s> </p>
<p> <s> Panin naise aita asemele lamama ja ta kõhule külma kompressi . </s> </p>
<p> <s> Piia palus mul istuda sängiservale ning jutustada muinasjuttu . </s> <s> Mulle ei tulnud ühtegi meelde . </s> </p>
<p> <s> " Punamütsikese lugu sa ometi tead . </s> <s> Küllap Punamütsike mürgitas ka halli hundi ära , ei ta muidu temast jagu saanud . </s> <s> " </s> </p>
<p> <s> Ei tea , kas aitas sõnadega ravitsemine ( loitsimisel on ju suur vägi ) , igatahes läks Piia haigus lõunaks üle ning ta tuli välja uue ideega : </s> </p>
<p> <s> " Mina küll ei taha uuesti riskida , ma teen meile kahele ise süüa , siis ei saa see punapäine nõid uuesti proovida meid mürgitada . </s> <s> Ehk saaksid kuskilt leida paar sašlõkivarrast või püüad neid ise valmistada . </s> <s> " </s> </p>
<p> <s> Mul ei tulnud meisterdamisoskust proovile panna ega Ilmariseks hakata , vaid leidsin sauna kaminaruumist vajalikud metallorad . </s> <s> Piia võttis sahvrist kaasa liha , sibulaid ja leiba , leidis ka ühe tühjendamata pilsenipudeli . </s> <s> Suundusime tuttavat rada pidi kopliväravast välja Padenurme jahilossi juurde . </s> <s> Kui olin kasevõsast lõiganud paraja viha , pühkisime suurtoa puhtaks ning süütasime kaminas lõkke . </s> <s> Küllap siin oleks kena elada , kui paneks aknad ja uksed ette ning uue katuse peale . </s> <s> Muidugi oleks vaja uuendada elektrisüsteemi , aga remontijad küsivad hingehinda . </s> <s> Turumajandus toimib Eestis viletsasti , konkurentski pole suutnud ehitustööde maksumust alandada . </s> <s> Metsa on rohkelt ning vähemalt lauad ja prussid-talad peaksid odavalt kätte tulema , kuid praktiliselt on ka puiduhinnad tõusnud kole kõrgele , nagu elaksime Golani kõrgendikul või Siinai kõrbes . </s> </p>
<p> <s> Sašlõkiõhtu läks igati korda , Piia ei kõrvetanud lihatükke ära ega jätnud tooreks , ainult joogi rüüpamisega pidime olema tagasihoidlikud , sest paljuke ühte pudelisse ikka mahub . </s> <s> Ma jutustasin söögi kõrvale sellest , kuidas ma Kirgiisias bešbarmakki sõin . </s> <s> Bešbarmak tähendab tõlgituna " viie sõrmega " ning sõna otseses mõttes nii toimitaksegi . </s> <s> Aksakallid ehk vanamehed ning külalised paigutatakse jurtapõrandale mustrilisele vaibale ning hiiglasuur lihaaroome levitav vaagen tõstetakse ringi keskele . </s> <s> Alustab kõige auväärsem aksakall ja siis kahmab igaüks järgemööda peotäie liha ja riisi segu ning topib suhu . </s> <s> Pärast lõpetamist käib peretütar veenõuga ringi ning kõik saavad oma viis sõrme puhtaks uhtuda , salvrätte ei tunta , nii et priiskamise kõrval osatakse säästa . </s> </p>
<p> <s> " Oh , meiegi võiksime siin bešbarmakiõhtu teha ! </s> <s> Aga kas sa retsepti tead ? " </s> </p>
<p> <s> Kahjuks polnud ma seda taibanud küsida , kuid toidu maitsebuketi järgi lootsin selle siiski valmis nuputada . </s> <s> Lambaliha , riis ja pipar on peaasjad , sibulat ja tomatit läheb ka kindlasti vaja . </s> <s> Aga kõige tähtsam on muidugi hankida head lambaliha . </s> <s> Eestis tapetakse oinaid mihklipäeval . </s> <s> Kas suvel on kuskilt lambaliha saada ? </s> <s> Ilma linnasõiduta vist hakkama ei saa . </s> </p>
<p> <s> Kahjuks ei võinud lossi öömajale jääda , sest polnud midagi külje alla panna ega peale võtta . </s> <s> Me polnud ju moodsad matkamehed , kellel poroloonmadrats seljakoti peale rullitud , ega isegi mitte vene soldatid , kellel telkmantel üle rinna . </s> <s> Kase- ja lepaokstega saanuks küll küljealuse pehmeks teha , aga peale võtta kulunuks kasvõi õhuke baikatekk . </s> <s> Eesti pole Ašgabat , kus suvi läbi õues viinapuulehtlas ilma mingi katteta magatakse . </s> <s> Eesti suved ähvardavad kurgikasvatajaid nii juuni algul kui ka augusti lõpul öökülmadega . </s> </p>
<p> <s> Sääraste mõlgutuste saatel lonkisime tagasi Põrgupadrikule . </s> <s> Piia ei lasknud mul tuppa magama minna : kes teab , mida see telenõid minugi vastu võib sepitseda . </s> <s> Kui muud ei oska , siis paneb teleri südaöösi kõige valjemal häälel möirgama . </s> </p>
<p> <s> Piial leidus aidakambris küllalt linasid ja tekke , muidugi oli ta ka ise kuum . </s> <s> Brünett naine õitseea lõpul . </s> </p>
<p> <s> " Inimesed suveöös " pole ainuüksi soome klassiku romaan , vaid võib olla ka Eesti tegelikkus . </s> </p></div2><div2 type="alaosa"><head> 9 . </head>
<p> <s> Järgmisel hommikul olid perenaisetööd kodukorra kohaselt jällegi Piia hooleks ning mürgitusprobleem langes ära . </s> <s> Perenaine kutsus pärast kohvi valmistilkumist ka naabrid linnupetet võtma , nagu vanasti maarahvas ütles . </s> <s> Muidugi ei saanud me nii vara üles , et oleksime võinud heinateoks ära kasutada hommikukastetunde . </s> <s> Kuiva rohu jaoks läheb vaja hästi teritatud vikatit , kuid seda kunsti ei osanud kuigi hästi ka Ussivälu peretütar . </s> <s> Pärast hommikueinet pidas temagi vajalikuks mulle appi niitma tulla , sest Põrgupadriku aiatagune põld kasvatas endiselt ohakaid ja maltsa . </s> </p>
<p> <s> Siis üllatas meid automürin . </s> <s> Värava taga peatus pruun furgoon ning rooli tagant astus välja tüse mehepoeg , mikihiirega T-särk seljas ning päikeseprillid ninal . </s> <s> Ulvi Tulving jooksis talle laia naeruga vastu : " Oskasid ikka tulla , metsa vahel ära ei eksinud ? </s> <s> Siin pole ju kellegi käest teed küsida . </s> <s> " </s> </p>
<p> <s> " Inimesel on ometi vaist , mis hoiab teda õigel rajal , " suurustas tulnuk . </s> <s> Ulvi tutvustas meid : suure õllekõhuga külalise nimi oli talle igati kohane – Marek Toober . </s> <s> Mees tõstis autost välja videokaamera ning tundis huvi , kas talus leidub lapsi , kes võiksid seda käppima hakata . </s> <s> Lapsi polnud ning operaator Toober jättis oma tööriista väikesele verandalauale . </s> <s> Niisiis polnudki Ulvi sõnad reportaažide tegemisest bluff – küllap tahtis temagi tabada kahte kärbest ühe hoobiga , suvitada ning tööd teha . </s> <s> Õigupoolest oleksin pidanud minagi nii toimima ning midagi kirjutama . </s> <s> Aga mitte ei tahtnud pastakat kätte võtta , kirjutusmasinat polnudki ma kaasa vedanud . </s> </p>
<p> <s> Tulving ja Toober hakkasid ühendatud jõul proua Roosti pinnima ja pildistama . </s> <s> Piia sai mõneks ajaks neist lahti köögitoimetustega - lõunaaeg oli läheadle nihkunud . </s> <s> Põrgupadriku polnud küll Inglismaa loss , kus söögiaega teatatakse gongilöögiga , kuid mingid harjumused hakkasid meilgi kujunema . </s> <s> Kui kaameramees tikkus kööki ning üritas Piia tagumikku patsutada , sai ta käterätikuga vastu vahtimist . </s> </p>
<p> <s> Lõunalauas kuulsime telemehelt tähtsa uudise : Draamateatri direktoriks pole määratud endist ministrit Jaak Allikut , vaid keegi tundmatu noormees Tiit Laur , kes olevat varem palka saanud Estonia teatrist . </s> <s> Mis asjamees ta seal olnud , seda ei teadnud ka televisioonioperaator Toober . </s> <s> Mulle ei ütelnud Tiit Lauri nimi midagi ning veidi järele mõeldes jõudsin järeldusele , et säärase administratiivse sammuga on Tarmo sansid peanäitejuhiks saada vähenenud . </s> <s> Kahjuks polnud telemees kaasa haaranud ühtegi ajalehte , kust saanuks täpsemalt teada , mil viisil ja kes selle Tiidukese ametisse pani . </s> <s> Küllap lehes refereeriti tema kohta ka mingeid eluloo- ja teenistuskäiguandmeid . </s> <s> Kuid nähtavasti on kirjutava ja kõneleva ajakirjanduse rivaliteet nii tugev , et ei taheta teineteisest midagi teada . </s> <s> Sõbralikku konkurentsi pole Eestis ka varem olnud : ei Tallinna ega Tartu bussijaamas seisa seinal kunagi rongide sõiduplaani . </s> </p>
<p> <s> Oleksin hädasti vajanud täpsemaid teateid Tallinnast . </s> <s> Missugused muudatused ootavad teatrimaailma ? </s> <s> Ent Põrgupadrikul ega teistel metsataludel polnud telefoni . </s> <s> Alevisse sõiduks läheks vaja autot , aga Marek Toober on võnnuvõõras . </s> <s> Ei tihanud teda kohe esimesel päeval tülika palvega häirida . </s> </p>
<p> <s> Miks kellelgi Põrgupadriku külalistest pole mobiiltelefoni ? </s> <s> Aga miks minul endal pole ? </s> <s> Ju siis ei tekkinud vajadust : kodus tüütas digitaaltelefon ning iga toimetaja laual uhkeldas arvuti kõrval ka punane või must telefonipõrnikas . </s> <s> Võibolla oli see pillamine ? </s> <s> Kuid väikese kapitaliga ei maksnud ajalehte teha . </s> <s> Eks Olev Remsu loonud " Kultuurimaa " juhusliku rahaga ning varsti pidi toimetus panema oma ainsa toa ukse lukku . </s> <s> Kuid Remsu ei tahagi oma laia püksitagumikku toimetajatoolil narmendama kulutada , tema kireks on reisida . </s> <s> Kui ta hoolinuks " Kultuurimaast " , küllap ta leidnuks turukaupmees Kebina asemele mõne teise sponsori . </s> <s> Kas või tolle Venezuela miljonäri Männili , kellest ta ülistava filmi tegi . </s> </p>
<p> <s> Jah , küllap oleksin pidanud muretsema endale mobiiltelefoni – moodsast tehnikast ei pääse üle ega ümber . </s> <s> Aga mulle hakkasid kõvasti vastu nood jumbud , kes lobisesid keset sõiduteed ega viitsinud paari sammu edasi astuda , et autod ei peaks nende pärast pidurdama . </s> <s> Liikluseeskirjad on liiga ammu tehtud , need ei osanud mobiiltelefonidest tulenevaid ohte reguleerida . </s> <s> Kuhu küll ometi nii meeletult kiirustatakse ? </s> <s> Kas kalmuaeda ? </s> </p>
<p> <s> Ulvi Tulving oli Marek Toobrit kohelnud heatahtlikult , kuid mitte rohkem . </s> <s> Proua Tulving oskas aeg-ajalt märku anda , et Toober on tema alluv . </s> <s> Kui tuli jutuks , kuhu kaameramees majutada , siis ei pakkunud proua Tulving talle kõrvalasuvat sinist tuba , oma voodiservast rääkimata . </s> </p>
<p> <s> " Kas härra Toober ei sooviks kasutada head võimalust vahelduseks ning prooviks nautida külaelu võlu – magada värsketes heintes ? " tegin ettepaneku . </s> <s> Olime eelmisel päeval tõstnud saunalakka esimesed heinakämmud . </s> <s> Härra Toober ronis redelit pidi üles olukorda takseerima . </s> <s> Nähtavasti asi meeldis talle ning ta väljendas oma nõusolekut mõmisedes ning Piia võis talle tuua teki ja linad . </s> <s> Mees üritas seejuures riivata proua Roosti pehmemaid kohti , kuid naine lippas kiiresti oma aidakambrisse . </s> <s> Ulvi kiskus mind sellest edevuseetendusest eemale , kutsudes endaga kaasa : </s> </p>
<p> <s> " Ma kardan üksi läbi metsa minna , põõsastikus võib röövleidki kolada , koguni vennad Voitkad kondavat siinkandis . " </s> </p>
<p> <s> " Kes seda räägib ? " </s> </p>
<p> <s> " Proua Roost ütles . </s> <s> " </s> </p>
<p> <s> Voitkasid oli Tarmo mulle ise maininud , ta võis seda mainida ka Piiale . </s> <s> Eks mul tulnud Ulvile julgustajaks minna , kuigi ma ei teadnud , kuidas taskunoaga kahte võsavenda hirmutada . </s> <s> Kuid oma väikese väitsega võisin kärpida oksi seal , kus need kippusid mööduja juukseid sugema . </s> <s> Eks suplusehuvilisi võis peatselt lisanduda ning Piia juhatatud rada viis üsna otsejooneliselt jõe äärde . </s> <s> Seal istus mu naabrinna lamedale kivile ning hakkas vee voolamist imetlema . </s> <s> Kõrkjate taga roheliste lõmmulehtede keskel ujus kollaseid vesikuppe ning koguni paar muinasjutuliselt uhket vesiroosi . </s> <s> Nende kohal tiirutasid sinakate tiibadega helkides kiilid , selgsõudurid ukerdasid veepinnal , kus neid napsasid särjed . </s> <s> Suure kivi juures kõrkjate ja hundinuiade read katkesid ning muru ulatus veeni , kust vaatas vastu kruusa ja kivikestega kaetud jõepõhi . </s> <s> Igatahes mugavam suplemiskoht kui kõrgelt kiidetud Sotši plaa ? , kus leidub vaid kive , ei mingit muru ega pehmet liiva . </s> </p>
<p> <s> Ulvi hakkas arutama , et kas siin maksaks korraldada performance'i . </s> <s> Et võiks kasutada kasvõi Tšehhovi " Kajaka " seda stseeni , kus Treplev paneb Niina Zaretšnaja etlema monoloogi kaugest tulevikust , kui kõik elusolendid on maakeral hukkunud . </s> </p>
<p> <s> " Tšehhov vist aimas ette aatomisõda , kui ta sihukese kujutluspildi kirja pani . </s> <s> " </s> </p>
<p> <s> " Nagu Tammsaaregi - suurtel kirjanikel peabki olema prohvetivõimeid . </s> <s> " </s> </p>
<p> <s> " Tammsaare ? </s> <s> Kus tema on seda ütelnud ? " </s> </p>
<p> <s> " Eks " Tõe ja õiguse " teises jaos . </s> <s> Tuleta meelde venelastest õppejõudude Kulebjakovi ja Molotovi vaidlust , et sõjad lõpevad alles siis , kui igaüks võib uue ülipommiga maakera õhku lasta . </s> <s> Selles mõttekäigus on ju ette aimatud tuumarelva leiutamist . </s> <s> " </s> </p>
<p> <s> " Õigus küll . </s> <s> Nii et oleme sattunud koguni aktuaalsele ja globaalsele probleemile . </s> <s> Ma olen mõtelnud , et Niina rolli võtaksin endale , mul ongi see monoloog enam-vähem peas . </s> <s> Kas sa ei tahaks Trepleviks hakata ? </s> <s> Teksti on tal õige vähe , selle jõuab ühe õhtuga ära õppida . </s> <s> Ka Arkadinal on ütelda vaid paar lauset , nii et sellega ei teki raskusi . </s> <s> On vaid vaja tigedavõitu hääletooni , sellega saaks hakkama ka see suurekondiline ja kohmakas proua Roost . </s> <s> Tähtis on hoopis see , et täiskuu peegelduks jões . </s> <s> Praegu ongi kuu kasvamas , nii et vaja vaid paar päeva oodata . </s> <s> Kas teeme ära ? </s> <s> Kui korda läheb , siis võib võtte sellest mõnesse telesaatessegi monteerida . </s> <s> " </s> </p>
<p> <s> Kehitasin kahtlevalt õlgu , kuid telenaine pidas seda nõusolekumärgiks ning sirutas kokkuleppeks käe . </s> <s> Puudutas siis oma kuivade huultega mu suunurka : see tähendas vist sinasõprust . </s> <s> Me polnud küll midagi rüübanud , kuid planeerimishoos olime märkamatult üle läinud kõnetlemise lihtsamale vormile . </s> <s> Ulvi hakkas kohe kavandama ka misanstseeni , mina tegin ettepaneku veesoojust proovida . </s> <s> Selleks me olime ju siia tulnud ning kaaslanna rukkilillemustriline hele kleit langeski murule ning paljastas erkpunase trikoo , nagu on populaarse seriaali " Rannavalve " tüdrukutel . </s> <s> Märjakskastmist saatis küll kilkamine " uh kui külm ! " , kuid madal jõevoog oli muidugi küllalt soe . </s> <s> Ulvi ujus nagu näkk . </s> <s> Mõne hetke pärast kadus ta pea küll veepinnalt , kuid see osutus vaid minu hirmutamise trikiks-varsti laksas ta kitsas käsi mu turjale . </s> </p>
<p> <s> Kuid pikapeale hakkab suviseski vees jahe ning pidime kaldale ronima . </s> <s> Ulvi otsis kilekotist roheliste triipudega supellina ning hakkas end kuivatama . </s> <s> Järsku kõlas karjatus : </s> </p>
<p> <s> " Uss ! </s> <s> Madu ! " </s> </p>
<p> <s> " Kus ? </s> <s> Seisa paigal ! " </s> </p>
<p> <s> Ulvi näitas kivi kõrval laiutava pajupõõsa poole , kuid ma ei märganud mingit liikumist . </s> <s> Tüdruk ei julgenud enam rohukamaral seista , vaid ronis kivi otsa , kus üritas oma punast trikood kollaste bikiinide vastu vahetada . </s> <s> Kuid kumeral kiviseljal ühel jalal seismine nõudis veidi tsirkuseoskust ning Ulvigi kaotas ümberriietumise kõige riskantsemas faasis tasakaalu . </s> <s> Jõudsin küll naise enne kukkumist kinni püüda ning tundsin ta tisside kupleid oma suu vastas , kuni ta jalad libisesid muruni ning me huuled jõudsid kohastikku . </s> </p>
<p> <s> " Dzentelmen ei kasuta daami abitut olekut ! " hüüatas naisolevus mu süleluses , aga just tema sõnad juhtisid mind vastupidiselt toimima . </s> <s> Kuid suudlus ei kujunenud pikaks , sest Ulvi tõukas mu eemale ning hakkas tõtlikult kleiti selga sikutama . </s> <s> Vist tahtis sellega osutada paar päeva varem siinsamas toimunud stseenile . </s> <s> Ulvi oli ometigi loov kunstnik ega võinud ka eraelus esineda epigoonina . </s> <s> Mehed muidugi pole nii nõudlikud ning on valmis käituma standardselt . . . </s> <s> Niisiis jõe ääres käik äratas ahvatlusi , kuid jättis need realiseerimata . </s> <s> Üks klassik on ju sõnanud , et naised ei või korraga liiga palju lubada , sest nad tahavad , et neil järgmiselgi korral oleks midagi lubada . </s> </p>
<p> <s> Kui jõudsime tagasi Põrgupadriku õue , märkasin pea kohal tumedaid vihmapilvi . </s> <s> Meil leidus selgi päeval kuiva loogu aia taga ning kamandasin kõiki heina kokku riibuma . </s> <s> Piia kui tugeva kondiga inimene läks lakka heinu vastu võtma , mina koos Toobriga hakkasime heinasülemeid üles hanguma , Ulvi hooleks jäi aiatagune puhtaks riibuda . </s> <s> Saime vaevalt tööga valmis , kui hakkaski vihma valama nagu oavarrest . </s> <s> Ei saanud enam toa juurde joosta , vaid otsisime varju saunas . </s> <s> Selle eeskamber nägi kena välja : istumiseks värvimata männilaudadest aiatoolid ja punased taburetid , nurgas telliskividest kamin , varnas rippumas mitut värvi kuivatuslinasid . </s> <s> Aknalauda ehtivad " Saku " ja " Koffi " õllepurgid kumisesid kahjuks tühjalt . </s> </p>
<p> <s> " Ainult dekoratsioon . </s> <s> Aga reklaamgi võib janu tekitada , " õhkas Ulvi . </s> </p>
<p> <s> " Kuluks sauna kütta ning higi maha uhta , " soovis Toober . </s> <s> Kuid meie üllatuseks seisis leiliruum koos kerisega lukus . </s> <s> Mina ei teadnud seda ning Tarmo oli unustanud võtme anda . </s> <s> Ironiseerimine ei aidanud midagi ning vihmahoo lakkamisel võisime tuppa lipata . </s> <s> Toober pani televiisori mulisema , Ulvi kord oli perenaiseks olla . </s> <s> Ta kutsus mind kööki appi konservikarpe lahti lõikama : </s> </p>
<p> <s> " Tahaksin sind homme intervjueerida , " Suvejuttudes " ju ruumi jagub . </s> <s> Pealegi tuleb Roosti vestlust vähendada - see on igavavõitu . </s> <s> Kahju , et tänane heintehangumine jäi salvestamata . " </s> </p>
<p> <s> " Seda võib ju korrata . </s> <s> " </s> </p>
<p> <s> " Muidugi , tänapäeval ei häbeneta dokumentaalfilmideski lavastatud stseene . </s> <s> " </s> </p>
<p> <s> " Kui kunagi võis foto olla kohtus asitõendiks , siis nüüd on hakatud neidki mitut moodi monteerima ja võltsima . </s> <s> Kui meie " Estonia " põhja läks , siis järgmisel päeval nägid mitmed filmilõiku kapten Arvo Pihtiga , kuid peatselt oli kadunud nii Piht kui ka filmikaadrid temast . </s> <s> Laeva hukkumisest on kirjutatud juba mitu raamatut , äsja ilmus veel Henning Witte oma , aga mis tegelikult juhtus , see muutub järjest vaieldavamaks . </s> <s> Kõigele lisaks mõjub masendavalt ka laeva nimi : see tundub sümbolina . </s> <s> Kas Eesti ise on ka hukkumisele määratud ? </s> <s> Linnar Priimägi ongi kurjakuulutava ennustuse lendu lasknud , et viiekümne aasta pärast on kadunud nii Eesti riik kui ka eesti keel . </s> <s> " </s> </p>
<p> <s> " Priimägi , see edevusehunnik ! </s> <s> Sihukest meest ei või tõsiselt võtta . " </s> </p>
<p> <s> " Seda küll . </s> <s> Mihuke mees hakkaks endast alasti pilte näitusele panema , " hakkasin minagi irvitama . </s> </p>
<p> <s> " Ise nii kleenuke ja riist veel tillukesem . </s> <s> " </s> </p>
<p> <s> " Oh , mida kõike naised tähele ei pane . </s> <s> Ei võigi tüdrukutega koos sauna minna nagu Saaremaal kombeks . " </s> </p>
<p> <s> Kas mõjus äike või lihtsalt füüsiline töö , igatahes pärast õhtusööki jäid kõik kiiresti uniseks . </s> <s> Juba " Aktuaalse kaamera " järel kadus Toober kollasest toast , " David Frosti sajandi " jälgimiseks ei jätkunud enam kellelgi ärksust , kõik pudenesid laiali . </s> <s> Võibolla on eestlased üldse väsinud ajaloost , vähemalt nad ei taha sellest midagi õppida . </s> <s> Karl Ristikivi kulutas üle poole oma loomingujõust selleks , et manada rahvuskaaslaste silme ette ajaloo õppetundidega pilte . </s> <s> Kuid loorberipärjaga krooniti teda hoopiski " Hingede öö " eest , mis ei osutanud mingile väljapääsule , mis demonstreeris mitte ainult autori ja pagulaskonna , vaid veelgi laiemat ummikut . </s> <s> Ummikut ja inimese eksistentsiaalset üksindust . </s> <s> Ristikivi oli elanud kogu elu üksi , ei olnud ta leidnud naist ega püsivat sõbratari . </s> <s> Üksi oli ta ka surnud , keegi polnud tulnud seltsiks ta viimsele võitlusele . </s> </p>
<p> <s> Jõudsin mõttelennuga sinna , et minagi olen üksi ; ei olnud mul õnnestunud leida püsivat elukaaslast . </s> <s> Teised päevitavad koos oma peredega mere- või järveäärsetes suvilates või kolavad lõbusates kampades mõõda välismaa randu . </s> <s> Aga mina haigutan üksi kuskil metsatalus samasuguste üksiklaste seas - ei leidunud ju meie hulgas ühtegi rahulikku perekonnainimest . </s> <s> Me kõik siin ikka veel otsisime ning leppisime lühiealiste suhetega . </s> <s> Kasvõi mina isegi . </s> <s> Suveööd Piia lavatsil olid ju mõnusad , aga perspektiivitud – ei suutnud me teineteise üksindust kõrvaldada . </s> <s> Piia ei olnud näidanud välja isegi pahameelt või kurvastust , kui ma enam aita ei ilmunud . </s> </p>
<p> <s> Ma polnud jõudnud oma üksindusmõtteid unenäoks vahetada , kui vaheuks hääletult avanes ning naabertoast ilmus pitsilises öösärgis kogu . </s> <s> Kummitus , ingel , naine ? </s> </p>
<p> <s> Muidugi naine ! </s> <s> Aga võibolla ka kummitus ja ingel ? </s> <s> Valendav kuju võttis Ulvi Tulvingu piirjooned . </s> <s> Kuid tema ettevõte toodab ju muinasjutte , kus esinevad ka vampiirid ja inglid . </s> <s> Kui stsenaarium ja kostüümid olemas , pole ju enam raske muutuda kellekski teiseks . </s> <s> Seda õpetatakse igas teatrikoolis . </s> <s> Küllap Ulvigi oli midagi säärast õppinud . </s> <s> Kas ta polnud käinud koguni GITISes , kus Stanislavski-teoorial baseeruv ümberkehastumisoskus oli eriti tugev ? </s> <s> Kelleks ta aga täna öösi on kehastunud ? </s> <s> Ameerika surub nüüd järjekindlalt peale vampiire , kuigi nende sünnimaa on hoopis Euroopa kolkas . </s> <s> Koguni Ristikivi pole nendeta hakkama saanud , vaid laseb oma doktor Faberil vampiiride eest põgeneda Transilvaaniast Saksamaale . </s> <s> Kas ka mina peaksin jalga laskma ? </s> <s> Kuid siin pole ju Klausenburg . </s> <s> Pealegi on teadmata , kas valendav vaim kuulubki vampiiride hulka . </s> <s> Ehk on tegemist kodumaise haldja või näkiga , keda Johann Matthias Eisen on Tartus Vanemuise tänava ühe mitmestiilse maja kappidesse kogunud . </s> <s> Enn Vetemaa on küll kõik näkid sealt välja lasknud , kuid haldjad , viljaneitsid ja viruskundrad peaksid ikka veel Emajõe-linnas asuma . </s> <s> Kõigi nende teenete eest pole eesti rahvas ometigi raatsinud Eisenile mingit ausammast püstitada . </s> <s> Pole mõjunud ka see , et valgehabemeline Eisen on kõige rohkem eestikeelseid raamatuid kirjutanud ning eesti rahva lugema õpetanud . </s> <s> Konkurent Jakob Hurdale on meisterdatud koguni kolm mälestussammast – Põlvas , Otepääl ja Tartus- , aga krattide ja kodukäijate kuningat Eisenit on meeles peetud vaid tagasihoidliku hauakiviga Raadi laialdases nekropolis . </s> <s> Kas niiviisi on tahetud rõhutada luule üleolekut proosast ? </s> <s> On ju Hurt regivärsside kuningas , Eisen vaid pajatuste aidamees . . . </s> </p>
<p> <s> Ulvi on vahepeal julgust saanud ning hämaralt lävelt toa keskele kuuvalguslaiku liikunud . </s> <s> Aga küllap tal pole Faehlmanni tänaval nr. 12 luulekogusid ega haldjaraamatuid , isegi mitte tollesama Friedrich Roberti kirjatõõde valimikku , et ta võiks mind kõnetada " Piibujutu " eleegiliste distihhonidega . </s> <s> Ta teeb häält hoopiski igapäise proosalausega : </s> </p>
<p> <s> " Neeme , kas sul suitsu on ? </s> <s> Mul ei tulnud und . . . " </s> </p>
<p> <s> Muidugi ei küsi ta Gustav Suitsu ega " Elu tuld " , kuigi viimase faksiimileväljaanne kuskil kollases toas vedeleb . </s> <s> Ilmselt soovib naine " Red &amp; White " või " Bondi " nimega tubakatorukest . </s> <s> Ja selleski ei tohi kindel olla , et just nikotiinivajadus pole tal lasknud punase toa laias voodis magama jääda . </s> <s> Ajan end diivanilt püsti ning tõmban toolile heidetud pluusi taskust pooliku " Leegi " paki . </s> <s> Valendav naisolevus on nõjatunud mu diivaniservale , kus saan tikuotsas lahvatanud leeki ta vereva suu poole küünitada . </s> <s> Üks öösärgi õlapael on alla libisenud ning pooleldi paljastanud ööhaldja vasaku rinna . </s> <s> Vasakul asub süda . </s> <s> Iseenesest on mu peopesa laskunud naise tissikumerusele ega suuda seda lahti lasta . </s> <s> Ärritavalt tungib ninna tundmatu parfüüm , milles tundub olevat muskust . </s> <s> Öösärk pole ju õigupoolest varjamiseks , vaid ahvatlemiseks . </s> <s> Seda teavad ju kõik moemajad ja pesuärid , ainult meestele ei lähe seda keegi ütlema . </s> <s> Mehed peavad seda teada saama vahetu kogemuse kaudu . </s> </p>
<p> <s> Ma kogen , et päeval luidrana näiv Ulvi on siiski pehme ihuga naine . </s> <s> Me oleme juba asemele vajunud . </s> <s> Miks ma ei taibanud õhtul ülestõstetavat diivanit laiali tõmmata ? </s> <s> Tänapäeva mööblitootjad oskavad mitmesuguseid olukordi ette näha . </s> <s> Kuid kaks sõbralikku keha on alati mahtunud ka üheinimesevoodisse . </s> <s> Hämarusest ilmunud ingel või haldjas lamab mu kõrval ning ma silitan parema käega ta abaluid , kuid tiivanukke ei satu siiski mu sõrmede alla . </s> <s> Ju ma pole rutjumas inglit , vaid haldjat või viruskundrat , ning seega pole pastoritel mind õigust patu pärast hukka mõista . </s> <s> Piibel ei tea maja- ega metsahaldjatest midagi , eestlased pole Moosese raamatuid kirjutanud , Eisen ei anna näkkide ega krattide kohtlemiseks mingeid eeskirju . </s> </p>
<p> <s> Mu jäigalt etteulatuv kehaosa otsib sobivat kohta , et kaks ligidast keha võiksid veelgi lähedamatena tunda . </s> <s> Muidugi on Looja sellistki olukorda ette näinud ning vastava õnara vastassugupoole kehasse teinud . </s> <s> Edasi-tagasi liigutamine sobib seejuures igati ning selleks pole õpikuid vaja . </s> <s> Kuigi viimaseid järjest rohkem tehakse ja müüakse . </s> <s> On väga lihtsameelselt unustatud , et inimesed elasid endistel aegadel palju kitsamalt ning asemetelgi polnud ruumi laiutada . </s> <s> Inimesed ei viitsi ju Kadriorus sisse astuda Peetri majja või Läti piiri ääres Mõniste muuseumi , et näha , kui tillukesed olid sängid paarsada aastat tagasi . </s> <s> Ometigi võis siis igaüks näha murueide tütreid , haldjaid , näkke , kratte , marduseid ning kuulda neist meeldejätmist väärivaid lugusid . </s> </p>
<p> <s> Ma ei olnud ärgates enam kindel , keda olin öösel hoidnud käte vahel : kas inglit , haldjat või kurtisaani . </s> <s> Lõin silmad lahti erksas päevalguses ning kedagi polnud kollases toas . </s> </p></div2><div2 type="alaosa"><head> 10 . </head>
<p> <s> Pärast einestamist lavastas televisioonirežissöör Ulvi Tulving suurejoonelise heinahangumise stseeni : meestele anti kätte kolmeharulised hangud , naistele neljapiilised viglad ja rohelised plastmassist rehad . </s> <s> Kui Marek demonstreeris oma musklijõudu , pidi telenaine ise läbi kaamera kükloobisilma pildi kompositsiooni eest hoolitsema . </s> <s> Lavastaja oli rõivastunud lühikestesse pükstesse ning katnud ülakeha vaid käisteta särgiga . </s> <s> Ta kamandas Põrgupadriku seltskonda kindla häälega ega naeratanud enne kellelegi , kui ka duubelvõtted olid tehtud . </s> </p>
<p> <s> Õhtupoolikul hakkas ta sama asjalikult ette valmistama performance'i jõe ääres . </s> <s> Mind käsutas ta kirve ja vukssaega laiendama vee veerde viivat rada : ta ei võivat lubada , et etenduse publikule hakkavad puugid paakspuude ja pajude okstest kaela sadama . </s> <s> Marek saalis õue ja jõe vahet ning tassis kaldale mitmesugust varustust . </s> <s> Kui mina vee äärde jõudsin , oli sinna püstitatud pikk post ning kaameramees sikutas selle tippu seotud köit suure sanglepa poole . </s> <s> Läksin talle appi ning kahekesi saime köie teise otsa puulatva siduda . </s> <s> See pidi kandma eesriiet , mis oli kokku traageldatud akende eest võetud kardinatest . </s> <s> Kõige selle sekeldamise jaoks kulus aega , kuid muidugi oleks jõudnud etenduse anda veel samal õhtul . </s> <s> Ent enne hämarikku käskis Ulvi eesriide maha võtta ning ka muu lahtise vara Põrgupadrikule tagasi tassida . </s> <s> Põhjus sai sõnadetagi selgeks ; talus viibis parasjagu vaid neli inimest : kui neist kolm teevad näitemängu , siis jääb paraku publik väiksearvuliseks . </s> </p>
<p> <s> Kuid kus häda kõige suurem , seal abi kõige ligemal . </s> <s> Järgmisel ennelõunal mürises värava ette punane " Lada " , sellest väljus kaks inimest : kõrendik meesterahvas valges jahtklubimütsis ning nägus blondiin , kes kaugelt vaadates tundus teletäht Kärt Karpana . </s> <s> Kui liikusin võõrastele vastu , selgus minu eksitus : neiu oli menukast telenaisest lühem ning ta lõua vasakul poolel paistis pruun sünnimärk . </s> <s> Ka ei kandnud ta seksikat miniseelikut , vaid soomlannade propageeritud lohmakat batikkleiti , mille värvide hulgas domineeris sinine . </s> <s> Jahtklubi jumaldaja tahtis teada , kas siin peatub proua Tulving . </s> <s> Jaatasin ning juba sööstiski majast välja küsitu ise . </s> <s> Ta pidas vajalikuks saabujat kaelustada – niisiis tuli järeldada vana tutvust . </s> <s> Igatahes nad sinatasid ning kuulsin , kuidas võõras mees heitis Ulvile ette , et naine oli nädalaks ajaks teadmata kuhu kadunud . </s> </p>
<p> <s> " Ma pole kuhugi kadunud , vaid teen tööd – salvestan materjali oma " Suvejuttude " jaoks . </s> <s> Marek on ka siin . </s> <s> " </s> </p>
<p> <s> Toober ilmuski aida tagant nähtavale ning kinnitas oma isikuga Ulvi sõnu . </s> <s> Tutvustamisel sain teada , et meesterahvas kannab Riho Paakspuu nime ning töötab arhiivis . </s> <s> Tüdruku nimi oli Merle Puiga ning ta mainis enda olevat kunstniku . </s> <s> Mulle tuligi meelde , et olin tema näitust talvel Draakoni galeriis märganud . </s> <s> See pakkus akvarelle ja söejoonistusi ega püüdnud esitada moeröögatusi , vaid kasutas traditsioonilisi kujutamisvahendeid . </s> <s> Kui õigesti mäletan , siis leidus Puiga ekspositsioonis isegi paar portreed . </s> <s> Eesti maalikunst on nii alla käinud , et inimese näopildi esinemine on muutunud harulduseks , mida peab ekstra mainima . </s> <s> Nooremate kunstnike hulgas ei teagi peale Aapo Puki muid portretiste . </s> <s> Oma võimetuse tõttu siis teised ei salligi Pukki ega võta teda Kunstnike Liidu liikmeks . </s> </p>
<p> <s> Kuid ühe põgusalt vaadeldud väikese näituse järgi saab kunstnikust siiski vähe infot . </s> <s> Ei tea sedagi , kas tuleb teda kõnetleda proua või preilina , kui tahad viisakalt suhelda . </s> <s> Tänapäeval on pidev häda keskea poole tüürivate naistega , alati ei aita isegi otsene järelepärimine . </s> <s> Ütlevad , et piisab eesnime kasutamisest . </s> <s> Aga kui daam on alles esimesi päevi tuttav , siis tekib ikkagi veidi ebamugav tunne " sina " ütelda . </s> <s> Eriti siis , kui vanusevahe ulatub paarikümne aastani . </s> <s> Rootsis olid küll inimesed sellega harjunud , aga sealgi pidi vahel ettevaatlik olema . </s> <s> Kui Raimond Kolgaga võis kohe sinatama hakata , siis Arvo Mägi ei kasutanud ainsuse teist isikut kordagi . </s> <s> Albert Kivikas on oma romaani " Nimed marmortahvlil " teises jaos Anna Haavast jutustanud ilmselt tõepärase loo . </s> <s> Kui eesti kirjanike esimesel kongressil 1919. aastal sekretär viiekümne viie aastast luuletajatari prouana kõnetas , õiendas asjaosaline enda preiliks . </s> <s> Muidugi on Anna Haava igavese neitsilikkuse ajajärk vajunud ajalootolmu , aga daamidega tutvumise probleemid on jäänud . </s> </p>
<p> <s> Mõndagi jutustab küll naise välimus , kuid siin võib esineda mitmesuguseid maskeerimisvõtteid . </s> <s> Preili või proua Puiga näis mitmeti erinev Ulvist , rääkimata Piiast . </s> <s> Telenaisest oli ta pikem ning täidlasem , heledad rukkiruuged juuksed langesid vabalt õlgadele . </s> <s> Kahvatusinised silmad sobisid harmooniliselt säärasesse raamistusse , näo sümmeetriat ei suutnud oluliselt rikkuda ka lõua vasakul poolel väikest pruuni nööpi meenutav sünnimärk . </s> <s> Nina oli sirge lõikega , kulmud heledad . </s> <s> Lohmakas batikkleit ei andnud selget teavet taljejoonest ning varjas ka pooleldi sääri . </s> <s> Kuid jalad tundusid siiski pikkadena ning lõppesid valgetesse sokkidesse ja sandalettidesse peidetud varvastega . </s> </p>
<p> <s> Arhivaar Riho Paakspuu meenutas millegagi Ervin Abeli kehastatud atašeed " Härra Puntilast " , temagi oli tedretähnilise näoga ning õigupoolest albiino väljanägemisega . </s> <s> Ta tugevalt ettesurutud lõug tundus soodustavat inglise keele hääldamist . </s> <s> Peale jahtklubimütsi kandis Paakspuu teksariidest sortse ja musta härjaga ilustatud valget särki Made in Spain . </s> <s> Nii oli ta juba linnas end rõivastanud suvitajapäraselt ning püüdis välja näidata võimukana , kuid tundus mulle veidi naeruväärsena . </s> </p>
<p> <s> Mõlemad saabunud teatasidki oma suvitamissoovist . </s> <s> Merle Puiga ütles end olevat Tarmo Kahera kutsel siia sõitnud , Paakspuu toetus Ulvi Tulvingu eestkostele . </s> <s> Eks ma pidin nad vastu võtma , kuid uudishimu kehutas tulijatest rohkem teada saama Ajakirjanikuamet on harjutanud otseküsitlust , eks alustasingi Paakspuu ametist . </s> </p>
<p> <s> " Praegu töötan Tõnismäe filiaalis vanemteadurina . </s> <s> " </s> </p>
<p> <s> " Tähendab seal , kus varem hoiti kompartei pabereid ? " </s> </p>
<p> <s> " Jah , sellessamas EK ( b ) P KK Parteiarhiivis , mida nüüd nimetatakse lihtsalt Riigiarhiivi filiaaliks . </s> <s> " </s> </p>
<p> <s> " Nii et sobrate kompartei saladustes ? " </s> </p>
<p> <s> " Võib ka nii öelda . </s> <s> Kuid ega kõik saladused saa nüüdki päevaselgeks . </s> <s> Hardo Aasmäe komisjon oli nii aeglane ja arglik , et laskis agentide kartoteegi viia Venemaale , ning praegu ei teagi , kus see asub : kas Moskvas , Podolskis või Tobolskis . </s> <s> Ja KGB agendid võivad olla muretud : ettekannetes figureerivad nad vaid varjunimedega . </s> <s> Pseudonüüme on suudetud avada üpris vähe . </s> <s> " </s> </p>
<p> <s> " Aga mõned siiski ? " </s> </p>
<p> <s> " Erinevate aegade ettekannete ja protokollide võrdlemisel on selgunud ka mõne nuhi pärisnimi . </s> <s> Kuid taolised uurimised on vaevarikkad ning õnne peab ka olema . </s> <s> Viktor Niitsool on siiski korda läinud mõnede tähtsate isikute pseudonüümid lahti muukida . </s> <s> " </s> </p>
<p> <s> Muutusin uudishimulikuks ning küsisin põnevusega : </s> </p>
<p> <s> " Kes on siis teada ? " </s> </p>
<p> <s> Paakspuu kissitas silmi , vaatas mulle pikalt otsa ning sõnas itsitades : </s> </p>
<p> <s> " Ärge kartke , teie nime veel pole . </s> <s> Kuid näiteks Nigol Andresen on 1968. aastal värvatud agendiks Jaan Reebergi nime all , Johannes Semper aga juba kümme aastat varem Aviksoni pseudonüümiga , Orula agendinimega varjatult on Huko Lumet esitanud kaebusi isegi Voldemar Panso kohta . </s> <s> " </s> </p>
<p> <s> " Nii et kirjanikudki on lasknud end KGB sulasteks muuta , " ohkasin masendunult . </s> </p>
<p> <s> " Eks nad olid põhjalikult ära hirmutatud . </s> <s> Andresen pidi ju Siberi lumehangedes metsa lõikama , talumehed ei tahtnud talle paarimehekski hakata . </s> <s> Nii ei julgenud Andresen anda allkirja neljakümne haritlase protestikirjale . </s> <s> Hea siiski , et vaikis sellest ega läinud kirja levitajaid üles andma . </s> <s> " </s> </p>
<p> <s> Kui meie jutuajamine oli põnevaks muutunud , ilmus seda segama telemees Toober . </s> <s> Ta suunas oma kükloobisilma meile – Ulvi vajavat veel mõnda kaadrilõiku oma " Suvejuttudesse " . </s> <s> Kuigi mikrofoni polnud näha , katkes meie usalduslik vestlus siiski . </s> <s> Luuramine ajab ikka veidi või rohkem hirmu peale , nüüd see Toobri kaamera tõukas uusi kujutlusi liikuma . </s> <s> Kas ei võida veel nüüdisajalgi nuhkida ? </s> </p>
<p> <s> Katkenud juttu ja lõnga on tülikas sõlmata – läksin hoopis teise uustulnukaga vestlema . </s> <s> Leidsin Merle Puiga aiast võrkkiigest , kus võis näha ka tema siredaid sääri . </s> <s> Uudistasin , et kust ta pärit on . </s> </p>
<p> <s> " Eks ikka maalt . </s> <s> Maalijal on vaja loodust tunda , linn üksi oleks väga igav . </s> <s> " </s> </p>
<p> <s> " Kust maalt ? " </s> </p>
<p> <s> " Kõige väiksemast maakonnast . </s> <s> " </s> </p>
<p> <s> " Siis Hiiumaalt ? " </s> </p>
<p> <s> " Ei , minu teada on ikka kõige väiksem Valgamaa , isegi nii vähe territooriumi , et pool linna teisele riigile lõigatud , " naeratas heleda juuksepahmakuga kunstnik . </s> </p>
<p> <s> " Valga on õnnetu linn küll , ega see kolonel Tallentsi tõmmatud piir suurem asi ole , " nõustusin vestluskaaslannaga . </s> </p>
<p> <s> " Isegi peaväljaku arhitektuurivõistlusest ei tulnud midagi välja . </s> <s> Kui ikka ei ole linna südames parajat platsi , siis ei nõiu seda ka mingi planeerimisega välja . </s> <s> Rotermanni soolalaos pandi kõik projektid välja , ent ühegi järgi ei saa linnale esinduslikku keskust . </s> <s> Pole ime , et Valgas ei leidu ühtegi ausammast . </s> <s> Isegi Rakverel on Vallimäe jalamil Kreutzwald ning Karksi-Nuiagi on hakkama saanud Kitzbergi sambaga . </s> <s> Ent meil mitte midagi , " ohkas kunstnik . </s> </p>
<p> <s> " Kas te teete ka skulptuure ? " </s> </p>
<p> <s> " Oh ei ! </s> <s> See nõuaks tugevaid mehekäsi , " sirutas Merle Puiga ette oma kitsad sõrmed , mille küüned olid tagasihoidlikult ihuvärviliseks lakitud . </s> <s> " Tegin peamiselt akvarelle , olen veidi katsetanud ka monotüüpiaga . </s> <s> Kuid õigupoolest tahaksin õlivärvidele üle minna . </s> <s> " </s> </p>
<p> <s> " Aga teil ei paistnud molbertit ega maalimispukki kaasas olevat ? </s> <s> Või on needki metalltorudest kokkupandavad ? " </s> </p>
<p> <s> " Värvikast ja pintslid on mul siiski kaasas . </s> <s> Väiksemaid etüüde saab teha ka ilma pukita . </s> <s> " </s> </p>
<p> <s> " Aga puki võib ju teha , " tuli mul hea mõte pähe . </s> <s> Rehealuse riiulil olin märganud ka naelakarpi ja vukssaagi . </s> </p>
<p> <s> Läksin rehealusesse ning otsisin sealt vajalikud lauatükid , millest maalipukki meisterdada . </s> <s> Leidsin ka höövli ja peitli , kuid mitte kruupinki , millele lauatükki kinnitada . </s> <s> Pukk võib jääda küll värvimata , kuid hööveldada tuleb seda ikkagi . </s> <s> Kuid katsetest ühe käega puutükki kinni hoida ning teise abil höövliga lükata ei tulnud midagi välja . </s> <s> Vajasin abimeest ning pidin pöörduma loikam Paakspuu poole . </s> <s> Tollel polnud õnneks midagi teha ning ta nõustus appi tulema . </s> <s> Panin hööveldatava laua kahe tabureti peale , ning härra Paakspuu suutis oma linlase sõrmedest hoolimata seda küllaldaselt kinni hoida . </s> <s> Võisin nii kõik vajalikud puidutükid silendada , peale selle sain naabrimehe kohta mõndagi teada . </s> <s> Sest kuidas sa istud lukus sui nagu tukunui . </s> </p>
<p> <s> Kui õues meie esimesel vestlusel olin saanud mõndagi huvitavat teada arhiividest ja nende saladustest , siis nüüd üritasin midagi kuulda ajaloolase enda kohta . </s> <s> Selgus , et Paakspuu oli lõpetanud ülikooli alles Vene impeeriumi kokkuvarisemise ajal ega olnud seetõttu sunnitud tegelema ajaloo võltsimisena . </s> <s> Teisel kursusel oli küll temagi surutud komsomoli , aga selle hiilgeajad olid möödas ning tal polnud vaja seal midagi suuremat teha – maksa ainult liikmemaksu ning vaiki koosolekutel . </s> <s> Ta oli algul tööd saanud Rüütli tänavale kolinud ajalooinstituudis , kuid ühe järjekordse koondamise ajal lahti lastud . </s> <s> Oli vahepeal tunde andnud Mustamäe gümnaasiumis ning siis saanud tööle Tõnismäe arhiivi . </s> </p>
<p> <s> Enne õhtut sain maalipuki valmis ning võisin selle Merle Puigale üle anda . </s> <s> Tüdruk oli rõõmsalt üllatatud ning teenisin suure naeratuse ning väikese suudluse suunurka . </s> <s> Kaameramees näis seda koguni videole jäädvustavat . </s> </p>
<p> <s> " Kajaka " monoloogi etendamiseks oleks nüüd publikutki leidunud , kuid enne loojangut läks taevas paksult pilve ning kuud polnud loota . </s> <s> Nii pidi Ulvi perfomance'i edasi lükkama . </s> </p>
<p> <s> Muidugi tuli õhtul lahendada ka majutamisprobleemid . </s> <s> Õigupoolest oli vaba ainult sinise tapeediga tuba , kuhu pääses köögist . </s> <s> Pakkusin seda Merlele , sest naisterahval peab olema eesõigus . </s> <s> Riho Paakspuu kavatsesin paigutada sauna rõivastusruumi , kuhu laotasin madratsi maha . </s> <s> Tekke ja puhtaid linasid Põrgupadrikul veel jagus , vist oli lahkusuline Taali virk naine ning juba enne suvitamisaega kõik puhtaks pesnud . </s> </p>
<p> <s> Kuid härra Paakspuu soovis asuda Ulvi Tulvingu tuppa . </s> <s> Ma olin üllatunud ja häiritud . </s> <s> Alles eelmisel ööl oli Ulvi tutvustanud mulle oma võlusid - ma lootsin , et meie romaan jätkub . </s> <s> Me polnud ju veel kuigi põhjalikult tuttavad , meil oli kindlasti palju avastada . </s> <s> Ulvi näis ju muutliku naisena – esimene mulje polnud hoopiski soodne : ta tundus upsaka ja pirtsaka staarina . </s> <s> Aga tegelikult oli temagi üksik – ta mainis , et on juba kaks aastat tagasi lahutatud . </s> <s> Kunagi oli ta ju suhelnud Tarmo Kaheraga , aga sellest ei pihtinud ta mulle midagi . </s> <s> Kuigi see lugu näis olevat lõppenud . </s> <s> Vähemalt mina ei juhtunud märkama , et Tarmo oleks teda kutsunud voodinaabriks või sinna oma initsiatiivil sattunud . </s> <s> Aga võibolla olin ma nende suhted maha maganud . </s> <s> Põrgupadrikul heinaniitmine ja muul viisil müttamine tegi mind õhtuks nii uniseks , et ei pidanud kordagi kasutama radedormi abi . </s> <s> Linnas olin kartnud sattuda koguni unerohusõltlaseks nagu narkomaanid . </s> <s> Eks kõik unerohud ole nõrgad narkootikumid . </s> <s> Unetuna on eesti luules end tutvustanud eriti Marie Under , kellele Johannes Barbarus hea kolleegina kirjutas pidevalt välja uinuteid . </s> <s> Ainult kui Adsonite abielupaar sõitis Pariisi , teatas Pärnu arst , et nüüd neil enam pulbreid ega tilku vaja ei lähe , vaid nad võivad kohvikutes ja baarides sisse võtta hoopis parema maitsega mikstuure . </s> </p>
<p> <s> Paakspuu ja Ulvi käitumine rabas mind ebameeldivalt . </s> <s> Ma pole küll puritaanlane , aga mingit sündsustunnet tuleks järgida ka Põrgupadrikul . </s> <s> Hella Wuolijoki võttis küll oma Marlebäcki mõisas vastu Bertolt Brechti kogu pere , kuid BB armukest Ruth Berlaud ei pidanud võimalikuks siiski tema naisega ühte majja paigutada . </s> <s> Ja näitlejanna Berlau lõi telgi üles Marlebäcki metsa , et seal siiski Brechti sülelda . </s> </p>
<p> <s> Ma olin täiesti pahane ning oleksin parema meelega kohe jalga lasknud . </s> <s> Ent mul polnud autot . </s> <s> Võibolla Marek oleks mulle ehk laenanud ? </s> <s> Paakspuult ma säärast teenet ei saanud paluda . </s> <s> Ajaloolase oleks pidanud õigupoolest kahevõistlusele kutsuma . </s> <s> Aga duellide ajajärk oli minevikku vajunud . </s> <s> Mul polnud ka mingit relva , viisipärastest rapiiridest rääkimata . </s> <s> 1948. aastal olevat Eno Raud ja Ain Kaalep Tartus tudengisööklas küll duelleerinud kahvlitega . </s> <s> Kahvleid leidus ka Põrgupadrikul . </s> <s> Võibolla oodatigi minult mingit naljakat etendust ? </s> </p>
<p> <s> Kuid konflikt lahenes teisiti . </s> <s> Ulvi kutsus mind õue ning seletas kooguga kaevu kõrval asja : </s> </p>
<p> <s> " Ma olen muidugi tavatult käitunud . </s> <s> Aga vahel tahab inimene end vabana tunda kõigist kirjutatud ja kirjutamata seadustest . </s> <s> Vahest oled sinagi nii tundnud ? </s> <s> Kas seda saab igati sündsaks pidada , et kargad jõe ääres ja aidas seda suurekondilist Roosti , aga siis tuleb isu teistki naist võrgutada . . . " </s> </p>
<p> <s> " Ma ei . . . " </s> </p>
<p> <s> " Aa , sa muidugi ülistad roomlaste reeglit , et quod licet Iovi , non licet bovi . </s> <s> Ent miks peavad naised rahulduma vagiinavibraatoriga ? </s> <s> Või koguni selle poliitikanaise Terje soovitusega , kes laseb külmkapis teelusikaid jäiseks jahutada . </s> <s> Et nendega siis ärritada rinnanibusid ja kliitorit , kuni suletud silmade ette kerkivad nägemused mehe riistast . </s> <s> Oo , sa teed suured silmad . </s> <s> Seda on propageeritud koguni ajakirjanduses , aga sul muidugi ei sünni lugeda " Kroonikat " . </s> <s> " </s> </p>
<p> <s> " " Kroonikat " ei kõlba ühelgi haritud inimesel kätte võtta . </s> <s> " </s> </p>
<p> <s> " Kel ei kõlba , see jääb ajast maha . </s> <s> Nii et võta teatavaks , et feministlik võitlus on meilgi edukas . </s> <s> Kui aga mehed ja naised on võrdsete õigustega , siis tohivad mõlemad ka loomulikul teel saada seksuaalset rahuldust . </s> <s> Miks pidin ma paastuma , kui elujõuline meesterahvas ukse taga ? " </s> </p>
<p> <s> Ulvi seletus lõi mind pahviks . </s> <s> Ma polnud tõepoolest " Kroonikat " lugenud ega teadnud moodsate naiste eneserahuldamisevõtteid . </s> <s> Aga ühe piinliku järelduse võisin kohe teha : Ulvi pidas mind ajutiseks sekspartneriks , keda võib iga hetk hüljata . </s> <s> Selle põhjuse sain telenaiselt kohe teada : </s> </p>
<p> <s> " Riho on juba aasta aega mu vabaabielumees . </s> <s> Mul pole tahtmist temast lahku lüüa ega konflikti tekitada . </s> <s> Nii et ta tuleb magama kas minu juurde või sõidame kohe ära Tallinna . " </s> </p>
<p> <s> Tahtsin vastu kähmata , et eks sõitku . </s> <s> Õnneks jõudsin viimasel hetkel pahameelepurske alla neelata : olin ju mitmes mõttes ajutine , ka Põrgupadriku peremehe rollis . </s> <s> Mul polnud mingit õigust Tarmo Kahera külalisi minema ajada . </s> <s> Ja vähemalt teoreetiliselt oli Ulvil õigus : kui mehed tohtisid voodikaaslasi vahetada , siis ei võinud seda tänapäeval keelata naistelegi . </s> <s> Patriarhaalsed vaated on hääbumas , Simone de Beauvoir' " Teine sugupool " on eesti keeleski ilmunud . </s> </p>
<p> <s> Ma ei leidnud Ulvi taltsutamiseks enam mingit argumenti . </s> <s> Ega ta soovinudki edasi vaielda , vaid marssis tagasi majja . </s> <s> Tõstsin kaevust ämbritäie vett ning rüüpasin pika sõõmu . </s> <s> Kui veidi aja pärast kööki astusin , polnud näha ei Ulvit ega tema Rihot . </s> <s> Uks kollase ja punase toa vahel oli korralikult suletud ega lasknud kõrvu mingit heli . </s> </p>
<p> <s> Olin ilmselt viimane uinuja sel ööl Põrgupadriku talus . </s> </p></div2><div2 type="alaosa"><head> 11 . </head>
<p> <s> Välk ja pauk ! </s> <s> Miks on Põrgupadriku maha jäetud ? </s> <s> Kas nälg on nad linna peletanud ? </s> <s> Või on vahepeal midagi hullu juhtunud ning politsei kõik kinni viinud ? </s> <s> Uksed oleks ometi võinud kinni panna ! </s> <s> Metsatagune koht küll , kuid siingi võib liikuda inimesi , kes ihkavad midagi kaasa kahmata . </s> </p>
<p> <s> Oo , rehealuses konutab võõras auto ! </s> <s> Ju siis asjalood ei või eriti hullud olla . </s> <s> Kes on siia juurde tulnud ? </s> <s> Igatahes on suvitajatel sõitmisvõimalusi , nälg neid minema pole ajanud . </s> </p>
<p> <s> Eesriie üles ! </s> <s> Stanged alla ! </s> <s> Lavastaja on kohal , aga tegelased on jalga lasknud . </s> <s> Kus on inspitsient ? </s> <s> Kes vastutab korra eest ? </s> <s> Neeme ! </s> <s> Kapp on söögiriistadest tühi . </s> <s> Kuhu on kadunud köögibutafooria ? </s> <s> Piia ! </s> </p>
<p> <s> Aolill konutab nõutult keset õue auto kõrval . </s> <s> Eks ole muidugi veider kah , kui lubatakse näidata lustakat suvitamistalu . </s> <s> Heinateo hoogu ja päevitajate paraadi , aga kedagi ei tule peremehelegi vastu . </s> <s> Vaikus nagu pärast tragöödia lõppu . </s> </p>
<p> <s> Astusin nõutult tütarlapse juurde ning juhtisin ta läbi veranda kööki . </s> <s> Panin kohvikannu kuumama ning tõmbasin kapiukse lahti . </s> <s> Pool pakki " Gevaliat " seisis riiulil ning filtreid leidus ka . </s> <s> Aolill ei pea enam kaua janu kannatama . </s> <s> Kui vesi kannus tilkumise lõpetas ning võisin tassid täita kohviga , jätsin tüdruku üksi ning läksin täpsemalt jälgi uurima . </s> <s> Olin õhtul und oodates lõpetanud Sheldoni " Viimsepäeva vandenõu " ning kriminaalsed sü ? eed keerlesid mõttes . </s> <s> Kuid rehealuses ega saunas polnud vereplekke näha , suur kirves seisis endiselt raiepakku lööduna . </s> <s> Aga väikest oksteraiumise kiini ei hakanud kuskil silma . </s> <s> Nii et mõrvaloo versiooni ei võinud päriselt kõrvale jätta . </s> <s> Värskeid autojälgi ei paistnud kuskil , aga ega neid keskpäeval olegi lootust leida Kuid nii rada jõe äärde kui ka kopliväravast metsa tundus rohkem tallatuna . </s> <s> Kummale poole oli targem suunduda ? </s> </p>
<p> <s> Naised on loodusele ligemal kui mehed . </s> <s> Mida loogiliselt ei saa otsustada , tuleb jätta vaistu hooleks . </s> <s> Aolill oli kohvi lõpetanud ning astus õue uudistama . </s> </p>
<p> <s> " Kummale poole : vasakule või paremale ? " </s> </p>
<p> <s> Aolill heitis imestava pilgu mu poole , kuid sõnas kohe kõhklemata : " Vasakule . " </s> <s> Tõttasingi siis vasakule kopliväravast välja puhmaste vahele . </s> <s> Kümne minuti pärast jõudsin Kaseväluks kutsutud lagendikule . </s> <s> Ja seal nad asusidki ! </s> <s> Kogu kamp , ja õgisid süüa . </s> <s> Välk ja pauk ! </s> <s> Muidugi ei kõlba seda nii prosta sõnaga nimetada , vaid tuleb ütelda – piknik ! </s> <s> Valge lina oli tallatud rohule laotatud , marjakorv toidukraamiga selle serval , taldrikud ja kahvlid-noad laiali . </s> <s> Mehed kükitasid inetus poosis , naised lebasid üksteise kõrval . </s> <s> Aa , muidugi tahavad nad elavat pilti näidata , soovivad vist Édouard Manet' maali " Eine rohelises " järele ahvida . </s> <s> Aga kui kohmakas misanstseen ! </s> <s> Ei mingit suursugusust . </s> <s> Kuid mida sellelt Ulvilt ikka loota võib . </s> </p>
<p> <s> Tahtsin kohe hakata kompositsiooni ümber tegema , aga nad pistsid järsku kooris karjuma : </s> </p>
<p> <s> " Hurraa ! </s> <s> Elagu uus peanäitejuht ! " </s> </p>
<p> <s> Oh , see karjumine oli piinlik ! </s> <s> Nad polnud nähtavasti viitsinud alevisse sõita ega lugenud viimaseid ajalehti . </s> <s> Et see jama kiiresti lõpetada , käratasin järsult : " Eesriie ette ! </s> <s> Stanged üles ! </s> <s> 16. juunist on Draamateatri direktor Tiit Laur ja 1. juulist peanäitejuht Priit Pedajas . </s> <s> " </s> </p>
<p> <s> Naised ohkasid , mehed vaikisid . </s> <s> Et vältida kommentaare , hakkasin kähku misanstseeni ümber tegema : " Piknik ei tähenda õgimist , vaid see on pidulik sündmus , teatraalne nähtus . </s> <s> Kas keegi pole siis kunstiajalugu lehitsenud ? </s> <s> Aa , teil pole midagi rüübata . </s> <s> Merle peaks teadma , et natüürmordis on klaaspudelid kõige tähtsamad – need loovad valguse vastuhelke . </s> <s> Peale selle on võimalik harjutada degusteerimist . </s> <s> Neeme , lippa ussaeda , ava pagasiluuk ning too punast veini ! </s> <s> Ja hiiva õuest ka noor daam kaasa ! " </s> </p>
<p> <s> " Veel üks naine ! " ohkas Piia . </s> </p>
<p> <s> " Neidki läheb vahel vaja . </s> <s> Välk ja pauk ! </s> <s> Kas kõik on unustanud , et Manet' maalil " Eine roheluses " istub esiplaanil eevaülikonnas naine ning moodustab kompositsiooni telje ? " </s> </p>
<p> <s> " See pole mingi kompositsioon või happening . </s> <s> Köögis oli liiga palju kärbseid , miks siis mitte minna vabasse õhku lõunastama , " seletas vabandaval toonil perenaiselik Piia . </s> </p>
<p> <s> " Noh , kas siis keegi ei julge Manet' kavandatud poosi võtta ? </s> <s> Isegi igati liberaalse kahekümnenda sajandi lõpul sügavas metsas . </s> <s> Oh daamid , ma pidasin teid vabameelsemateks ! </s> </p>
<p> <s> Naised vaatasid nõutult üksteisele otsa , keegi ei rutanud pluusinööpe avama . </s> </p>
<p> <s> " Kui vabatahtlikke ei leidu , siis tuleb liisku heita . </s> <s> " </s> </p>
<p> <s> Piknikul oli vähemalt üks pudel tühjendatud , ma panin selle linaserval pöörlema . </s> <s> Konarlikul pinnal ei tulnud tiirlemisest midagi välja , kuid natuke pudel siiski nihkus esialgsest asendist kõrvale ning rohekas kael osutas Piia poole . </s> <s> Muidugi käändusid ka kõigi silmad samas suunas . </s> </p>
<p> <s> " Kakumäe rannas julgevad nudistid , nii mehed kui ka naised , segiläbi supelda ja päikest võtta , siin ei saa korrakski Manet' stseeni paika panna , " ei jätnud ma ässitamist . </s> </p>
<p> <s> " Minu taha ei pea mäng seisma jääda . </s> <s> Mina põnnama ei löö ! " lausus Piia ja viskas pluusi murule ning tõmbas ka rinnahoidja seljast . </s> <s> Seeliku langetamine läks hõlpsasti , natuke kõhkles ta püksikute kõrvaldamisel . </s> <s> Kuid pärast mahakükitamist kadusid needki ning nägimegi Manet' kompositsiooni olulisi komponente Põrgupadriku metsavälul . </s> <s> Meestel polnud küll pidulikke salongipintsakuid , kuid popslikul Eestimaal ei tule nõuda võrdsust rikka Prantsusmaaga . </s> </p>
<p> <s> " Oh , Marek , kus kaamera on ? " kilkas Ulvi . </s> <s> " Millise võtte saaks , lippa aparaadi järele ! " </s> </p>
<p> <s> Piial oli teeneid minu elus , ma pidin teda kaitsma , ma ei võinud teda lubada suurelt kompromiteerida . </s> <s> Mine tea , mida Ulvi säärase videopildiga võib teha või kus näidata . </s> <s> Laususin vastuvaidlematul toonil : " Praegu ei lähe kaamerat vaja . </s> <s> Piial pole mingit kohustust teenida lisaraha televisioonile , mille härra Lepp on pankroti äärele viinud . </s> <s> Kärpigu parem Paul-Eeriku honorari või tehku seriaal " Tõest ja õigusest " lühem . " </s> </p>
<p> <s> Sel momendil jõudis Põrgupadrikult kohale Neeme veinipudeli ja tüdrukuga . </s> </p>
<p> <s> " Preili Aolill Roomere , studiosus theologicus , " tutvustasin saabunut . </s> <s> Piknikuliste pilgud tulistasid kleenukest tüdrukut , kes polnud taibanud ümber riietuda . </s> <s> Ikka mustavärvi viigipükste ja pintsakuga , isegi lipsu polnud ta eest võtnud . </s> <s> Küllap ta soovis säärase kostüümiga demonstreerida naiste ja meeste võrdsust . </s> <s> Aolill polnud rahul minu esitlemisega , vaid ruttas õiendama : " Tarmo Kahera tutvustas mind ebatäpselt . </s> <s> Ma ei õpi enam usuteadust , sest see ei rahuldanud mind . " </s> <s> Ta oleks ilmselt tahtnud oma seisukohta põhjendada , kuid seltskonnale ligemale astudes märkas alasti naist piknikukorvi ees ning vakatas nõutult . </s> </p>
<p> <s> Piia hüppas kähku püsti , kahmas oma hilbud sülle ning kadus kadakate taha rõivastuma . </s> <s> Ju oli võõra naisolevuse ilmumine häirinud tema esteetilis-erootilist etteastet . </s> </p>
<p> <s> Neeme põrutas vastu pudelipõhja ning lõi paari vilunud liigutusega korgi välja ning valas tumepunast veini topsikutesse . </s> <s> Minu mäletamist mööda polnud Aolill kunagi karskusetõotust andnud , kuid seekord ta keeldus joomaseltskonnaga ühinemast . </s> </p>
<p> <s> " See on sama lahja ja sama hea kui armulauavein , " keelitas Marek Toober kõigile kaberneepudeli silti demonstreerides . </s> </p>
<p> <s> Aga Aolill tahtis näidata oma kindlat iseloomu ega andnud järele : " Ma ei hakka kunagi armulauda jagama , see on mõttetu traditsioon . </s> <s> " </s> </p>
<p> <s> Piknikuseltskond ihkas võõrast näitsikut ja tema seisukohta naeruvääristada , kuid pidin Aolille irvhammaste vastu kaitsma : " Põrgupadrikul kehtivad demokraatia põhimõtted ning kellelgi pole õigust teisi sundida . </s> <s> Pealegi on preili Roomere kõige noorem meie hulgas ning teda ahistada seetõttu inetu . </s> <s> " </s> </p>
<p> <s> " Oh millised keelud ja käsud ! </s> <s> Kui teatraalsed sõnad ! " salvas Ulvi . </s> <s> Küllap teda häiris tähelepanufookusest kõrvaletõrjumine , kuigi ta oli teinud eriskummalise soengu , nähtavasti Karmel Eiknerit järele ahvides . </s> </p>
<p> <s> Selgus , et vaevarikas soeng polnud tehtud juhuslikult . </s> <s> Ulvi kuulutas : </s> </p>
<p> <s> " Kuna täna on juba teatraalsete etteastete päev , siis lubage ka minul kutsuda siinset seltskonda õhtul kell üksteist null-null jõe äärde kõigile tuntud suplusplatsile . </s> <s> Kui aga läheb pilve või hakkab sadama , siis kutse ei kehti . </s> <s> " </s> </p>
<p> <s> Ulvi etenduseni jäi veel mitu tundi , võtsin talus kätte Wuolijoe näidendi " Laki ja järjestys " . </s> <s> Mul polnud küll selgust , kas seda lavastada saab . </s> <s> Valitseb ju praegu üldine tõrge igasuguse vasakpoolsuse suhtes . </s> <s> Aga ega ihka praegust trendi kiigata . </s> <s> Mulle ei antud ju peanäitejuhi kohta . </s> <s> Niisiis võin kasvõi protestiavalduseks midagi omapäi teha ! </s> <s> Aga kontseptsiooni " Seaduse ja korra " jaoks mul veel polnud . </s> </p>
<p> <s> Kevadel oli küll ilmunud Oskar Kruusi monograafia , mis tõmbab tähelepanu meil unustatud kirjanikule . </s> <s> Kruus muidugi tutvustab ka seda draamat , jutustab sü ? eed ümber ja osutab ajaloolisele taustale . </s> <s> Aga mulle on vaja selget kontseptsiooni , millele lavastus rajada . </s> <s> Näidendis nagu ka selles kujutatud ajaloolõigus võitlevad kaks jõudu – anarhism ja seaduslikkus , revolutsioon ja konservatiivne riigisüsteem , punane ja valge leer . </s> <s> Peategelane Maria armastab konservatiivset senaatorit , kuid tahab toetada revolutsiooni . </s> <s> Kumb tõmbejõud on tugevam ? </s> <s> Lõppstseenis jookseb see vastuoluline naine senatihoonest tänavale . </s> <s> Autor jätab tema suuna ja eesmärgi lahtiseks , mina aga ei saa seda lubada . </s> <s> Lavastus peab olema konkreetne , ma pean oma otsuse langetama ning seda tegelaskujude kaudu väljendama . </s> <s> Pean valima kas Maria või senaatori seisukoha . </s> <s> Autor pooldab Mariat . </s> <s> Aga mina olen mees ja võin valida teise poole . </s> </p></div2><div2 type="alaosa"><head> 12 . </head>
<p> <s> Pärast piknikku tekkis Põrgupadrikul probleem , kuhu Tarmo toodud poeetilise nimega Aolill Roomere majutada : kõik toad olid juba hõivatud . </s> <s> Kuid asi lahenes kergesti : kunstnik Puiga oli valmis oma sinise toa uustulnukale loovutama . </s> <s> Sest temagi on maalt pärit ja noorust meenutades tahtis heinalakas magada . </s> <s> Tarmo pakkus veel teistki võimalust : ta keeras lukust lahti sauna vihtlemisruumi , kus valendas siledakshööveldatud haavapuust lava . </s> <s> Heitsin uudishimuliku pilgu üle ukse , et mis salakaupa see varjab . </s> <s> Äkki on Tarmogi hakanud narkootikume vajama ? </s> <s> Kuid saunas polnud peidetud isegi mitte jahipüssi , vaid kaks tarberiista : mootorsaag ja muruniitja . </s> </p>
<p> <s> Hakkasin naerma : " Mõtlesin , et sul on luku taha pandud arsenal sõjapidamiseks , aga ei midagi . </s> <s> " </s> </p>
<p> <s> Tarmo pidas vajalikuks seletada : " Eks siiagi võivad need Voitkad või muud vargad tulla ning peale televiisori on need Põrgupadriku kõige väärtuslikum vara . </s> <s> Pealegi ei võinud saage teile silme ette jätta . </s> <s> Kes teid untsantsakaid teab , oleksite mõtlematult hakanud ilupuudeks jäetud kaski ja haabu maha käristama . </s> <s> " </s> </p>
<p> <s> Saunaruume koristades sain naabrimehelt täpsemini kuulda ka Tallinna sündmustest . </s> <s> Uus kultuuriminister olevat Estonia teatri koosseisu nimestikku lehitsedes valinud Draamateatri direktoriks tundmatu ametniku Tiit Lauri . </s> <s> " Temale oli omakorda hakanud meeldima Priit Pedaja kandidatuur . </s> <s> Kõik teised – Peeter Jalakas , Ingo Normet , Hendrik Toompere ja mina – jäeti kõrvale , " sõnas Tarmo nukralt . </s> <s> Pärast väikest pausi lisas ta : " Võibolla jäin oma ettepanekutega hiljaks ? </s> <s> Kui ministri jutul käisin , näis valik olevat juba tehtud . </s> <s> Ma muidugi ei tea , mida Pedajas neile lubas . </s> <s> Ajalehes näib tema programm üsna ebamäärane . </s> <s> " </s> </p>
<p> <s> " Ja mis sinust nüüd saab ? " </s> </p>
<p> <s> " Pedajaga võisin vaid korra telefoniga rääkida , mingit konkreetset lepingut ta ei teinud . </s> <s> Tal polevat veel repertuaariplaan kavandatud , Karusoo jätnud Draamateatri hooaja planeerimata . </s> <s> Igaks juhuks käisin Linnateatris . </s> <s> Seal sain kokkuleppele Wuolijoe lavastamiseks . </s> <s> Augustis , kui näitlejatel puhkused läbi , hakkan kohe pihta . </s> <s> " </s> </p>
<p> <s> " Kuidas sul võõras teatris nii libedalt läks ? " </s> </p>
<p> <s> " See kõrgelt kiidetud Nüganen võib ju olla päikesepoiss ning andekas , aga peanäitejuhiks liiga muretu . </s> <s> Kevadel said valmis kaks uut mängupaika , aga nende jaoks pole üldse repertuaari . </s> <s> Samasugune lugu juhtus omal ajal ka Panso Volliga . </s> <s> Lehtedes kirjutati palju noorsooteatri vajadusest . </s> <s> Aga kui ministeerium selle otsustas , polnud Pansol ühtegi kavatsust , rääkimata valmis lavastusest . </s> <s> Mäletad ehk isegi , et teater avati kehvakese dramatiseeringuga , millel oli küll reklaamiv pealkiri " Otsustage meie üle , inimesed ! " </s> </p>
<p> <s> " Mäletan küll . </s> <s> Autor ise oli rõõmust purju joonud , et Tallinnas tedagi lavastatakse . </s> <s> Tuigerdas pärast lõppu lavale ega taibanud teatrile õnnegi soovida . </s> <s> " </s> </p>
<p> <s> " Nüüd ähvardab korduda sama lugu . </s> <s> Septembris oleks vaja taevalaval kohe midagi mängida , aga Nüganen haigutab loorberitel . </s> <s> Pole teinud selle jaoks ühtegi lavastust . </s> <s> Kahtlane , kas minagi jõuan septembris valmis . </s> <s> Näitlejad alles suvises logelemismeeleolus , pole töörütmiga harjunud . </s> <s> Ega ma teagi , kuidas neil distsipliiniga on . </s> <s> Võibolla pean alustama Stanislavski näitlejaeetika meeldetuletamisega ? " </s> </p>
<p> <s> Vestlus hakkas muutuma liiga spetsiifiliseks , et ma võinuks Tarmole nõu anda . </s> <s> Ühe soovituse ma siiski ütlesin , vist lõi mus välja kunagise kirjandusloolase sümpaatiad : </s> </p>
<p> <s> " Tee rohkem eesti tükke . </s> <s> Olgugi see eesti näitekirjandus nõrgapoolne , aga ta on siiski oma . </s> <s> Nii nagu mõjub ainult emakeelne sõimamine , nii on ka kõige suurem menu omamaisel kirjandusel . </s> <s> Miks muidu on kõik paremad eesti romaanidki teatrisse toodud . </s> <s> Paljud koguni korduvalt , nagu Tammsaare ja Luts . </s> <s> Aga mitmed eesti näidendidki on üldse lavastamata . </s> <s> Pagulaskirjandusest Bernard Kangro ja Arvo Mägi tükid , kodumaalt pole keegi näinud Ardi Liivese viimast näidendit , mida ta vikatimehega võideldes veel kirjutas . </s> <s> Liivesel pealegi augustis juubelisünnipäev . </s> <s> " </s> </p>
<p> <s> " Mis tükk see on ? </s> <s> Kus käsikiri on ? " </s> </p>
<p> <s> " Minu teada " Ugala " teatris . </s> <s> Küsi järele . </s> <s> See jutustab Marie Underi elust . </s> <s> Biograafilised näidendid meeldivad haritlastele , isegi Heidi Sarapuu saamatult traageldatud kompositsioonid kirjandusloost leiavad vaatajaid . </s> <s> Aga üllataval kombel pole keegi lavastanud Artur Adsoni " Maarahva laulikut " . </s> <s> Ja Oskar Kruusil on teatri jaoks kirjutatud lugu Gustav Suitsust ja tema Soome pruutidest . </s> <s> Tuleb meelde , et ka Sütiste " Jumalate mässu " pole keegi publiku ette toonud . </s> <s> Kuule , taevalava peakski avama mingi piiblimotiivilise tükiga ! </s> <s> Ka Enn Vetemaa on prohvet Taanielist kirjutanud näidendi ning seegi on rambivalguses järele proovimata . </s> <s> Tundub , et too oleks kergem teha kui keerukas Sütiste tükk . " </s> </p>
<p> <s> " Keerukuse tõttu ei jää tänapäeval enam midagi lavastamata . </s> <s> Teatrikeel on tublisti mitmekülgsemaks arenenud . </s> <s> Ingo Normet oskas nii kriitikutele kui ka publikule meeldida isegi Madis Kõivu " 1914. aasta põuaga " , kuigi see on hirmus eepiline . </s> <s> Üsna romaani või jutustuse moodi . </s> <s> Kuule , sind peaks dramaturgiks palkama , sa oled lugenud nii palju lavastamata näidendeid , " pistis Tarmo naerma . </s> </p>
<p> <s> " Ehk tuleksingi , kui kutsutakse . </s> <s> Muidugi tahaksin korralikku palka . </s> <s> " </s> </p>
<p> <s> " Kahjuks pole mul sääraseid volitusi . </s> <s> Dramaturgi leidmine kuulub peanäitejuhi ja direktori kompetentsi . </s> <s> " </s> </p>
<p> <s> " Põrgupadrikul võin ma tänutäheks näitekirjanduse alast nõu anda ka palgata . </s> <s> Algul on sul muidugi kole kiire , niisiis peaksid esiteks võtma mõne lihtsama tüki . </s> <s> Ajakirjandusmagnaadi Luige isa Hans Luik seenior kirjutas ju ka näidendeid , tema " Poiss põleval laevalael " käsitleb koguni aktuaalset teemat , kuidas nooruk kipub kurjale teele sattuma . </s> <s> Vist ka kõik Jaan Kruusvalli näidendid pole teatrisse jõudnud , kuigi ta tunneb lavaseadusi paremini kui Madis Kõiv . </s> <s> Viimane vehib paberile määratu lasu teksti , millest re ? issöör peab näidendi tegema . </s> <s> Nagu skulptoril tuleb marmoripangast üleliigne kivi maha raiuda . </s> <s> Aga Kruusvall tunneb sõna väärtust , tema jutud on isegi liiga lühikesed ning just seetõttu ei pääse alati mõjule . </s> <s> " </s> </p>
<p> <s> Teatrist võinuks lõputult rääkida , kuid naised vajasid nõudepesuks vett ning arvasid , et ämbrite tassimine on rohkem meeste töö . </s> </p>
<p> <s> Pärast õhtusööki haakis Ulvi minu , Merle ja Riho endale sappa ning viis meid jõe äärde . </s> <s> Seal oli sanglepa ja hiljuti püstitatud posti vahele riputatud kardinatest traageldatud eesriie . </s> <s> Proua Tulving oli küll minu vastu usalduse kaotanud ning Treplevi rolli Paakspuule andnud . </s> <s> Ega seda paari lauset võinud raske olla pähe õppida . </s> <s> Kuid ka Arkadina oli vahetatud uue osatäitja vastu välja ning see muudatus võis olla mõneti keerukam . </s> <s> Vana näitlejanna pidi ju oma teksti lausuma skeptiliselt ja irooniliselt . </s> <s> Aga just sääraseid võimeid ei tundunud minu mulje järgi Merlel olevat . </s> <s> Maalikunstnik näis olevat koguni rambipalavikus ning Ulvi pidi teda rahustama mõne naljatleva sõnaga . </s> <s> Ent hoopis rohkem näitlejate vahetamisest ähvardas etendust nurjata meist sõltumatu jõud . </s> <s> Õhtu pidi muidugi hämarikuks muutuma , kuid taevas ligines pilvederinne kuule ning ähvardas seda katta . </s> <s> Panin tähele , kuidas Ulvi heitis närvlikke pilke nii taevasse kui ka käekellale . </s> <s> Ülejäänud seltskond oli lubanud etendusele ilmuda alles pärast telesaate " David Frosti sajand " lõppemist . </s> <s> Ulvi hakkas küll varakult riietuma etenduse kostüümi : sikutas oma ratsaväelase pikkpüksid jalast ning jäi paariks minutiks bikiinide väele . </s> <s> Kardinatest oli peale eesriide kokku traageldatud veel mingi pikk kangatükk , mida ajaloolane Paakspuu mähkis roomlanna tooga kombel ümber Niina rolli mängija . </s> <s> Etendus võinuks alata , aga televisioonisõbrad polnud talust ikka veel kohale jõudnud . </s> <s> Kell oli üksteist : aga pilveräbu ristles juba kuu ümber ja ähvardas seda täiesti katta . </s> </p>
<p> <s> Ulvil tulid pisarad silmi : " Miks minule veeretatakse ikka takistusi ette ? " </s> </p>
<p> <s> Akadeemilist veerandit ületades jõudis Põrgupadriku rahvas lõpuks kohale . </s> <s> Tihnikust ilmus kõigepealt nähtavale paks Toober , väike lastetrumm kõhul , mida ta tagus kiires taktis . </s> <s> Tema järel astusid naised , proua Roost ja preili Roomere – esimene kogukas , teine nääpsukene . </s> <s> Viimasena ilmus padrikust nähtavale Tarmo , üleõlakott täis pudeleid . </s> </p>
<p> <s> " Pane ometi see tola vaikima ! " sisistas Ulvi Põrgupadriku peremehele . </s> </p>
<p> <s> Tarmo rapsas ühe tõmbega Toobrilt trummirihma üle pea . </s> </p>
<p> <s> Ulvi kõlistas eesriide taga lehmakrappi ning Paakspuu astus pajupõõsast lagedale , lehvitades valget käterätti : </s> </p>
<p> <s> " . . . ilmugu meile see , mis kahe tuhande aasta pärast . . . " </s> <s> Ulvi sikutas eesriide nööri , aga vist oli see poolkõdunenud ning katkes - kogu kardinaladu langes eesistujatele pähe . </s> <s> Publik pistis naerma ning Arkadina asemel hüüatas hoopis Toobri bassihääl : " Jaa , see on juba efekt ! " </s> </p>
<p> <s> Ulvi ei suutnud end talitseda ning kirus vastu : " Kuradi homo , isegi eesriiet ei saanud korralikult käima ! " </s> <s> Aga taipas kohe oma raevu kohatust ning vabandas . </s> <s> Publik vabastas end eesriide alt ning etendus läks lahti . </s> <s> Kuu kuldne ratas paistis parasjagu eesriide põikpuu alt ning peegeldus Ulvi selja taga jões . </s> <s> Valgesse mähitud naine tõusis kivi otsa ning istus sinna . </s> <s> Ta tõstis häält järk-järgult valjemaks ning lausus pateetiliselt : </s> </p>
<p> <s> " Juba tuhandeid sajandeid ei kanna maa oma pinnal enam ainustki elusat olendit ja see vaene kuu süütab asjata oma laternat . </s> <s> Aasal ei ärka enam kisades kured ja pärnasaludes pole põrnikaid . </s> <s> Külm , külm , külm . . . " </s> </p>
<p> <s> " Siis peab võtma külmarohtu ! </s> <s> Härra peremees , sul ometi on midagi paunas ? " segas õllekõhuga Toober oma vahelehüüdega Tšehhovit . </s> <s> Vist oli ta juba Põrgupadrikul pudelit pruukinud . </s> </p>
<p> <s> Humalas mees rahustati maha ning Niina monoloog võis jätkuda . </s> <s> Ulvi tõusis kivil püsti ning hakkas pikkamisi end kardinatest välja kerima . </s> <s> Ta tasandas häält sosinaks ning saavutas senisest suurema mõju . </s> <s> Võis tõdeda , et ta oli Panso-koolis mõndagi õppinud : " Ma olen üksik . </s> <s> Kord saja aasta kohta avan ma huuled , et rääkida , ja mu hääl kostab selles tühjuses nukralt , ning keegi ei kuula . . . " </s> </p>
<p> <s> Enam vahele ei hüütud ning Ulvi sai rahulikus tempos jätkata : " . . . seejärel sulavad mateeria ja vaim kaunis kooskõlas ühte ning saabub ülemaailmse tahte kuningriik . </s> <s> Kuid see tuleb alles siis , kui aegamööda , pärast pikka-pikka aastatuhandete rida nii kuu kui ka hele Siirius ja maa on muutunud põrmuks . . . " </s> </p>
<p> <s> Sel momendil kattis tume pilvetiib kuu täiesti ning jõe kaldal muutus pimedaks . </s> <s> Ulvi oli parasjagu enda paljakskerimisega lõpule jõudnud ega teadnud , mida edasi teha . </s> <s> Monoloogi lõpulaused jäid sõnamata ning Merle ei osanud Arkadina rollis õigel ajal tegutseda ega kõnelda . </s> </p>
<p> <s> Kui Paakspuu ei taibanud hüüda oma teksti , leidsin ma , et pean sekkuma ja stseeni kuidagi lõpetama . </s> <s> Hüppasin esiplaanile ja karjusin Treplevi sõnadega : " Näidend on lõppenud . </s> <s> Küllalt ! </s> <s> Eesriie ! " </s> </p>
<p> <s> Aga eesriiet tõsta ei õnnestunud , kuu enam pilve tagant välja ei ilmunud . </s> </p>
<p> <s> Pisarais Ulvi ronis kivilt alla ja värises . </s> <s> Küllap öisest jahedusest . </s> <s> Ulatasin talle kleidi ning tõmbasin selle seljaluku kinni . </s> <s> Siis kerisin kokku mõlemad kardinapuntrad . </s> <s> Ulvile tuli meelde : " Ja see vana lakekrants Toober ei teinudki videovõtet . </s> <s> Ma püüdsin ilmaaegu . . . " </s> </p>
<p> <s> Lahkusime viimastena rongkäigusabas . </s> <s> Kuskil eespool vilkus Tarmo taskulamp . </s> </p></div2><div2 type="alaosa"><head> 13 . </head>
<p> <s> Meil polnud kuhugi kiiret , isegi heinategu katkes tükiks ajaks . </s> <s> Põrgupadrikul polnud ju enam karielajaid , kellele varuda koresööta , kui kasutada sovetlikku kõnepruuki . </s> <s> Nii püüdsime söögiaegu pikemaks venitada ja hakkasime neid nimetama sümpoosionideks . </s> <s> Ehk mõned väärisidki säärast nimetust , eriti hommikueine pärast Tšehhovi mängimist jõe ääres . </s> </p>
<p> <s> Preili Roomere oli Põrgupadrikule saabunud kõige viimasena ning polnud ilmselt kuigi hästi seltskonnaga kohanenud . </s> <s> Režissööril peab olema terast silma ning seda Tarmol ka oli . </s> <s> Eks ta tundis , et Aolille tutvustamine piknikul oli jäänud puudulikuks . </s> <s> Kui perenaisekohustusi kandev Piia oli kõigi kohvitassid täitnud , andis Põrgupadriku peremees pidulikult sõna teoloogiatudengile enda tutvustamiseks . </s> </p>
<p> <s> Aolill tõusis koguni püsti , aga tõrjuti istuma ning Marek Toober tõstis oma müraka käega talle kuhja salatit taldrikule , et noor daam muutuks ümarikumaks . </s> <s> Tüdruk alustas näost õhetades : " Olen sündinud kodumaa suuremas linnas , kui kasutada Oskar Lutsu " Andrese elukäigu " alguslauset , ja õppinud kohalikus gümnaasiumis . . . " </s> </p>
<p> <s> " Aga missugust kohta tuleb mõista selle suurema linna all ? " tahtis teada Piia . </s> </p>
<p> <s> " Eks Luts ole seda teisal nimetanud ka tuule ja kellahelina linnaks , " tuli mul tuju uhkustada kirjanduslooliste teadmistega . </s> </p>
<p> <s> " Oh , te kõik tahate ette heita , et ma pole õppinud filoloogiateaduskonnas . </s> <s> Aga ma olen siiski " Andrese elukäiku " kunagi lugenud ning mäletan , et selle alguslauses mainitakse ka jutustaja sünnikuupäeva . </s> <s> Kui juba tsiteerida midagi , siis täielikult ! </s> <s> Pealegi teaks siis , kunas sünnipäeva tähistada , " nurises Piia . </s> </p>
<p> <s> " Daamidelt ei küsita vanust , " pareeris Tarmo . </s> </p>
<p> <s> " Avalike tegelaste leksikonid teatavad ka naissoost isikute sündimise aja , " ei tahtnud Piia tutvustamisega rahule jääda . </s> </p>
<p> <s> " Aga mina ei ole avalik tegelane ega kuulu " Who is Who'sse " . </s> <s> Niisiis lõpetasin kuldmedaliga ning astusin Tartu ülikooli usuteaduskonda . </s> <s> " </s> </p>
<p> <s> " Miks usuteaduskonda ? </s> <s> Nüüd eelistatakse juurat , mis koolitab palju raha teenivaid advokaate . </s> <s> Ja arstiteaduskonda on olnud kõigil aegadel suur tung , " uudishimutses Ulvi . </s> </p>
<p> <s> Aolill punastas pisut , nähtavasti oli seda talt varemgi küsitud : " Minu ema oli teoloogilise haridusega ning töötas ülikooli koguduse sekretärina , eks ma nii olin algusest peale kasvanud kiriklikus keskkonnas . " </s> <s> Kui tütarlaps märkas torkavaid iroonilisi pilke , lisas ta trotslikult : " Jah , võibolla olin lihtsalt mammatütar ega julgenud ema soovitusele vastu hakata . </s> <s> Vähemalt tollal . </s> <s> Nüüd kevadel igatahes astusin usuteaduskonnast välja . </s> <s> " </s> </p>
<p> <s> " Miks ? </s> <s> Nüüd on ju naispastorid võimalikud . </s> <s> Varblas jutlustab juba üle kümne aasta endine Pärnu näitleja Reet Mägedi , ma käisin seal Karl Ristikivi sugulasi intervjueerimas . </s> <s> Oleksite võinud saada suure pastoraadihoone ja võibolla koguni mõne endise kirikumõisa maad ja metsad ! " tahtis Ulvi edasi vaielda . </s> <s> Tema hääles võis tabada iroonilist tooni . </s> </p>
<p> <s> " Lahkusin teoloogiateaduskonnast sellepärast , et leidsin ristiusu eetika olevat vastuolulise , mõneti isegi inimvaenuliku . </s> <s> " </s> </p>
<p> <s> Kuulajad ahhetasid , ajaloolane Paakspuu pistis esimesena vastu vaidlema : " Kuidas nii ? </s> <s> Kui Vana testament propageeribki karmi Jehoovat , siis vähemalt evangeeliumid jutustavad halastavast jumalusest . </s> <s> " </s> </p>
<p> <s> Aolill ei lasknud ajaloolasel end heidutada , vaid jätkas : " Muidugi vajab minu seisukoht põhjendamist . </s> <s> Mis on kristluse peamine sümbol ? " </s> <s> Tüdruk tegi retoorilise pausi , ilmselt oli tal jutlustamiskogemusi . </s> <s> Siis osutas ta Ulvi dekolteest paistvale kuldsele ristikesele : </s> </p>
<p> <s> " Nagu näete , on kristluse põhisümboliks rist . </s> <s> Seda pannakse templitornide tippu , seda torgatakse kalmude päitsisse , seda asetatakse altarile ning seda võib riputada ka kaela . </s> <s> Ristilöömine oli Rooma impeeriumi kõige julmemaid tavasid , mida oleks vaja unustada , mitte aga iga päev meelde tuletada . </s> <s> Kristlased võtsid pikemalt järele mõtlemata risti oma sümboliks ning peavad senini oma semiootiliseks põhimärgiks . </s> <s> " </s> </p>
<p> <s> " Rist on lihtne ja kaunis sümbol ! " torkas Ulvi vahele . </s> </p>
<p> <s> " Ma ei taha vaielda risti esteetilise külje üle , see viiks mõttekäigu demagoogiateele . </s> <s> " " Demagoogiat kasutavad edukalt poliitikud , meie oma väikeses sõbralikus seltskonnas peaksime ilma selleta hakkama saama , " soovitas Tarmo . </s> </p>
<p> <s> " Ma tahan osutada sellele , et ristisümboliga hakati algusest saadik võitlema inimese kui looduse loomuliku liigi vastu , püüti mitmesuguste võtetega piirata tema paljunemist . </s> <s> Kristluse tugiasutusteks rajatud kloostrid ja ordud keelasid meeste ja naiste loomulikud suhted , nõudsid seksuaalelust ja lastesaamisest loobumist . </s> <s> Kuid ainuüksi kloostritest tundus vähe , tsölibaati nõuti kõigilt preestritelt . </s> <s> " </s> </p>
<p> <s> " Mis asi see tsölibaat on ? " tahtis teada paks Toober . </s> </p>
<p> <s> " Kui sa katoliku preestriks saad , siis ei tohi sa oma meheriista selle loomulikuks otstarbeks üldse kasutada , " sosistas naaber Tarmo , aga nii kuuldavalt , et laudkond pahvatas naerma . </s> <s> Aolill heitis etteheitva pilgu Põrgupadriku peremehele , kes surus suu kriipsuks ning palus pilguga andestust . </s> <s> Aolill sai jätkata : </s> </p>
<p> <s> " Tsölibaadinõudega eemaldati inimsoo genofondist kõige andekamate ja väärtuslikumate meessooesindajate järglased , nunnakloostrid kõrvaldasid arenguteelt kõige intelligentsemad naised . </s> <s> Lapsi tohtisid saada ainult keskpärased ja madalama kihistuse inimesed pärast abielulepingu sõlmimist , aga neilegi jutlustati kasinust . </s> <s> Nii on kristlus järjekindlalt võidelnud loodusseaduste ja inimsoo arengu vastu . </s> <s> Kui Vanas testamendis on esitatud loosung , et inimesi saagu palju kui liiva mere ääres , siis Uues testamendis on ristiusu moraalikoodeks muudetud vastupidiseks . </s> <s> Ja seda põhimõtet suruti peale igasuguste vahenditega . </s> <s> Naisterahval on küll veidi piinlik osutada kristluse ühele olulisele propagandavõttele , mis on küll rakendatud kirjutamata seaduse kujul . </s> <s> Ükskõik missugune kunstnik või skulptor on Kristust kujutanud , kuid keegi pole kunagi näidanud tema soojätkamisorganeid . </s> <s> Ristilöödud jumalapojal on ikka mingi niudevöö või lehviv räbal keskkeha varjamas . </s> <s> Kunstnik Puiga võib mind parandada , kui mu väide osutub vääraks . </s> <s> Evangeeliumid ei jutusta midagi Jeesuse suhetest naistega . . . " </s> </p>
<p> <s> " Aga Maarja Magdaleena lugu ? " katkestas Ulvi kõnelejat . </s> </p>
<p> <s> " Maarja Magdaleena peasilitamine on vaid ilus žest , ei rohkem . </s> <s> Jeesuse jutlustes tutvustatakse armastust üldsõnaliselt , Uues testamendis pole midagi võrreldavat Ülemlaulu lembepoeesiaga . </s> <s> Erootilised motiivid puuduvad , võibolla on keegi teine need välja kärpinud . </s> <s> " " </s> </p>
<p> <s> " Kes võis piiblit kärpida ? " imestas Piia . </s> </p>
<p> <s> " Esimene kärpija ja tsenseerija sai olla juba apostel Paulus , kes on piiblist kõige suurema osa kirjutanud - vähemalt kolmteist raamatut . </s> <s> Jeesus oma õnnetuseks piirdus jutlustamisega ega kirjutanud ise ühtegi kirja või raamaturulli . </s> <s> Keegi ei tea , kui autentselt piibel tema õpetust väljendab . " </s> </p>
<p> <s> Aolill katkestas paariks hetkeks kõne , teisedki vaikisid järelemõtlikult . </s> </p>
<p> <s> " Kui Jeesus ei salli naisi , siis peaks ta olema õigupärast vanapoiste jumal ! " mügistas naeru õllekõhuga Toober oma naba sügades . </s> </p>
<p> <s> Naermine vaibus varsti ning Aolillele anti võimalus edasi kõnelda : </s> </p>
<p> <s> " Kuid inimsoo tõkestamise ja vähendamise poliitika ei piirdunud tsölibaadi ja kasinuse nõudega , ka mitte kloostrite juurdeehitamise ja innuka propageerimisega . </s> <s> Andekamaid inimesi kõrvaldati nõidadeks ja ketseriteks kuulutamisega , need tuli aga ära põletada või uputada . </s> <s> Jajah , ka uputamine oli keskajal levinud hävitamisvahend . </s> <s> Nõiaks süüdistajad võisid jumalikku kohtumõistmist nõuda veeprooviga . </s> <s> Kes jõkke visatuna põhja vajus , see tunnistati süütuks . </s> <s> Aga pärast uppumist ei saa inimene enam kasutada oma õigeksmõistmist . </s> <s> Härra Paakspuu võib mind parandada , kui väidan vääralt . </s> <s> " </s> </p>
<p> <s> Ajaloolane ei haaranud kinni vaidlemisvõimalusest , vaid piirdus noogutamisega . </s> <s> Aolill võis kristluse kriitikat jätkata , ta oli jälle püsti tõusnud : </s> </p>
<p> <s> " Keskaegse Euroopa eliiti hävitati katoliiklike loosungitega ka mõttetutes ristisõdades . </s> <s> Ühele ristisõjale meelitati isegi lapsed , kes pikal teekonnal Palestiinasse teel haiguste tõttu hukkusid või müüdi muhameedlaste poolt orjadeks . </s> <s> Ja kristlust peeti vajalikuks mujalgi levitada sõdadega , ilmekaks näiteks on ka meie Maarjamaaks kutsutud Läänemere idakallas . </s> <s> Kui palju liivlasi , latgalle , semgalle , saarlasi , lõuna- ja põhjaeesti hõimude elujõulisi mehi tapeti selles paarikümneaastases sõjas XIII sajandi esimesel veerandil ! </s> <s> Ja kogu Põhja- ja Lõuna-Ameerika vallutamine lääne-eurooplaste poolt ja kahe kolmandiku indiaanihõimude hävitamine toimus jällegi kristianiseerimise lipu all . </s> <s> Ei tahetud üldsegi märgata , et asteekide ja maiade püramiidid võisid võistelda Egiptuse omadega ning nende kõrgkultuur suutis ületada vallutajate priiskamistsivilisatsiooni . </s> <s> Nagu irvituseks verise mineviku üle kõrgub Rio de Janeiro kohal mäeharjal Kristuse kuju . </s> <s> Sedapuhku küll mitte ristilööduna , vaid piiskopikepiga . </s> <s> Kuid ka kristlusest lahklöönud muhameedlased ei muutnud inimvaenulikku poliitikat . </s> <s> See , et ristiusu kolmainsuse asemel kuulutati Allah ainujumalaks , ei muutnud midagi olulist . </s> <s> Moslemid armastavad sõda pidada veel rohkem kui kristlased ning ületavad oma verejanult ja julmuselt kõiki teisi religioone . </s> <s> Kuid inimesevastases võitluses on nad lisanud omapoolse täienduse – haaremisüsteemi koos eunuhhidega . </s> <s> Mõnel sultanil või emiiril arvatakse olevat isegi kuni paarsada järeltulijat , kuid ikkagi kahandab säärane perekonnamoodus järelpõlve . </s> <s> Kui haareminaised saaksid normaalselt abielluda , oleks nende laste arv mitu korda suurem . </s> <s> Mõni haaremidaam ei pääse üldse sultani diivanile ja igast koosveedetud ööst ei sünni ka kõige kallimal vaibal lapsi . </s> <s> Ent haaremisse oli koondatud just naissoo eliit , naaberrahvastelt rööviti või osteti emiiridele ja šahhidele kõige kaunimaid ja tervemaid tütarlapsi . </s> <s> Need tõsiasjad on ju kõigile teada , aga me pole ei kõrgkoolis ega mujalgi söandanud fakte loogilisse ritta seada ega neist õigeid järeldusi teha . </s> <s> Nii kummardame ikka edasi ristilöödu kuju – ühes Tallinna esinduskirikus loendasin neid koguni viis tükki . </s> <s> Kuid mina ei võinud enam pärast sääraseid järeldusi kristlikku teoloogiat õppida Tartu ülikoolis , kuigi seal on tark Vana testamendi professor Vello Salo . </s> <s> Kuid tema on katoliku preester ning seega ristiusu kõige tugevama ja konservatiivsema haru esindaja . </s> <s> Võibolla tunneb vahel temagi sellises kitsas rüüs ängistust ? </s> <s> Miks ta muidu trükib omalkulul Uku Masingu luulet , mis mõistab jumalat hoopis avaramalt kui Vana testament . </s> <s> Ega Masing ilma põhjuseta Toompeal ketseriks tunnistatud ning konsistooriumi professorikohalt lahti lastud . </s> <s> " </s> </p>
<p> <s> Aolill Roomere oli end kuumaks kõnelnud , ta põsed õhetasid ning silmad helkisid , januselt rüüpas ta laual seisva veiniklaasi tühjaks . </s> </p>
<p> <s> Tõusis üleüldine sumin , kõik tahtsid noorelt dissidendilt midagi küsida või vastu vaielda . </s> <s> Kuid Tarmo Kahera tõusis püsti ning sundis peremeheõigusega kõiki vaikima : " Eesriiet pole langetatud . </s> <s> Silentium ad orationem ! </s> <s> Kui seda tagasihoidlikku einevõtmist võrrelda sümpoosioniga , siis peab siingi kehtima kreeklaste demokraatiapõhimõte . </s> <s> Tuleb lasta kõnelejal oma mõtted lõpuni arendada , mitte kohe vahele karjuda . </s> <s> Minu teada pole preili Roomere lõpetanud , vaid soovib peale ristiusukriitika esitada ka konstruktiivseid ideid . </s> <s> Loengu või jutluse pidamine on küll infovahetamise ebaökonoomne vorm , kuid väga pikkade traditsioonidega : mitte ainult kaks tuhat aastat kristluse aega , vaid ka Vana testamendi prohvetid , niisamuti kuulsad kreeklaste kõnemehed Demosthenesega alustades ja Sokratesega lõpetades pidasid turuplatsil kõnesid . </s> <s> Viimanegi on lootnud oma oraatorlikele võimetele ega ole pidanud vajalikuks midagi kirja panna . </s> <s> Kuigi kirjutamiskunst oli juba nii muistses Egiptuses kui ka Hiinas leiutatud . </s> <s> Ja kui papüürus otsa sai , siis tuli selle asemele pargitud kitsenahk ehk pärgament , mis tõi hiigelkasumeid Pergamoni linna kaupmeestele ja nahaparkalitele . </s> <s> Niisiis hoolimata moodsatest ja väga võimsatest infolevitamise vahenditest korraldatakse ikkagi kirikutes jutlusi ja ülikoolides loenguid - tihti üpris tillukesele kogudusele . </s> <s> Minu teada on Tartu ülikoolis loengupidamise miinimumiks kaks tudengit . </s> <s> Meid on siin koguni kaheksa , mis on mitmeti sobiv ja hea tähendusega arv : seda saab lugeda mõlemat pidi ja ikka jääb see samaks . </s> <s> Külili keeratud kaheksa tähistab aga lõpmatust . </s> <s> Põrgupadriku metsatagusesse tallu on tunginud ka moodne , väga võimas ja mitmekesine kommunikatsioonivahend . </s> <s> Võibolla proua Tulving ja härra Toober peavad meie väikest sümpoosioni selle vääriliseks . </s> <s> " </s> </p>
<p> <s> Ulvi Tulving ei lasknud seda endale kaks korda meelde tuletada , vaid käskis Marek Toobril videokaamera käiku lasta . </s> <s> Aolill silus peoga üle juuste ning oli kohe valmis edasi kõnelema : </s> </p>
<p> <s> " Kõigile on teada , et piibel jutustab Vahemere-äärse stepi- ja kõrbepiirkonna karjakasvatajate elust . </s> <s> See on mitmes suhtes võõras põhjamaa inimestele ja mida kaugemale Vahemerest , seda rohkem vajab piibel kommenteerimist . </s> <s> Meiegi siin Läänemere idakaldal oleme pidanud hobuseid ja kasvatanud lambaid ning nendega ümberkäimine on tuttav . </s> <s> Aga juba kaamel ja eesel näivad põhjamaal võõravõitu ning möödunud sajandi inimesed olid vaevalt neid näinud . </s> <s> Ma ise olen ka eeslit esmakordselt vahtinud Kütiorus kunstnik Ohaka ateljee taga ning kaamelit vaid Tallinna loomaaias . </s> <s> Lõvi on algul eesti keelde tõlgitud kui lõukoer , sest kuidagi tuli tema hirmuäratavust väljendada . </s> <s> Ent vahest veelgi raskem oli põhjamaades tuttavaks teha lõunamaastiku puid ja väiksemaid taimi . </s> <s> Eestlased on küll juba möödunud sajandil laulnud , et " ei seedreid , ei palme kasva me maal " . </s> <s> " </s> </p>
<p> <s> Kasutasin Aolille hingetõmbepausi väikeseks vahekommentaariks , ma olin ju enne ajakirjandusse siirdumist kümme aastat viletsat leiba kirjandusloolasena teeninud : " Ärkamisajal kasutati romantilisi kujundeid , isegi talupojast luuletaja Ado Reinvald kirjutas populaarse laulu " Kuldrannake " . </s> <s> Aga Friedrich Kuhlbars oli oma koolmeistriametis üpris eluvõõras ning kujutles koguni kuldseid kandleid palmipuus . </s> <s> Kuid reaalselt polnud ükski eesti kirjamees näinud palme ega seedreid ning nii oli tekkinud suuri raskusi juba piibli tõlkimisel . </s> <s> Kuidas pidid ümberpanijad ette kujutama viinapuud ja viinamäge ? </s> <s> Need vaimulikust kirjandusest käibele läinud liitsõnad ise näitavad , et eestlastel polnud neist selget kujutlust . </s> <s> Viinapuu pole ju üldse puu ega isegi mitte põõsas , vaid vääntaim , mis vajab tuge . </s> <s> Kas viinamäel tekib või voolab viin ? </s> <s> See on metafoor , mis vajab lahtimõtestamist . </s> <s> Viinamarjast ongi eesti keelde tuletatud kaks kõlaliselt liiga lähedast , aga sisult üpris erinevat sõna – viin ja vein . </s> <s> Et veel tänapäevalgi kardetakse nende segiminekut , trükitakse viinapudeli siltidele laensõna " vodka " ja joogihimulisi soomlasi nimetatakse " vodkaturistideks " , mitte aga " viinaturistideks " , nagu oleks loogiline . </s> <s> Need on paar kõige meeldejäävamat näidet , kui raske oli eestlastel piiblist ja ristiusust aru saada just teistsuguse looduse ja elulaadi tõttu . </s> <s> Oh , palun vabandust , et nii pika tiraadiga preili Roomeret katkestasin . </s> <s> " </s> </p>
<p> <s> Aolill naeratas mulle andeksandvalt ning jätkas : </s> </p>
<p> <s> " Nii kristianiseerimise vägivaldsete meetodite kui ka piibli võõrapäraste lugude tõttu oli eesti hõimudel tõepoolest raske isegi sajandite jooksul ristiusuga koduneda ning paganlikku maausku olevat eksisteerinud veel möödunud sajandilgi , kui Mats Traadi kujutluspilte tõeseks pidada . </s> <s> Aga miks me siis peaksime ilmtingimata vastu võtma jumala ja võõra usu ? </s> <s> Kristlus , isegi ristiusk laiemas mõttes , ka muhameedlusega ühendatult , pole globaalne religioon , mitte kõigi rahvaste poolt tunnustatud usund . </s> <s> Hoolimata ligi kahe tuhande aasta pikkusest propagandast nii rahuliku misjoni kui ka verise sõjaga pole ristiusk suutnud hõlmata isegi poolt inimkonda . </s> <s> Ka tänapäeva maailmas esineb palju usundeid , olgu suurematest nimetatud vaid budismi ja hinduismi , mis pole omakorda ühtsed , vaid jagunevad omakorda mitmeks haruks . </s> <s> Ristiusu hargnemisega olete nagunii tuttavad , juba meist nelisada kilomeetrit lõuna pool algab katoliikliku kiriku võim . </s> <s> Küllap teate ka islami jagunemist sunniitideks ja šii-itideks ? </s> <s> Viimasel ajal on hakanud levima mõttekäik , et erinevatel usunditel on ka midagi ühist , et kõigis toimub hea võitlus kurjaga , valguse heitlus pimedusega . </s> <s> Ühed nimetavad kurja alget perkeleks , teised perkunaks , kolmandad Mefistofeleseks , neljandad Lutsiferiks , viiendad Zoroastriks ja nii edasi . </s> <s> Ühed maalivad oma jumala kuuekäeliseks , teised ümarikuks Buddaks , kolmandad habemikuks Jahveks , neljandad genitaalideta Kristuseks . . . </s> <s> Peale hea ja kurja võitluse on kõikidele religioonidele tähtis elu ja surma probleem , suhtumine surnutesse , materiaalse keha ja nähtamatu hinge ning sellest tuletatud teispoolse maailma ja hingede edasielamise probleemid . </s> <s> Kui hea ja kurja puhul toetavad kõik religioonid üksmeelselt head , siis teiste probleemide puhul on vastused juba suuresti erinevad . </s> <s> Aga vähemalt esivanemate kultuse tekkimine ja hinge probleemi püstitamine loob ka siin mingi sideme . </s> <s> Nii on viimasel ajal hakatud mõtlema , et erinevad usud ja kirikud ei peaks üksteisega võitlema ja konkureerima , vaid suhtuma teistesse tolerantselt . </s> <s> See ei olnudki kuigi ammu , kui Vatikani paavst sõlmis kokkuleppe Konstantinoopoli patriarhiga , et edaspidi lääne- ja idakatoliiklik kirik ei hurjutaks teineteist , vaid kohtleks sallivalt . </s> <s> Ehk ei olegi me enam kaugel hinnangust , et kõik jumalad on samaväärsed ? " </s> </p>
<p> <s> Aolill tegi väikese pausi , et rüübata tilgake veini suu niisutamiseks . </s> </p>
<p> <s> " Oh , mul ka suu kuivab , " ohkas paks Toober ning lõi tühja veinipeekri kokku tilgatuma kohvitassiga . </s> <s> Ent kohvikann osutus tühjaks ning ka rohelist pudelit võis vaid natüürmordi maalimiseks kasutada . </s> </p>
<p> <s> " Aga ma võin teha morssi , " hüüatas perenaiselik Piia . </s> <s> Tarmo astus igaks juhuks külmkappi revideerima , kuid muidugi polnud seal enam ühtegi õllepurki . </s> <s> Põrgupadriku peremehel ei jäänud muud üle , kui kuulutada välja vaheaeg . </s> </p></div2><div2 type="alaosa"><head> 14 . </head>
<p> <s> Piia oli leidnud keldrist suure klaaspurgi sõstramahla ning valmistanud sellest kannutäie roosakat jooki , milles ujusid isegi jääkuubikud . </s> <s> Sümpoosion võis jätkuda , sõna oli endiselt Aolillel : </s> </p>
<p> <s> " Kui jumalad on samaväärsed , siis pole eestlastel vaja kramplikult kinni hoida protestantlikust kristlusest ja selle kogudusse kuulumist tõendada vastumeelse kirikumaksu tasumisega . </s> <s> Siis võiks eestlastelgi olla oma innustav rahvuslik jumal , mis pole talle ristisõjaga peale sunnitud ega idamaise dekooriga kaunistatud . </s> <s> Meile pole vaja sellist jumalat , kes ei luba sealiha süüa . . . " </s> </p>
<p> <s> " Kas isegi mitte teiste elajate ihuga segatult ning konservikarpi sulatatult ? " lausus Marek laual haigutavale plekkpurgile osutades . </s> </p>
<p> <s> " Ka konservitoosiga oleme formaalselt rikkunud Moosese eeskirju . </s> <s> Tänapäeva pastorid tsiteerivad küll harva Moosese raamatuid , kuid ametlikult pole neist ühtegi piiblist kõrvaldatud . </s> <s> Kuigi näiteks Eestis pole midagi peale hakata kolmanda Moosese raamatu eeskirjadega , mis sätestavad , kui kaugele leeri äärmisest telgist võib väljaheiteid matta . </s> <s> Palun vabandada haisvaid assotsiatsioone võimaldavat näidet . </s> <s> Kuid tegelikult kehtib sealiha söömise keeld praeguseni . </s> <s> Adventistid peavad sellest kinni tänapäevalgi , kuigi Eestis on sealiha põhiline loomne toiduaine . </s> <s> Ent milleks meile Moosese iganenud keeld ? </s> <s> Põhjamaal püsib kaua külm aastaaeg , inimene vajab rohkesti soojaandvat rasvainet . </s> <s> Eestlase jumal peab Eestiga sobima ! " </s> </p>
<p> <s> Ma toetasin Aolille omapoolse märkusega : " Analoogiliselt oleme me vajanud omakeelset raamatut , eesti kirjandust , mis võib ju nõrgem olla teiste rahvaste omast . </s> <s> " </s> </p>
<p> <s> Ka Tarmo leidis sobiva argumendi : " Niisamuti vajame eesti näidendit ja eesti teatrit , olgu need kui nõrgukesed tahes . </s> <s> Draamakirjanduse klassika on suur ja muud rahvad loovad palju säravaid tänapäevanäidendeid , kuid ikkagi peame lavastama ka Raimond Kaugverit ja Ardi Liivest . </s> <s> Rääkimata Vildest ja Kitzbergist . </s> <s> Sest need jõuavad eestlase südamele ligemale kui võõramaalased . </s> <s> Kas või nui pooleks , uuel hooajal lavastan ühe Arvo Mägi näidendi . </s> <s> Kui mul ei lasta teha Draamateatris , siis Rakvere lubaks seda ometi . </s> <s> Kas " Rahu maa pääl " või " Saalomoni naised " . </s> <s> Viimasele saaks anda aktuaalse allteksti . </s> <s> Osutada , kuidas naaberrahvad võivad rahumeeli läbi saada , nii et valitsejad teevad üheskoos lapsi . </s> <s> Mitte aga usurituaali erinevuse või pühakoja torni teistsuguse kuju pärast sõda pidada . </s> <s> Nagu Jugoslaavias siiamaani toimub . </s> <s> " </s> </p>
<p> <s> " Rahvuslikku religiooni propageerida tundub ju kena , aga miks siis kolmekümnendail aastail taarausust midagi välja ei tulnud ? " sekkus vaidlusse Piia . </s> </p>
<p> <s> " Taarausk oli alles esimene samm rahvusliku religiooni teel , seda jõuti vähe tutvustada . </s> <s> Ka riigi toetus puudus , kuigi mujal püüdis Eenpalu rahvustunnet arendada . </s> <s> Taarausk sai vaid üle tosina aasta eksisteerida . </s> <s> Missugune religioon on juurdunud nii lühikese ajaga ? </s> <s> Kas Mooses dikteeris oma viis raamatut viie või viiekümne aastaga ? </s> <s> Muhamedki jutlustas Allahist kolm aastakümmet ning pidi oma peakorteri Mekast Mediinasse üle viima , " püüdsin Aolille aidata . </s> </p>
<p> <s> " Aga tänapäeval on areng kõvasti kiirenenud . </s> <s> Kui viiekümne aasta pärast ei eksisteeri Eesti riiki , kes vajaks siis veel eesti usku ? " esitas Paakspuu provotseeriva väite . </s> </p>
<p> <s> Tarmo sähvas : " Minu arvates on küll kohaliku kunsti kõrval vaja ka natsionaalset religiooni , et rahvuse püsimist kindlustada . </s> <s> " </s> </p>
<p> <s> Võtsin lavastajalt jutujärje üle : " Rahvusliku kultuuri areng tundub meil üldse lünklik . </s> <s> Isegi eesti kultuuri ajalugu pole keegi katsunud kirjutada . </s> <s> Aga soomlased on juba tosin aastat tagasi avaldanud kolmeköitelise kultuuriloo , meil Eestis pole selleks enam organisatsioonigi . </s> <s> Nii Keele ja Kirjanduse Instituut kui ka Ajaloo Instituut on killustatud väikesteks üksusteks ning neilegi ei raatsi pankurid raha anda . </s> <s> Nii on siis lagedale tuldud popsliku ideega , et remontida ja täiendada Hans Kruusi sõjaeelset " Eesti ajalugu " . </s> <s> Aga see on ju üldse ilma uuemate ajajärkudeta , pealegi on ka vanemaid perioode hoopis täpsemalt uuritud . </s> <s> Kui palju on kasvõi arheoloogid linnamägesid ja asulakohti läbi kaevanud , isegi Tallinna Raekoja platsi aukudest saadi mõndagi huvitavat teada . </s> <s> Uandi mäge pole küll keegi kaevanud ning tänapäevani pole selge , miks Otepää suure linnamäe ligidal asub sihukese nimega kuppel . </s> <s> " </s> </p>
<p> <s> " Arheoloogias kipume kõik olema võhikud , kas ei peaks siiski olevikuprobleemide juurde naasma ? " katkestas Paakspuu minu mõttearenduse . </s> </p>
<p> <s> " Hea küll , tuleme siis kirjandusloo juurde , mille eest minagi olen palka saanud . </s> <s> Ka Endel Sõgeli kupjakepi all tehtud kirjanduslugu on aegunud ning viimaste perioodide kajastamisel üpris sihilik ja viltukiskuv . </s> <s> Õigustagu Maie Kalda seda kuipalju tahes . </s> <s> Aga Underi ja Tuglase Kirjanduskeskus ei saa hakkama isegi pagulaskirjanduse ülevaatega . </s> <s> Vist on tegemist viletsa juhtimisega ; luuletamist armastav Toomas Liiv on ju enda kätte kahmanud kaks dirigendikohta , peale kirjanduskeskuse peab ta võimalikuks juhtida ka Pedagoogikaülikooli eesti kirjanduse kateedrit . </s> <s> Nii taotletakse ka kirjandusloo alal monopoli nagu kadunud Sõgeli ajal. </s> <s> Tartu ülikool eelistab endiselt vaikset opositsiooni ega söanda asjalikult vaielda . </s> <s> Räägitakse , et nad olevat alustanud uue kirjandusloo kirjutamist , aga ei ole sellest kavast avalikkust kuigivõrd informeerinud . </s> <s> Tallinna ja Tartu vahele oleks keegi nagu Berliini müüri ehitanud . </s> <s> " </s> </p>
<p> <s> See avaldus pani muud väitlejad naerma ning Tarmo pidas vajalikuks kokkuvõtvalt tähendada : " Nii et siingi oleks vaja ühendavat rahvususku . </s> <s> " </s> </p>
<p> <s> Ka Põrgupadriku vaidlejate hulgas hakkas tekkima kaks leeri . </s> <s> Ulvi Tulvingule nähtavasti ei meeldinud , et Paakspuu kippus minu ja Tarmo väidetele alla jääma ning ta torkas iroonilisel toonil : </s> </p>
<p> <s> " Nii et meie lugupeetud režissöörile härra Kaherale ei piisa teatrist , vaid ta ihkab lavastada ka religioosseid etendusi . </s> <s> Tahaks kuulda , mitu jumalat on ette nähtud ning missuguseid templeid kavatsetakse püstitada . </s> <s> Ja millest alustate ? " </s> </p>
<p> <s> " Eks võiks alustada sealt , kus Taara usu liikumine katkes . </s> <s> Mõndagi võiks neilt üle võtta . </s> <s> Ei ole vaja ehitada mingeid kirikuid , Eesti on niigi nendega tihedalt täidetud , igas kihelkonnas mitu kirikut , ühed luterlastele , teised ortodoksidele , lahkusulisedki on suuri palvemaju ehitanud , " võttis Tarmo vastamise enda hooleks . </s> </p>
<p> <s> Pidasin vajalikuks teda toetada : " Kui tõele näkku vaadata , siis on määratu rahvuslik kapital investeeritud kirikutesse , mida aga nii vähe kasutakse . </s> <s> Ja ikka peetakse vajalikuks neid juurde ehitada . </s> <s> Kena , et laideti maha Palivere kiriku rajamine ning selle asemel ehitati klaasivabrik . </s> <s> Nüüd on inimestel vähemalt tööd , meie laiuskraadil pole keegi näinud taevamannat . </s> <s> " </s> </p>
<p> <s> " Kui peaks leiduma kasutamata kapitali , siis võiks ehitada juurde teatreid – nende kasutegur rahva kasvatamisel oleks hoopis suurem . </s> <s> Pealegi olid varem teatrid ka Valgas , Võrus , Paides , Kohtla-Järvel ja Narvas , kus neid praegu enam pole . </s> <s> Mis puutub aga uude religiooni , siis tuleks taastada hoopis kunagised hiied ning viia palvetamised loodusesse . </s> <s> Koguduse juhti võiks hakata jällegi hiislariks nimetama . </s> <s> Küllap tohiks tugineda vanadele rahvausu põhimõtetele , mida on kogunud ning oma raamatutes avaldanud Johann Matthias Eisen ja Oskar Loorits , " arendas mõttekäiku edasi Tarmo . </s> </p>
<p> <s> " Eisen saaks siis Vanaks ja Loorits Uueks testamendiks ! " püüdis meie Marek Toober ettepanekuid naeruks teha . </s> </p>
<p> <s> " Ei maksa kohe iga uut ideed välja naerda , " pahandas Tarmo . </s> <s> " Eestlased on õnnetu loomusega , ei oska millestki vaimustuda , vaid tahavad kõike pilada . </s> <s> " </s> </p>
<p> <s> See väide pani ründajad vaikima ning Tarmo söandas nüüd jutujärje üle anda Aolillele . </s> <s> Tütarlaps jätkas : </s> </p>
<p> <s> " Hiied võiksid asuda looduslikel kõrgendikel , ega need pea tingimata linnamäed olema . </s> <s> Kuigi Valjalas või Varbolas võiks väga mõjusalt jutlustada . </s> <s> Kuid isegi rabas leidub maisemaaga soosaari , mis selleks sobiksid . </s> <s> Soovitav oleks , et hiites kasvaks tammi , neid on ammugi pühadeks puudeks peetud ning laulupidudegi juhte kroonitakse tammepärgadega . </s> <s> Aga tammesid on halastamatult hävitatud , neid ei kasva enam igal pool . </s> <s> Seetõttu tohiks neid ka mõni teine puu asendada . </s> <s> Olen eelkõige mõtelnud haabade peale , nende lehtede habiseminegi loob erilaadse tunde , paneb seisatama ning elu üle järele mõtlema . </s> <s> Juba Gustav Suits on kirjutanud " Värisevate haabade all " ning tunnetanud , kuidas seal " omataolisele olevusele end tahaks teatada " . </s> <s> Ehk on teilgi vahel selline tunne tekkinud ? " </s> </p>
<p> <s> Kuid Aolille retoorilisele küsimusele ei reageerinud keegi ning ta võis innustunult edasi kõnelda : </s> </p>
<p> <s> " Kui aga mõnes paigas , näiteks väiksematel saartel , isegi haavapuid ei kasva , siis võiks hiiepuuks sobida ka kadakas . </s> <s> Ainuüksi kadakalõhnas on midagi pühalikku , vist isegi tervistavat . </s> <s> Kadakamarju kasutataksegi ravimina ja . . . " </s> </p>
<p> <s> " Ja viinale teise maitse andmiseks . </s> <s> Millest tehakse siis džinni ? " segas Aolille soliidset kõnet paks Toober . </s> <s> Aga kuulajad ei toetanud suunda argisele tasandile ning Aolill ei lasknud end häirida : </s> </p>
<p> <s> " Kadakadki võivad kasvada inimesest kõrgemaks ning luuletajadki on neist leidnud poeetilisi võrdlusi , kui on kirjutanud " Mu kadakane rahvas . . . " </s> <s> Kadakas on olnud eesti rahva sitkuse ja vastupanu sümboliks . </s> <s> Kuid võibolla peaks rahvususk peale hiiemägede puude inimese hingele ka muud tuge pakkuma ? </s> <s> Võibolla kõlbaks koguni katoliikluselt midagi üle võtta ? </s> <s> Luther likvideeris pihtimise , aga vahel tekib selle järele vajadus . </s> <s> Ehk peaks hiislaril olema õigus ka pihtimist kuulata ? </s> <s> Katoliiklastel on ka pühakud , kes on millekski eeskuju andnud . </s> <s> Kurdetakse , et eesti naised ei söanda enam lapsi sünnitada . </s> <s> Võibolla peaks siis eestlaste rahvususundil olema selliseid pühakuid , kel on olnud suured pered , kes on söandanud sellesse ohtlikku maailma kõigest hoolimata saata järeltulijaid . </s> <s> Muidugi ei piisa laste arvust , vaid vastavad isikud peaksid olema ka tuntud ning teistsuguste teenetegagi . </s> <s> Need on mõned esialgsed mõtted , mis vajaksid läbiarutamist ja vastuvõtmist . </s> <s> Kirjanikud on rohkem kuulsaks saanud kui kunstnikud või muusikud . </s> <s> Ma pole ülikoolis kirjanduslugu õppinud . </s> <s> Vahest härra Neeme Truu oskab soovitada , keda kirjanikest võiks valida uue usu tugisammasteks ? " </s> </p>
<p> <s> Ma polnud kunagi säärases suunas oma mõtetega uidanud , kuid pidin nüüd kedagi kähku välja pakkuma . </s> <s> Aolill ootas oma kavatsusele toetust ning mul ei kõlvanud teda abita jätta : </s> </p>
<p> <s> " Kui lasterikkus arvata oluliseks tingimuseks , siis pole kirjanike hulgas valik suur . </s> <s> Kirjanike loomisenergia kulub nende teostele , väljamõeldud tegelaste loomisele , reaalsete laste tegemiseks ja nende kasvatamiseks jääb neil vähe jõudu ja aega . </s> <s> Minu teada on kõige lasterikkam isa kirjanike hulgas olnud Aadu Hint , ta on kolm korda abieluski olnud , on mainitud tema mõningaid mitteametlikkegi suhteid naistega . </s> <s> Tal on vähemalt kaheksa last , kuid tema astumine komparteisse ning mõned muudki asjaolud ei luba teda rahvususu patrooniks kuulutada . </s> <s> Kreutzwald ja Tammsaare on küll igati eeskujuliku elulooga , kuid lapsi on neil olnud tagasihoidlikult ning nende naised on kirjandusloos ebameeldiva mainega . </s> <s> Pealegi on Tammsaare poeg lõpetanud enesetapuga ning nii ei sobi Hansenite perekond eeskujuks . </s> <s> Vildelt ei tea ühtegi järeltulijat , Oskar Lutsu naine on aga muulane ning sünnitas vaid ühe poja . </s> <s> Paavstiks hüütud Tuglas on ilma lasteta , August Mälk ja August Gailit on hakkama saanud vaid ühe tütrega . </s> <s> Mart Raud on küll vägeva kirjandusliku dünastia loonud , kuid tema on oma mainet mustanud sotsrealismi teoste püüdliku kirjutamisega . </s> <s> Juhan Smuul raiskas oma energia Stalinile hümnide laulmisega ega ole oma kolmest naisest hoolimata jätnud järele ühtegi järeltulijat , nii et kuulsa vabatalupoegade sugukonna noorem haru on kuivanud oksaks muutunud . </s> <s> Nii jääb üle vaid Jaan Kross , kes on ka kolm korda abielus olnud ning tema lõunalauas on ikka istunud rohkesti lapsi ja lapselapsi – täpselt ei teagi , kui palju . </s> <s> " </s> </p>
<p> <s> " Ei , Krossi kandidatuur ei sobi ! " hüüatas Aolill , " ta on ju elav kirjanik , meile on ikkagi vaja elutee lõpetanud isikut . </s> <s> " </s> </p>
<p> <s> " Siis ei oska ma küll kedagi muud pakkuda kui Oskar ja Aino Kallast . </s> <s> Neil oli neli last , viies suri sündides . </s> <s> Sulev ja Laine hukkusid sovetliku vägivallavalitsuse aegu , nii et õigupoolest on tegemist märterliku perekonnaga . </s> <s> " </s> </p>
<p> <s> " Aga Aino Kallase skandaalsed kõrvalhüpped , millest ta on oma päevaraamatutes ise jutustanud ! </s> <s> Eino Leino ja Juhan Luiga ja lätlane Rosentāls ning jumal teab , kes veel , " põlastas Ulvi . </s> </p>
<p> <s> " Oh kus tuli nüüd moraalijünger ! " tahtsin vahele hüüda , aga proua Tulvingu väidet oli raske tõrjuda . </s> <s> Aino Kallase päevikud on kaks korda eesti keeleski ilmunud . </s> <s> Kuid ma olnuks vilets väitleja ja kehv kirjandusloolane , kui ma poleks leidnud argumente Aino Kallase kaitseks : </s> </p>
<p> <s> " Kuid kõigest hoolimata on Aino ja Oskari abielu ja lembelugu peetud suurejooneliseks ja vastupidavaks , nii et neist tehtud filmilegi pandi Soomes pealkirjaks " Palava rakkaus " . </s> <s> Eesti keelde võib seda tõlkida kas " Põletava armastuse " või " Lõõmava lembeloona " . </s> <s> Või tahab keegi pakkuda mõnda kolmandat tõlkevarianti ? " </s> </p>
<p> <s> See oli koguni Aolill ise , kes esitas pealkirjaks " Leegitseva armastuse " . </s> </p>
<p> <s> " Aga miks ei või lihtsalt sõna-sõnalt tõlkida " Palav armastus " ? küsis Piia . </s> </p>
<p> <s> Ma ei tahtnud jääda arutama tõlkimise finesse , vaid lisasin veel argumendi : </s> </p>
<p> <s> " Pealegi on Aino Kallast tõlgitud isegi inglise keelde ning teda saaks kasutada eesti rahvususundi tutvustamisel välismaal . </s> <s> Aga eesti ja soome usundlikel pärimustel on palju ühist . </s> <s> Võibolla tahaks muist soomlasigi meie usu vastu võtta ? " </s> </p>
<p> <s> Tegin retoorilise pausi ning üllataval kombel ruttas seni vaikinud Merle mind toetama : </s> </p>
<p> <s> " Kui ma Hiiumaal käisin , siis näidati mulle Kassaris Kallaste maja juures sõstrapõõsa all suurt kivihunnikut . </s> <s> See olevat tekkinud nii : kes teisega tülli läks või ka ainult ärritava sõna heitis , pidi lepituseks põõsa juurde kivi lisama . </s> <s> Aga eks abielus tuleb ikka ette lahkarvamusi ning halbu ütlemisi – nii see kivipüramiid aastate jooksul kasvas . </s> <s> Kas seda kommet ei võiks üle võtta ning luua kasvatava traditsiooni ? </s> <s> Kui ka siin igaüks tülitekitava ütluse järel hunnikusse kivi tooks , võiks ka meil tekkida Andestamise Püramiid . </s> <s> Seda peaks päevaraamatusse kirjutama suure tähega . </s> <s> " </s> </p>
<p> <s> " Suurepärane mõte ! " haaras Aolill jutujärje enda kätte tagasi . </s> <s> " Säärase püramiidi peaks koguma muidugi hiiemäele . </s> <s> Ent kividest võiks laduda ka labürindi ning iga tülitekitaja peaks selle tehtu heastamiseks läbi käima . </s> <s> " </s> </p>
<p> <s> " Kaval mõte ! </s> <s> Ei võigi enam midagi vastu väita , kohe võidakse tülinorijaks tembeldada ning panna kive tassima , " püüdis Pukspuu ettepanekut naeruväärseks muuta . </s> </p>
<p> <s> " Kas ma ei öelnud , et eestlased on kadedaloomulised , iga teiste inimeste uut ideed püütakse pilgatavaks muuta . </s> <s> " </s> </p>
<p> <s> " Eks ma natuke liialdasin , ei teadnud , et siin nii naljavaene seltskond koos istub , " asus arhiivimees taganema . </s> <s> " Kividele ja nendest loodud ehitistele on muidugi juba kiviajast saadik maagilist mõju omistatud , olgu näiteks mainitud kasvõi Inglismaa kivimonoliitide ringi Stonehenge'i . </s> <s> Ka meie rahvuslik uhkus Kaali järv oli ju ümbritsetud kiviaiaga . " </s> </p>
<p> <s> Tarmo ja Aolille uue usu kava polnud vähemalt esialgul välja naerdud . </s> <s> Kuid muidu energiline Pille haigutas ning seda märguannet lõpetamiseks märkas isegi Aolill : </s> </p>
<p> <s> " Ma olen siin jõe ligidal metsas leidnud isegi sobiva kõrgendiku , kuhu võiks esimese hiie rajada . </s> <s> Kuid selle korrastamiseks läheb vaja töökäsi : on vaja rohtu niita , oksarisu koristada ning ehk ka mõned põõsad kõrvaldada . </s> <s> Kui te olete selle poolt , siis palun seda edaspidi ka tegudega väljendada . </s> <s> Esialgu võiks loodavat religiooni Taara usust eristamiseks nimetada uueks Uku usuks . </s> <s> Assonants on olnud eesti regivärsi üks tunnusjooni , eks kõla ka meie kolmekordne u-häälik kenasti . </s> <s> Kes on meiega ühel nõul , see tulgu hiiemäele talgutele ning hüüdku praegu u-u-u ! " lausus Aolill lõpetuseks . </s> </p>
<p> <s> Ja kõik hüüdsidki kooris " uuu-uuu-uuu ! " </s> </p></div2><div2 type="alaosa"><head> 15 . </head>
<p> <s> Järgmise päeva sümpoosionil nii revolutsioonilist ja kaasahaaravat teemat ei leitud . </s> <s> Vestlus algas kurtmisega rahanappuse üle , kõik olid rahulolematud oma töötasuga , kuigi keegi ei söandanud konkreetseid numbreid nimetada . </s> <s> Soovitasin kokkuhoidlikult elada , aga see ei meeldinud ülejäänud seltskonnale üldse . </s> <s> Isegi tavaliselt vaikinud ajaloolane Paakspuu sekkus vaidlusesse minu nõuannet ümberlükkava ajaloolise argumendiga : </s> </p>
<p> <s> " Eestis ei maksa üldse raha koguda , vaid palju mõttekam on kõik kohe ära kulutada . </s> <s> Sest Eestis on kahekümnendal sajandil vähemalt kümme korda raha vahetatud , aga sellised vahetused toovad rahaomanikule ikka kahju ! " </s> </p>
<p> <s> Hakkasin tema ettepanekul sõrmedel loendama : " 1917. aastal tulid kindlate tsaari kuld- , hõbe- ja paberrublade asemele Kerenski valitsuse hoopis odavamad rahad – kerenkad , 1918. aasta Saksa okupatsioon tõi endaga kaasa veelgi viletsama raha – oberostid . </s> <s> 1919. aastal juurutas Eesti Vabariik oma marga , mis 1927. aasta lõpul vahetati kursiga 1 : 100 Eesti kroonideks , 1940. aastal sunniti nõukogude rublad eestlasele peale ebareaalse kursiga – kroon loeti võrdseks ühe rubla ja 25 kopikaga ; 1941. aasta sügis tõi kaasa Saksa ostmargad ; 1944. aasta sügis tõi tagasi nõukogude rublad , täpsemini väga langenud väärtusega tšervoonetsid ; 1948. aasta kevadel vahetati need ümber uuteks rubladeks vahetuskursiga 1 : 10 , kuid seegi osutus liiga odavaks rahaks ning 1961. aastal asendati needki veel kord uute rahatähtedega vahekorras 1 : 10 ; 1992. aastal saime lahti võõrastest rahadest ning tuli uus Eesti kroon . </s> <s> Need rahad meeldisid oma kauni väljanägemisega kohe kõigile , kuid algul oli neid raske kätte saada . </s> <s> Ametlikult vahetati vaid tuhat viissada rubla saja viiekümneks krooniks . </s> <s> Seda oli nii vähe , et ei õnnestunud näha saada kõiki uusi rahatähti . </s> <s> Viiesajalised lastigi käibele tublisti hiljem , viiekümneliste trükkimine näitas inflatsiooni kiirust . </s> <s> " </s> </p>
<p> <s> Vestlus raha üle jooksis kiiresti umbe . </s> <s> Tõusime lauast , Piia kord oli perenaine olla ning ta hakkas nõusid koristama . </s> <s> Ulvi ja Paakspuu suundusid oma tuppa ega heitnud pilke selja taha . </s> <s> Poikvel ukse tagant kuulsin Ulvit etteheitvalt sõnavat : " Kellele neid nalju vaja on . </s> <s> Sõida parem linna ning nuhi nende vastikute naiste kohta midagi kompromiteerivat välja . </s> <s> Kaua võib neil lasta seda talu himustada . . . " </s> </p>
<p> <s> Nüüd taipas Ulvi ukse sulgeda , aga ma olin juba midagi teada saanud . </s> <s> Ega imestanud põrmugi , kui Paakspuu veeres oma punase " Ladaga " õuest välja . </s> <s> Kuid see ei tähendanud sugugi minu tunni tulekut . </s> <s> Päevitustekk üle õla , kadus Ulvi kuhugi majatagusesse võssa , aga minust möödudes ei kinkinud mulle ühtegi pilku . </s> <s> Ju siis oli meie vahel kõik lõppenud – Paakspuu kohalolek või äraminek ei tähendanud midagi . </s> </p>
<p> <s> Tõstsin kaevust pange vett ja valasin endale pähe . </s> <s> See mõjus karastavalt ning viis mõtted mujale . </s> <s> Minu teguviis meeldis kunstnik Merlele , aga naistel on ikka pisut rohkem rõivaid seljas kui meestel . </s> <s> Kuid kunstnik taipas kaduda aida taha – talust pärinevana teadis ta , et sellele hoonele ei tehta aknaid . </s> </p>
<p> <s> " Palun valvata , et siia keegi ei tuleks ! " </s> </p>
<p> <s> Mis mul muud üle jäi , kui seda lubada . </s> <s> Leidsin oma lõua kareda olevat ning kasutasin valvamisaega habemeajamiseks . </s> <s> Pisike taskupeegel ei tahtnud küll kaevukaanel kuidagi püstakil seista , aga seda oligi õigupoolest vaja ainult juustepiiri žiletiga sirgeks ajamiseks . </s> <s> Kunstnik jõudis oma tualeti aida taga lõpetada samaaegselt ning kinkis mulle õue tagasi ilmudes väikese naeratuse . </s> <s> Merle leidis mulle veelgi rakendust : </s> </p>
<p> <s> “ Kas ma tohiksin teid paariks tunniks ära varastada ? ” </s> </p>
<p> <s> “ Seda ju võiks , aga kuidas mõtlete seda teha ? </s> <s> Soomlased on küll moodi viinud naisekandmisvõistlused , aga mehekandmise maratoniga ei saaks hakkama ka feministide selts ! ” </s> </p>
<p> <s> " Oh seda meeste otsejoonelisust ! </s> <s> Ega siis hobusevaras ka hobust seljas tirinud , vaid ikka vastupidi . </s> <s> " </s> </p>
<p> <s> " Ma pole külapäevadel kaalupommi sikutanud ega tea , kui kaugele ma suudan teid kanda . </s> <s> " </s> </p>
<p> <s> " Küllap ma jõuan ka ise astuda , kuid oleks kena , kui pildipukki tassiksite . </s> <s> " </s> </p>
<p> <s> Seda ma võisin ning koos muude maalimisatribuutidega väljusime kopliväravast . </s> <s> Merle näis Ulvist märksa pikem ning ta polnud oma juukseid kuidagi krussitanud , vaid need langesid lahtiselt õlgadele . </s> <s> Suvises metsas tundusid need hoopis meeldivamad kui telenaise moeröögatuslik punapää . </s> <s> Lüheldase kleidi alt paistsid roosakad põlveõnarad ning needki võisid mõjuda võrgutavalt . </s> <s> Isegi muidu süngeloomuline kommunistlik kirjanik Väino Ilus on seda kunagi märganud ning juhtis ühes oma jutus põlveõnaratele noore lugeja tähelepanu . </s> <s> Ka bolševikud on inimesed ning isegi NSVL Kirjanike Liidu peasekretär Aleksandr Fadejev on oma totaalselt ideelise " Noore kaardiväe " algul demonstreerinud oma kangelanna Uljana musti püksikesi . </s> </p>
<p> <s> Kuid Merle Puiga õndlaid ja puusajoont ei saanud ma imetella kuigi kaua , sest jõudsime hiljutisele piknikuplatsile ning seal otsustas kunstnik maalima hakata . </s> <s> Ta asetas raamile pingutatud lõuenditüki pukile ning hakkas seda kruntima . </s> <s> Siis teatas ta , et kavatseb maalida minu portreed . </s> <s> Tundsin end meelitatuna , sest ükski kunstnik polnud minu sihverplaati jäädvustanud . </s> <s> Muuseas , Raimond Kaugveri kirjutuskambris jõllitas autori selja taga tema erksavärviline portree ; kirjandusmuuseumi teise korruse koridoris uhkeldavad suured lõuendilahmakad Artur Alliksaare ja Hando Runneliga . </s> </p>
<p> <s> Sissejuhatavate askelduste aegu hakkasin Merlega rääkima teoreetilistel teemadel : </s> </p>
<p> <s> " Te olete kunstiinstituudis õppinud ja oskate ehk vastata , miks nõukogude kunsti nimetati sotsialistlikuks realismiks . </s> <s> " </s> </p>
<p> <s> " Mida siin ikka seletada . </s> <s> Stalin andis Gorkile käsu ja tema kuulutaski selle üleliidulisel kirjanike kongressil 1934. aastal välja . </s> <s> " </s> </p>
<p> <s> " Kas poleks olnud täpsem sovetlikku kirjandust ja kunsti nimetada sotsialistlikuks romantismiks ? " </s> </p>
<p> <s> " Mis see parem oleks olnud ? " </s> </p>
<p> <s> " Sest tegelikult nõuti ju soovunelmate kujutamist . </s> <s> Eesti maalikunstis on vist sotsialistliku epohhi isa Evald Okas . </s> <s> Tema ju maalis teistele eeskujuks ilutseva pildi Punaarmee tankidest Pirita teel , mida võtavad vastu rahvarõivastes lillebukettidega tütarlapsed . </s> <s> Kas see pole siis soovunelm ? </s> <s> Või kui Karjala metsaraidurid pannakse lõkketule äärde laulma Stalinist . </s> <s> Või kui Juhan Smuul sätib oma Stalini-poeemis Hiiumaa kalurid rahvuslikku tooni andma . </s> <s> " </s> </p>
<p> <s> Merle pistis helisevalt naerma : " Neeme , teil on ju sotsialistlik realism palju selgem kui minul . </s> <s> " </s> </p>
<p> <s> " Ma küsin siis teistviisi . </s> <s> Miks kirjanikud ja kunstnikud just nõnda toimisid ? </s> <s> Kes oleks saanud sundida Smuuli jorutama Stalinist või Okast maalima viisnurkadega tanke ? " </s> </p>
<p> <s> " Aga nad pääsesid ju nii kohe kõigi hüvede jagamisel etteotsa . </s> <s> Polnud vaja enam mingit loomulikku võistlust kolleegidega . </s> <s> Kui Okas oli romantilises värvigammas ära maalinud Punaarmee sõjamasinad , sai ta kohe Kunstnike Liidu esimeheks . </s> <s> Ja Nõukogude Liidu rahvakunstnikuks . </s> <s> Ja muuseumid täideti tema piltidega . </s> <s> Valik ei toimunud enam kunsti omaduste järgi , vaid võimude poolt antud hinnangu järgi . </s> <s> Aga pole midagi ebapüsivamat kui hinnang . </s> <s> Küllap Smuuliga oli sama lugu . </s> <s> " </s> </p>
<p> <s> " Küllap oli . </s> <s> Eks temagi kergitati kirjanike liidu esimeheks , rahvakirjanikuks , Stalini ja Lenini preemia laureaadiks . </s> <s> Ta ihkas juba eluajal kõik hüved ja kiitused kätte saada , ei jätnud posthuumseks ajaks midagi . </s> <s> Kes tahaks veel praegu vabatahtlikult Smuuli " Kogutud teoseid " lugeda ? </s> <s> Ülo Tonts rõhutab küll igal kirjandusajaloo konverentsil , et Smuul on kole andekas . </s> <s> Aga mis tast järele jääb , kui andekas mees vahetas end peenrahaks ega kirjutanud säärast poeemi või romaani , mida inimesed uuesti lugeda tahaksid . </s> <s> No võibolla " Kihnu Jõnni " sünniks veel tänapäevalgi lavastada ? </s> <s> Kuid Jõnn on rohkem folkloor kui Smuuli looming . </s> <s> Aga kui palju andekaid noori Smuul oma laiutamisega välja tõrjus ? </s> <s> Alliksaarel ei trükitud tema eluajal ühtegi luuletuskogu . </s> <s> Jaan Kross pääses kirjandusse alles kolmekümne kaheksa aastaselt . </s> <s> Raimond Kaugveril ei lastud pärast vangilaagrit tosin aastat ühtegi raamatut trükki . </s> <s> Isegi Ain Kaalep sai kolmkümmend viis aastat vanaks , enne kui tohtis pooleldi tõlkelise värsivihiku avaldada . </s> <s> Kui ühtesid väärtustati üleliia ning tunnistati pooljumalateks , siis teisi tuli alla hinnata , et mingi tasakaal tekiks . </s> <s> Ülistati küll Darwini õpetust , aga tegelikult ei lastud kunstiski toimuda loomulikul valikul , vaid asendati see järjekindla kunstliku edutamisega . </s> <s> " </s> </p>
<p> <s> Minu monoloogi aegu oli lõuend muutunud roheliseks . </s> <s> Taustal rohetasid kased , haljendasid haavad , ent rohelist tooni oli ka nende keskel visandatud näoovaal , mida oli ilmestatud paari lillaka äärejoonega . </s> <s> Ma ei söandanud tunnistada , et roheline nägu ei meeldi mulle põrmugi . </s> <s> Ent olime ju äsja vaielnud loominguvabaduse üle , mul polnud moraalselt õigust oma maitset peale suruda . </s> <s> Kunstnik peab saama vabalt valida värvi , see on ju maalikunstis peaasi . </s> <s> Nii otseses kui ka ülekantud tähenduses . </s> </p>
<p> <s> Merle tegi maalimises vaheaja ning tunnistas oma tööd kaugemalt . </s> <s> Ta krimpsutas suud , astus veel sammu kaugemale ning hakkas nohisema . </s> <s> Küsis siis minult : </s> </p>
<p> <s> " Kuidas tundub ? " </s> </p>
<p> <s> Ma ei tahtnud midagi kosta . </s> <s> Ma ei võinud kuidagi pahandada entusiastlikku kunstnikku , kes oli mindki pidanud maalimisväärseks . </s> <s> Aga ma ei tohtinud ka suisa valetada . </s> <s> Vähemalt täna . </s> <s> Vähemalt Merlele mitte . </s> <s> Ma poleks soovinud , et kirjandusmuuseumi seinal ripuks roheline portree . </s> <s> Ma poleks ihanud sellele näkku vaadata omagi toa seinal . </s> </p>
<p> <s> Järsku astus Merle pildi juurde , haaras suurema pintsli – see juhtus olema koos lilla värviga – ning tõmbas suure tumeda risti üle lõuendi . </s> </p>
<p> <s> " Jah , sul on õigus , see ei kõlba kuhugi , " läks ta endalegi märkamatult üle sinatamisele . </s> <s> " Mina ei ole Nikolai Triik , kes oskas mürkrohelist ja sirelilillat ühendada . </s> <s> Aga võibolla temagi ei suutnud seda päriselt . </s> <s> Kunstiajaloos ei kiideta kuskil Triigi koloriiti , kuigi ta on tunnistatud klassik . </s> <s> Ega kõik värvikombinatsioonid õnnestu , võibolla ei peagi kokku kõlbama . </s> <s> Mu õpetaja Luulik Kokamägi – ma käisin ju tema ateljees eratunde võtmas – püüdis kangekaelselt kokku sobitada pruuni ja sinist , mida on paari pandud vaid miilitsamundrites . </s> <s> Mäletad , pruunid püksid ja potisinised frentšid ? </s> <s> Mõnes varakevadises maastikus oli ta küll õnnestumise lähedal : pruunid raagus kaselatvadega metsad sinise taeva taustal . </s> <s> Aga midagi kippus aprillimaastikeski mõjuta jääma . </s> <s> Kui ta poleks nii varakult surnud , ehk oleks õnnestunud ära maalida need jüripäevsed unistuste kaasikud . </s> <s> Nii et oleks aimanud pruuniladvaliste ja valgetüveliste kaskede all sinilillede lapsesilmi . </s> <s> Muide , kas on tõsi , et kunagi Eesti Vabariigi algul olevat vaieldud Eesti lipu värvide üle , et missugune peab õige sinine olema ? " </s> </p>
<p> <s> " Eesti Vabariigi esimeses põhiseaduses , mis oli palju demokraatlikum kui järgmised , oli kirjas , et lipu ülemine laid peab olema taevas- ( sulgudes : rukkilille- ) sinine . </s> <s> " </s> </p>
<p> <s> " Oi-oi , need pole ju sugugi üks ja sama . </s> <s> Kas põhiseaduse tegemise juures siis ühtegi kunstnikku polnud ? " küsis Merle ja pilgutas oma sinisilmi . </s> </p>
<p> <s> " Ei , kunstnikud polnud tollal veel nii tähtsad mehed , et neid oleks riigikokku valitud . </s> <s> Isegi Ants Laikmaad ega Amandus Adamsoni mitte . </s> <s> Kuigi viimane tegi igasse kihelkonda Vabadussõja ausambaid . </s> <s> " </s> </p>
<p> <s> Pidin peaaegu lisama , et mõned Adamsoni sambad tulid välja üpris trafaretsed , nagu oleks neid vabrikus toodetud . </s> <s> Ent miks meelestada noort kunstnikku vana klassiku vastu ? </s> <s> Eesti esimene skulptor oli lihtsalt oma aja üle elanud ning sattunud talle võõrasse epohhi . </s> <s> Pealegi kui tänapäeval neid sambaid nii entusiastliku hooga taastatakse . </s> <s> Ainult Tartu ei ole saanud Kalevipoja restaureerimisega hakkama . </s> <s> Võibolla sellepärast , et nõukogude asjamehed olid Emajõe äärde kavalalt Kreutzwaldi asemele pannud . </s> </p>
<p> <s> " Kas siin lähedal kuskil männimetsa kasvab ? " tahtis teada kunstnik . </s> <s> " Peaksin portreed proovima hoopis pruunikal taustal . </s> <s> " </s> </p>
<p> <s> Pedakaid muidugi leidus , üks salu kasvas üsna Padenurme varemete ees . </s> <s> Läksime kahekesi neid takseerima . </s> <s> Sedapuhku mina ees ja daam taga . </s> <s> Sest Merle ei teadnud sinna teed . </s> <s> Muidugi minu tähelepanematus , et ma polnud siinset ainukest turismiobjekti kunstipiigale näidanud . </s> </p>
<p> <s> Nii pedakasalu kui ka lossijäänused meeldisid kunstnikule , ta soovis koguni lossi eraldi maalida . </s> <s> Aga mind proovis ikka männitüvede taustal . </s> <s> Nagu oleksin metsnik või vähemalt looduskaitseametnik . </s> <s> Kuid võhikul ei maksa kunstniku plaane segada . </s> <s> Kuid sel päeval ei jõudnud me maalimisega siiski kaugele . </s> <s> Varsti tunnistasin , et mu kõht koriseb tühjusest . </s> <s> Merle suhtus mu märkusesse heatahtlikult ning pidas vajalikuks isegi vabandada , et ta kohvi termosega kaasa ei võtnud . </s> <s> Kuid heast sõnast on nälja leevendamiseks vähe ning ma haarasin tüdrukul pihast kinni ning surusin oma suu vastu tema suud . </s> <s> Merle huuled hõõgusid elektriliselt , aga ta tõukas mind kähku eemale ja pani talu poole lippama . </s> <s> Olin järsku saanud teadlikuks kunstniku võluvusest . </s> <s> Suhe Ulviga oli olnud juhuslik kiresööst – üpris vale suundumus . </s> <s> Ma ju ei talunud telenaise õelaid torkeid ega kadedat meelelaadi . </s> <s> Mulle olid alati meelisnaisteks olnud blondid , hiljuti olin oma vaistude vastaselt ihaldanud seda võltsvärviga punapääd . </s> <s> Ja ta pealegi kergelt kätte saanud . </s> </p>
<p> <s> Aga Merlet ei saanudki ma enam kätte , ta lippas peatumatult mööda ka maalipukist . </s> <s> Kõrges rohus ei saanud kiiresti joosta , kukkusin korra ninuli . </s> </p></div2><div2 type="alaosa"><head> 16 . </head>
<p> <s> Talus istusid kõik kohalolijad elutoas ümmarguse laua ääres ning helpisid riisiputru . </s> <s> Perenaiseks olev Piia nimetas seda küll pilaffiks , kuid lihatükikesed riisi hulgas paistsid väga tillukesed ning neidki leidus hõredalt . </s> <s> Ent seda ei saanud pahaks panna , vaid pigem pidada perenaiseosavuseks , kes nii vähese toormega oskas sedavõrd suure kamba ära toita . </s> <s> Lähima poeni tuli ju neli kilomeetrit ning ega seegi hiilanud liharohkusega , vaid pakkus peamiselt viinereid ja Adavere vorste . </s> </p>
<p> <s> Tarmo tögas meid armastajapaariks , kuid ma ei teadnud , kas seda pahaks panna või reageerida omapoolse lõmpsimisega . </s> <s> Merle hoidis pilku taldrikul ega andnud märku omapoolsest seisukohast . </s> <s> Pidasin mõistlikumaks vaikides lauda istuda . </s> </p>
<p> <s> Sel ajal kui me olime tegelnud metsas maalimisega , oli Aolill käinud oma hiiemäel ning seal esialgseid planeerimisi teinud . </s> <s> Olime ju uut religiooni toetanud , kuid meie usk oli nõrk või polnud me seda küllalt tõsiselt võtnud , vaid ainult järjekordseks suvitamismänguks pidanud . </s> <s> Ent lõunalauas söandas Aolill meie lubadusi meelde tuletada ning meil ei kõlvanud enam kõrvale hoida . </s> </p>
<p> <s> Heitsin labida õlale , Marek kui kõige toekam haaras raudkangi , Tarmo varustas end kirvega , Piia sai vukssae , Merle ja Ulvi tulid reha ja vikatiga ning nii me hakkasime hanereas Aolille kannul astuma . </s> </p>
<p> <s> Enne supluskohale jõudmist pööras tütarlaps paremale metsa ning kahlas läbi kõrge rohu kümmekond minutit . </s> <s> Imetlesin , et ta ei kartnud ära eksida . </s> <s> Praegu võis tüdrukul ju olla juhiks rohtu jäänud jälgederida , kuid eelmisel päeval oli ta üksipäini metsas hulkunud . </s> <s> Aga isegi mina olin algul ära eksinud ning Piia silmis narriks jäänud . </s> <s> Kas väikesel Aolillel on tõepoolest eriline side loodusega , mingi ekstra vaist orienteerumiseks ? </s> <s> Hakka või uskuma heade haldjate olemasolu . </s> <s> Varsti jõudsime kohale . </s> <s> Minu ja Tarmo üllatuseks oli see sama koht , kus oli asunud Põrgupadriku heinaküün . </s> <s> Seesama , kus vennad Kuusemetsad olid pool sajandit tagasi hukkunud . </s> <s> Ainult Aolill oli sinna leidnud teise raja kui see , mida Tarmo oli minule tutvustanud . </s> </p>
<p> <s> Kõrgendik võis olla kolmkümmend sammu pikk ja paarkümmend lai . </s> <s> Seal peaaegu keskpaigas sirgus kolm suuremat kaske , ümberringi kasvas kohati võsamets , mille sees turritas paar taevasse pürgivat kadakapõõsast . </s> <s> Rohttaimedest domineerisid karedad tarnad , kohati leidus ka kasteheina , siin-seal üllatasid jumalakäpa lillakad õietõlvikud . </s> <s> Nende juurikaid himustavad metssead ning ka tulevase hiie keskel mustendas väike sakiliste äärtega muldplats . </s> <s> Aolill oli selle otsustanud jätta uritulepaigaks ja käis nüüd koos Tarmoga ringi , et märkida ära maharaiutavaid põõsad . </s> <s> Esialgu halastas ta kaskedele , kuigi üks nendest segas urituleringi laiendamist , ning me soovitasime selle kõrvaldada . </s> <s> Toober ja Tarmo raiusid innukalt võpsikut , mina niitsin tarna , säilitades jumalakäppi – need ju looduskaitse all . </s> </p>
<p> <s> Enne õhtut lõikas Tarmo ikkagi urituleringile ette jääva kase maha ning oskas leida Aolillele kena põhjenduse , et ega püha tuld kõlba süüdata juhuslikest oksaraagudest , vaid selleks kõlbavad vaid kõivuhalud . </s> <s> Aga preili Roomere pidas enda kohuseks täita looduskaitse põhiprintsiipi , et puu raiuja peab ka uue puu kasvama panema . </s> <s> Ta kutsus mind appi paarsada meetrit eemal kasvavat noort puuhakatist välja kaevama ja ümber istutama hiide , kus leidus üksainus tamm . </s> <s> Püüdsin küll puu kätte saada koos suure mättaga , kuid tamme peajuur oli nii pikk , et väljakaevamisel tuli see paraku pooleks raiuda . </s> <s> Ka mätas pudenes kohale viimisel ära . </s> <s> Istutasime küll uue hiiepuu aukohale , kuid kardan väga , kas see kesksuvel oma kasvukohast lahtirebituna kasvama läheb . </s> <s> Merle oli vahepeal talus käinud ning janustele mannergutäie kaevuvett toonud . </s> <s> Sellest oli veel kolmandik järel ning ohverdasin selle tamme kastmiseks . </s> </p>
<p> <s> Aolill oli jõe äärest kive kohale tarinud ning esialge tillukese Stonehenge ringi tähistanud . </s> <s> Labürindi tegemine jäi küll edaspidiseks , sest hämariku eel olid kõik nii väsinud ja näljased , et oli vaja lõpetada . </s> <s> Pealegi tahtsime end oma traditsioonilises supluskohas higist puhtaks uhta . </s> </p>
<p> <s> Olin viimane hiieplatsilt lahkuja . </s> <s> Inimene püüab igal pool loodust muuta ning sellele oma mustrit peale suruda . </s> <s> Nii ka meie . </s> <s> Olime metssigade songermust tasandanud väheldase ringväljaku , mida ääristas ühekordne kiviring . </s> <s> Platsi serva jäi värske kasekänd , millel sobiks istuda , kui ringi keskel lõke leegitseks . </s> <s> Kaugemal puude all lösutasid maharaiutud põõsad ja kaseoksad , nende kõrval väike haohunnik ning paar kämmu kokkuriibutud lõikheina ja tarna . </s> <s> See kõik oli väga inimliku mõtteviisi järgi tehtud . </s> <s> Aga kas tulevad metshaldjad seda paika jumalustama ? </s> <s> Kas suudame seda küllalt tugevasti endale kujutella ning teistele sisendada ? </s> </p>
<p> <s> Kõik jumalad vajavad neisse uskumist . </s> </p></div2><div2 type="alaosa"><head> 17 . </head>
<p> <s> Järgmisel päeval jätkas Merle minust pruuni portree maalimist . </s> <s> Kuid me ei läinud selleks enam jahilossi pedakasalu juurde , vaid kunstnik seadis maalipuki üles sinnasamasse kaevu äärde ning käskis mul istuda aidatrepile . </s> <s> Muidugi oli männitüvede pruun taust lõuendil juba olemas ning nägu võis maalida igal pool . </s> <s> Aga ma ei saanud lahti oletusest , et kunstnik kartis minuga kahekesi jääda . </s> <s> Olin teda ju eile metsavälul sülelnud ning ta oli mu ära tõuganud – vaid hetkeks olid me huuled kohtunud . </s> <s> Tallu meil kahekesi siiski ei lastud jääda . </s> <s> Ülejäänud seltskond kadus jõe äärde suplema , aga Marek lamas saunakambris , kompress ümber lõua : tal oli hakanud hammas valutama . </s> <s> Tarmo oli otsinud küll esmaabikarbist välja hambatilgad , aga ega neist ju pidevalt abi saa . </s> <s> Ka kaameramees tölssis vahetevahel köögi külmkapist jääd otsima . </s> <s> Niisiis olime Merlega kahekesi ega olnud ka . </s> <s> Kättenäidatud poosis püsida on üpris tüütav ning vaba ilme saavutamiseks hakkasin unistama Pariisi rändamisest . </s> <s> Muidugi mitte jalgsi nagu Ants Laikmaa , vaid näiteks rongiga : " Vedur peatub Gare du Nordi klaaskatuse all , vagunid puistavad end tühjaks , reisijad kaovad ümberkaudsetele tänavatele , taksod sööstavad kaugustesse . </s> <s> Vaja on sammuda mõned kvartalid ida suunas kuni Pigaille'i väljakuni , sealt veel edasi kuni Sevastoopoli bulvarini ning seda mööda otse lõunasse Seine'i jõeni , siis üle Pont-Neufi Cité saarele – esimese käigu teeksingi Notre-Dame'i katedraali . </s> <s> Nuusutaksin seal ajaloo lõhna ning istuksin mõnda pihitooli ja tunnistaksin preestrile oma halbu tegusid , mis jäänud südant vaevama . </s> <s> Reformatsiooni suur viga oli pihtimise kaotamine , inimene tahaks vahel end minevikust vabastada . </s> <s> Aga kellele pihtida ? </s> <s> Parimale sõbralegi ei kõlbaks armastuselamustest kõike rääkida , daamid ei andestaks enda kompromiteerimist . </s> <s> Abikaasale ja isegi armukesele ei või midagi teistest naistest piiksatada . </s> <s> Arstil pole aega sind kuulata , tal on iga patsiendi jaoks normeeritud minutid . </s> <s> Homo patiens – kannatav inimene – on jäetud üksi oma muredega . . . " </s> </p>
<p> <s> Märkasin , et Merle muigas , ning küsisin pahaselt : " Mis sind naerma ajab ? " </s> </p>
<p> <s> " Mis keeles sa pihiksid Notre-Dame'i katedraali preestrile ? " </s> </p>
<p> <s> " Mis keeles ? </s> <s> Jumala ees on kõik keeled võrdsed . </s> <s> " </s> </p>
<p> <s> " Aga kas sa ei karda , et Pariisi preester ei saa aru eesti , soome ega isegi mitte saksa keelest ? " </s> </p>
<p> <s> " Ah , sa tahad viidata sellele , et ma ei oska prantsuse keelt . </s> <s> Ma olen pärit talust ega pääsenud Tallinna õppima . </s> <s> Ent vist peale Lauri Leesi lütseumi mujal ei õpetatagi prantsuse keelt . </s> <s> Jumal ei tohiks ometi klassivahesid teha . </s> <s> Keegi ei saa ju oma sünnikohta või vanemaid valida ! " </s> </p>
<p> <s> " Palun vabandust , ma muigasin vist valel kohal . </s> <s> Aga sul jääb siiski pihtimiseks väike võimalus . </s> <s> Minu teada õpetatakse filoloogidele ladina keelt , aga seda oskavad ka katoliku preestrid . </s> <s> " </s> </p>
<p> <s> Hakkasin meelde tuletama ladina keele väljendeid , aga argielu sõnade asemel kerkisid keelele klassikute tsitaadid : " Ars amandi " , " Ab urbe condita . . . </s> <s> " , " Aurea prima sata est que vindice nullo . . . " , " Gallia divida in tres partes . . . " , " Quosque tandem patentia nostra . . . " , " Et ego in Arcadia . . . " </s> <s> Mõned vaimulikud fraasid ujusid ka mälujärvest esile : " fiat voluntas tua , Domine " , " verbum Domini manet in aeternam " , " ite , missa est ! " </s> <s> Aga nendegi abil ei saanud pihtida . </s> <s> Mõned anatoomilised terminid ei aidanud ka kuigi palju : os , pes , manus , thorax , corpus , caput. . . Võisin teha nukra kokkuvõtte , et " ultra posse nemo obligatur " Nüüd oli minu kord muiata : " Naised ihkavad hävitada unistusi , isegi pihtimisest ei lubata mõtelda . </s> <s> " </s> </p>
<p> <s> " Mõtlemist ega unistamist ei saa naisedki keelata , see on küll ülehindamine . </s> <s> Ent võibolla peaks pihtimagi emakeeles ? </s> <s> Kas võõras keeles ei jääks see ligilähedaste väljendite tõttu pealiskaudseks ? " </s> </p>
<p> <s> " Küllap vist . </s> <s> Kui sõimamine mõjub inimesele ainult emakeeles , küllap siis siiras pihtiminegi ei saa olla teises keeles . </s> <s> " </s> </p>
<p> <s> " Mis patt küll vaevab meie kirjameest , et ajab pihtima ? </s> <s> Kas oled palju naisi võrgutanud ning neid maha jätnud ? " </s> </p>
<p> <s> Küsimus tundus ohtlikuna , see kippus naljatleva vestluse raamidest välja . </s> <s> Kas Merle oli sattunud minu lühiajaliste suhete jälile Piia ja Ulviga ? </s> <s> Ega ma teagi , mis oli minus meeldinud Põrgupadriku külastajannadele . </s> <s> Kas mõjuvad sajandilõpp ja viimsepäevakuulutused naistele tagasundivalt , et carpe diem ? </s> <s> Või mõjun ma kuidagi Don Juanina ? </s> <s> Aga tänapäeva suhted ja arvud on teistsugused kui kolm-neli sajandit varem . </s> <s> Juba Soome Kirjanike Kiidu endine esimees Jarno Pennanen on oma päevaraamatus pihtinud , et ta on maganud veerandsaja naisega , kellest ainult neli kuulunud prostituutide hulka . </s> </p>
<p> <s> Kuid õnneks Merle ei arendanud ohtlikku teemat edasi – ju ta ei oodanudki oma küsimusele vastust . </s> </p>
<p> <s> Uus portreevisand tuli pruunitooniline . </s> <s> Jõe äärest tagasi jõudnud Piia kiikas seda uudishimulikult ning arvas , et ma olen pildil äratuntav . </s> <s> Tegelikult näis proua Roosti huvitavat hoopis teistsugune info , mida ta ääri-veeri küsimustega sondeeris . </s> <s> Et kes on see Aolill ? </s> <s> Kas Tarmo tütar või uus armuke ? </s> <s> Küsimus võis tunduda õelana , kuid see polnud küll Piia leiutatud . </s> <s> " Kuku " klubis tavatseti ikka nii torgata , kui mõni kunstnik või kirjanik ilmus sinna mõne endast tublisti noorema daamiga . </s> <s> Piia vist ei jäänudki uskuma , et ma Aolillest midagi ei tea . </s> <s> Solvunud ilmega eemaldus ta lõpuks meist . </s> </p>
<p> <s> Võisime jätkata kahekesi dialoogi . </s> <s> Jõudsime sellega kunstimaailma , kus tohin ka lollusi rääkida . </s> <s> Ma pole spetsialist nagu Heie Treier või professor Kaalu Kirme , vaid ainult ajakirjanik ning endine kirjandusloolane . </s> <s> Meedia peab valgustama kõike , kuid tohib seda teha pealiskaudselt . </s> <s> Kirjandusarvustusi päevalehtedes ja " Loomingus " ei saa pidada ühevõrra kaalukateks . </s> </p>
<p> <s> Mõttekujutlusliku ekskursiooniga jõudsime Pariisi ja Louvre'i . </s> <s> Ma imestasin , kuidas võisid muidu hea stiilitundega prantslased ehitada keskaegsete kivilosside õue turistidele sissepääsuks ultramoodsa klaaspüramiidi . </s> <s> Ent ka Tallinnas tehti ettepanek Harju tänava paevundamentidele püstitada klaasseintega galeriihoone . </s> </p>
<p> <s> Hakkasingi Merlega arutama Harju tänava probleeme . </s> <s> Ühtki linna ega selle uulitsat pole võimalik restaureerida endisena . </s> <s> Ka Teises maailmasõjas mahapõletatud ja hiljem taastatud Varssavi ainult näib endisena , fassaadide fotod võivad repatrieeritud inimesed ära petta , aga neis majades paiknevad elanikud on kiiresti omaks võtnud mugavad uuendused . </s> <s> Niisiis ka Harju tänava sõiduteed pole mõtet kitsendada endiseks , vaid hoopiski laiendada . </s> <s> Et autod pääseksid kuskilt normaalselt vanalinna ega peaks oma külgi kriimustama . </s> <s> Kus võib tänapäeval läbi saada ilma autota ? </s> <s> Me siin Põrgupadrikulgi oleksime nälga jäänud , kui poleks leidunud autosid . </s> <s> Harju tänav on juba eklektilise arhitektuuriga , gooti ilmet on siin võimatu saavutada . </s> <s> Kirjanike Maja näitab sõjajärgse Berliini stiili , " Tallinnfilm " suskab päriselt stiilitute seinte sekka killukese paekivist rahvusromantikat . </s> <s> Nagu soome arhitekt Eliel Saarinen lootis Tallinna kesklinna stiilikindlaks ehitada . </s> <s> Taganutetud " Kuld Lõvi " oli üpris ilmetu ehitis , tema jäämisest ainult memuaaridesse poleks üldse kahju . </s> <s> Praegu avanev vaade Niguliste kirikule ja Toompea tornidele meeldiks turistidele hoopis rohkem kui kvartali täisehitamine . </s> <s> Harju ja Niguliste nurgal mõjuks kutsuvalt ka väike rohuplats , mida aga koos Eduard Vilde sambaga tahetakse likvideerida . </s> <s> Küllap Vilde kõige suurem austamine oleks ta rahule jätta , aga isegi akadeemilises targas Tartus tehti temaga halba nalja – pandi ühele pingile istuma inglase Oskar Wilde'iga , kes pole kunagi Eestis käinud . </s> <s> Võibolla ei teadnudki , et säärane maa ja rahvas eksisteerivad . </s> <s> Kui Eestis just peab olema mõnele inglise kirjanikule ausammas , siis võinuks see olla Herbert Wells , kes vähemalt on Eestis suvitanud ning sellest mõne rea kirjutanud . </s> <s> " </s> </p>
<p> <s> " Kus ta siis suvitas ? </s> <s> Kas Pärnus ? " uudishimutses Merle ning äkiline tuulehoog sasis ta valevat , väikeselillelist kleiti . </s> </p>
<p> <s> " Ei , ta ei eelistanud traditsioonilisi kuurorte , vaid peatus Jänedal . </s> <s> " </s> </p>
<p> <s> " Aa , seal , kus on juugendstiilis loss ? " </s> </p>
<p> <s> " Mitte lossis , see oli koos mõisaga võõrandatud . </s> <s> Vaid sealt paar kilomeetrit Tallinna poole , Kalijärve asundustalus . </s> <s> Sinna oli saanud koha tema armuke , proua Benckendorff-Budberg . </s> <s> Nüüd on selgunud ka Jäneda paruni John Benckendorffi tapjad . </s> <s> " </s> </p>
<p> <s> " Oh , mida te kõike ei tea , " olin suutnud preili Merle huvi köita . </s> <s> " Kuidas see juhtus ? " </s> </p>
<p> <s> " Paruness Benckendorffi seiklusi ei saa paari lausega ära jutustada . </s> <s> Neist on kirjutatud mitu raamatut . </s> <s> Tema enda tütar Taniagi jutustab neist üsna avameelselt , rääkimata sellest tigedast vene emigrandist Berberovast . </s> <s> Aga neid pikantseid lugusid saaks õige mõnuga jutustada ainult hämarikus sängiserval istudes . </s> <s> Nii et kutsu mind õhtul oma voodiservale . </s> <s> Šahrazad jutustas ka tuhande ühe öö lugusid ikka pimedas . </s> <s> Muidu poleks nad üldse mõjunud . </s> <s> " </s> </p>
<p> <s> " Aga mul polegi voodit , vaid ainult madrats saunapõrandal . </s> <s> " </s> </p>
<p> <s> " See kõlbab ka . </s> <s> Peaasi on hämarus ja intiimne õhkkond . </s> <s> " </s> </p>
<p> <s> " Oh , Neeme Truu , kus sa oled küll säärast võrgutamist õppinud ? " </s> </p>
<p> <s> Merle hakkas oma maalimisriistu kokku panema . </s> </p>
<p> <s> Õhtul jäin viimaseks magamaminejaks . </s> <s> Tarmo oli juba televiisori välja lülitanud ning oma diivanvoodile palaka laotanud , kui kohmitsesin pikalt hambaid pestes ning otsisin muud tegevust . </s> <s> Kui kõik oli vaikseks jäänud , läksin sauna akna alla ning koputasin vaikselt , kuid nõudlikult . </s> <s> Mitte kaminaruumi , kus magas Marek Toober , vaid tagumisele väikesele aknale , mis andis valgust pesemisruumile . </s> <s> Pidin koputust valjemini kordama , kuni nihutati kardinat ning nägin klaasi taga Merle heledaid juukseid : " Mida sa tahad ? " </s> </p>
<p> <s> " Veidike rääkida . </s> <s> Und ei tule . </s> <s> Ma lubasin sulle ju jutustada paruness Beckendorffist . </s> <s> Ning sellest , kuidas ta võlus ära Maksim Gorki ja Herbert Wellsi . </s> <s> " </s> </p>
<p> <s> " Oh , ma olen nii väsinud . </s> <s> Homme on ka päev . </s> <s> " </s> </p>
<p> <s> " Tean : nii lausus juba Taani kuningas Waldemar IV Atterdag . </s> <s> Aga eestlased ütlevad , et ära viska tänasida toimetusi homse varna . </s> <s> " </s> </p>
<p> <s> Aga voorusliku Merle Puiga linalakkpea kadus akna nurgast ning kardin langes tagasi . </s> <s> Ust ei tehtud lahti . </s> <s> Pidin minema tagasi kollasesse tuppa . </s> <s> Nagu oleksin ikka veel karjapoisi eas . </s> <s> Nagu poleks mul midagi jutustada . </s> </p></div2><div2 type="alaosa"><head> 18 . </head>
<p> <s> Hommikul külastas Põrgupadrikut naabrieit Ussivälu Taali . </s> <s> Seekord polnud tal kaasas musta kukke ohvriloomaks , ainult korv käevangus . </s> <s> Ütles , et tuli vaatama , et kas siinkandis puravikke või pilvikuid leidub . </s> <s> Korvis ei lebanud küll ühtegi seent . </s> <s> Kuid maainimesel ei kõlba ilma põhjuseta naabri juurde sisse astuda . </s> <s> Nii ka kõõrdsilmne Taali küsis rehealuses meisterdavalt Tarmolt , et kas Põrgupadrikul on heina tehtud . </s> <s> Et tal olevat vähevõitu – palju üks naisterahvas ikka niita jõuab . </s> <s> Aga loomasöödast hoopis rohkem näis vanamoori huvitavat teine asi : </s> </p>
<p> <s> " Mis mängu seal Seenekõrves tehasse ? </s> <s> Plats paljaks kooritud ja kivid ringi seatud . </s> <s> Nigu vanaste karjapoisid asjatasid . </s> <s> Vai hakkate kurni mängima ? " </s> </p>
<p> <s> Tarmole ei meeldinud vastata , kuid ta polnud ka teatris õppinud improviseerima ning kohmas : </s> </p>
<p> <s> " Eks sinna püüta teha hiit , et inimesed võiksid ka metsas palvetada ega peaks kaugele kirikusse sõitma . </s> <s> Talvel tuiskab tee nii täis , et autoga ei pääsegi liikuma , aga hobuseid enam pole . </s> <s> " </s> </p>
<p> <s> " Võeh , siis on see mõni uus usk , kui puude varjus palutasse jumalat . </s> <s> Siinkandis on teada küll adventiste ja nelipühilasi , aga nemad lageda taeva all ei jutlusta , vaid ikka katuse all Ainult ristimist tehasse jões , vanasti pühas Ungru jões , aga nüüd tuleb mõne lähema veekoguga läbi ajada . </s> <s> Sest see pole õige ristmine , kui kolm tilka vett sülelapsele pähe pillatakse . </s> <s> Ristmist peab inimene ise soovima ning siis peab ikka kogu ihu märjaks kastetama , " õpetas naabrieit Taali ning sügas oma nina kõrval kasvavat soolatüügast . </s> <s> Siis hakkas tal kiire ning ta tegi minekut ilma kopliväravast seenemetsa pööramata . </s> </p>
<p> <s> Ilmselt oli see maakuulamiskäik . </s> <s> Järgmisel õhtupoolikul peatusid Põrgupadriku tara taga kaks lamavoivankrit , mõlemal kari inimesi peal . </s> <s> Kuid õue ei astunud keegi , vaid mustad hobused seoti väravapostide külge kinni ning kogu seltskond ronis maha . </s> <s> Kalavenelase habemega vanamees haaras esimesest vankrist pika tüvikuga puuristi ning kogu seltskond suundus meie tallatud rajale , mis viib jõe äärde . </s> </p>
<p> <s> " Laske Keri Ott ette , " kuulsin tuttavat naishäält . </s> <s> Heitsin täpsema pilgu tulnutele ning leidsin nende hulgast Ussivälu Taali . </s> <s> Tal oli selles kambas mõjuvõimu , sest pruuni habemega ristikandja vanamees saadetigi rongkäigu etteotsa . </s> <s> Hanereas astudes ning kurvatoonilist laulu kõõrutades kadus ristikäik põõsaste vahele . </s> <s> Uudishimu ajas mind neile aupaklikus kauguses järgnema . </s> </p>
<p> <s> Lahkusuliste kolonn peatus meie supluspaigas suure kivi kõrval ning kõik kängisid seal oma jalad lahti . </s> <s> Silme ette kerkis pilt Türgimaa reisilt , kui muhameedlased jätsid oma jalatsid mošeeseina äärde ning pesid enne pühakotta astumist oma varbaid . </s> <s> Eks nii islam kui ka kristlus pärine mõlemad Vahemere idakaldalt ning on teineteiselt usukombeid laenanud . </s> <s> Katoliiklased ja luterlased ei kartnud oma jalatsitega templit määrida , ent eks lahkusulised tahtsid neist millegagi paremad olla ning täpsemalt Moosese eeskirju täita . </s> </p>
<p> <s> Siis heitsid lahkusulised seljast ka kõik suuremad rõivad ning mähkisid endid valgetesse linadesse . </s> <s> Jões ootasid neid ristiga habemik ja Ussivälu Taali , mõlemal pühalikud ilmed näol . </s> <s> Valged kogud sumasid ükshaaval nende ette ning Taali surus ristitava pea vette , pruuni habemega mees tegi parema käega ristimärgi ning pobises mingeid sõnu . </s> <s> Mida just , seda ma ei kuulnud – pidin ju hoiduma eemale põõsaste taha , et mitte rituaali segada . </s> <s> Tseremoonia kordus samasuguselt ka teistega . </s> <s> Ristitavad olid peale ühe naised , enamasti vanaeided , kuid ka paar teismelist näitsikut oli hulgas . </s> <s> Üks häbeliku näoga kollasejuukseline poiss oli samuti sattunud sellesse seltskonda ning ta tõrjuti kaugemale metsa , kui naised hakkasid end linadest vabastama ning kuivi hilpe selga tõmbama . </s> </p>
<p> <s> Nägin säärast vaatemängu esmakordselt ning see mõjus kummaliselt . </s> <s> Oleksin tahtnud naerda , kuid ei julgenud . </s> <s> Kuigi redutasin üksi sarapuupõõsas ning mind ei võidud näha . </s> <s> Vaevalt oleks neid eitesid tavalises elus suplema saadud sundida , aga nüüd astusid nad kõik kõhklemata voogudesse . </s> <s> Jõgi voolas loiult ning vesi oli soe , kuid ikkagi polnud talunaised harjunud vette minema . </s> <s> Hea , kui nad end laupäeviti toobris pesid – Läänemaal leidus saunu vähe . </s> </p>
<p> <s> Minu üllatuseks ei suundunud vastristitute seltskond tagasi Põrgupadriku värava ette , vaid rongkäik pöördus teisele metsarajale . </s> <s> Distantsi hoides järgnesin neile , kuid ei osanud aimata ohtu . </s> <s> Kui sööstsin inimhulgast läbi Hiiemäele , oli meie pühapaik juba rüüstatud : hiljutiistutatud noor tamm maha murtud ning labürindikivid laiali pillutatud . </s> <s> Tormasin künkale ja karjatasin : " Mida te , hullud , teete ? ! </s> <s> Teil pole mingit õigust , see pole teie maa ! " </s> </p>
<p> <s> Kuid usumäratsejad ei teinud minust välja , vaid nende jada hakkas tagasi liikuma . </s> <s> Leidsin kätte Ussivälu Taali , keda lahkusulistest ainukesena tundsin . </s> </p>
<p> <s> " Mispärast ? </s> <s> Miks see hiis teid pahandab ? </s> <s> Usklikud peaksid ometi üksteise suhtes sallivad olema . . . " </s> </p>
<p> <s> Aga kõõrdsilmne Taali oskas minust mööda vaadata ning mühatas vaid vastuseks . </s> </p>
<p> <s> Lahkusulised jõudsid enne mind Põrgupadrikule ning istusid kohe oma vankritele . </s> <s> Enne kui ma Tarmo ja Aolille koplivärava tagant seenemetsast üles leidsin ning koos nendega üle õue tormasin , oli ristiretkekaravan kadunud . </s> </p></div2><div2 type="alaosa"><head> 19 . </head>
<p> <s> Hommikul läksime üksmeelselt Hiiemäge taastama . </s> <s> Kive tassisime jõekaldalt juurde ning labürindi ehitasime endisest uhkema üles . </s> <s> Kuid uut tamme ei saanud kohe istutada , sest keegi ei teadnud sobivat noorukest puud . </s> <s> Aga see ei teinud muret , sest Läänemaa metsades kasvab tammi rohkem kui mujal Eestis – tuleb ringi hulkudes ainult silmad lahti hoida . </s> <s> Põrgupadrikul andis Merle igale inimesele paar meetrit punast lõnga , et kõigil oleks võimalus sobivat istikut tähistada . </s> <s> Siinsetes ääretutes metsades pole säärane abinõu sugugi ülearune – olin ju isegi esimestel päevadel osanud ära eksida . </s> </p>
<p> <s> Kui olime lõpetamas kiiruga lauale otsitud lõunasööki , veeres õue tuttav tulipunane " Lada " . </s> <s> Eks saabuja olnud meie tuttav ajaloolane , kuid sedapuhku ei toonud ta kedagi kaasa . </s> <s> Kohe , kui Riho oma kirevate kilekottidega verandalävele ilmus , viskas Ulvi talle tervituse järel küsimuse " Kas leidsid ? " </s> </p>
<p> <s> " Eks ikka , " noogutas ajaloolane iseteadlikult , kuid pigistas kohe suu kramplikult kinni , et me midagi teada ei saaks . </s> <s> Kui Ulvi hakkas lauda kraamima , üritasin Paakspuuga Tallinna uudistest juttu teha , et ehk muu vestluse seas poetuks ka mõni sõna salatud teemal . </s> <s> Ent peatselt ilmus meie juurde telenaine ning tõmbas arhivaari punasesse tuppa ja sulges hoolikalt vaheukse . </s> <s> Siiski tahtsin Paakspuu ettevõtmistest aimu saada ning peale lühikest koputust astusin kähku nende tuppa ning jõudsin kuulda sõnu : " . . . neiupõlvenime sain instituudist . . . " </s> <s> Ulvi tõmbas sängiserval istuvat meest käisest ning too vakatas poolelt sõnalt . </s> </p>
<p> <s> " Vabandust segamise pärast , aga ehk tõite linnast ka mõne ajalehe kaasa ? " </s> </p>
<p> <s> Mulle visati öökapilt kimp trükisõna ning mul polnud põhjust kauemaks punasesse tuppa jääda . </s> <s> Paakspuu lausekatkend pani mu mõttejooksu siiski liikuma . </s> <s> Kelle neiupõlvenime otsiti ? </s> <s> Ehk mõne Põrgupadriku külalise oma ? </s> <s> Ulvi oma polnud tal vaja , Aolillel polnudki teist nime , ka Merle oli viidanud oma preili-seisusele . </s> <s> Jäi üle ainult proua Piia Roost . </s> </p>
<p> <s> Kas ma peaksin teda hoiatama ? </s> <s> Kuid mille eest ? </s> <s> Ega ma isegi teadnud midagi . </s> <s> Võisin vaid oletada , et punase toa inimesed nuhivad tema minevikus . </s> <s> Ent mida nad sealt otsivad ? </s> <s> " Suvejuttude " - intervjuus oli Piia vältinud mainimast oma endist nime , isegi sünnitalust püüdis vaikides mööda minna . </s> <s> Ta tahtis tõepoolest minevikku viivat ust kinni hoida . </s> <s> Nüüd nähtavasti oli Paakspuul õnnestunud õigustada oma ajaloolasetiitlit ning ust möödanikku paotada . </s> </p>
<p> <s> Rassimine Hiiemäel oli pannud asjaosalised higistama , soov sauna saada tundus põhjendatuna . </s> <s> Enam ei seisnud ükski uks lukus ning ma võisin hakata kerisega raudahju kütma . </s> <s> Parajaid puuhalge oli Tarmo küllaldaselt valmis lõhkunud , tuli vaid paluda Merlet , et ta oma asjad mujale tõstaks . </s> <s> Tegin kasevõpsikust ka mõned värsked vihad . </s> </p>
<p> <s> Enne kui keris särtsuma hakkas , tekkis vaidlus sauna kodukorra kohta . </s> <s> Kangem sugupool soovis saaremaa sauna , daamid tahtsid end näidata häbelikena ning tõstsid häält meeste ja naiste ühisvihtlemise vastu . </s> <s> Kõik poleks muidugi ka korraga lavale mahtunud , saunalisi tuli kuidagi nagunii jaotada . </s> <s> Et pikkade vaidlustega kõige kuumemat aega mitte ära jahutada , kehtestas Tarmo peremeheõigusega järgmised eeskirjad : </s> </p>
<p> <s> a ) lavale lastakse korraga kaks inimest ning kummalegi antakse üks viht ; </s> </p>
<p> <s> b ) vihtlemise elavdamiseks moodustatakse loosimise teel segapaarid , daamidel on eesõigus liisku heita ; </s> </p>
<p> <s> c ) saunaseanss kestab tund aega ; </s> </p>
<p> <s> d ) määratud tunni jooksul on õigus saunast lahkuda ainult kaevu juurde või jõe äärde külma vee saamiseks . </s> </p>
<p> <s> Tarmo tegi veel ühe viisakusžesti ning lubas saunatamist alustada kõige eakamal daamil , proua Roostil . </s> <s> Piia tõmbas endale loosiga partneriks kõige kogukama mehe ning vihtlemine võis alata . </s> <s> Kaminatoa ja pesemisruumi vahel polnud klaasust , lavale andis päikesevalgust vaid tilluke aknaruut otse lae all – nii puudusid vihtlejate piilumise võimalused . </s> <s> Ettekujutust võis luua vaid häälte järgi , aga needki osutusid väheütlevateks . </s> <s> Kaminatoa aknast võis näha , et umbes poole tunni järel tormas ihualasti Toober õue ning kaevukook kummardas mitu korda ämbrit vee järele . </s> </p>
<p> <s> Täpselt tunni aja pärast kolgiti vaheuksele ning saunalinadesse mässitud vihtlejate esimene paar ilmus teiste juurde , näod punetavad ja juuksed sassis . </s> </p>
<p> <s> Piia ilme ei reetnud mingit emotsiooni . </s> <s> Aga teistel polnud mahti teda usutleda , sest uus vahetus oli vaja saata leili saama . </s> </p>
<p> <s> Vanuse poolest järgmiseks daamiks osutus Ulvi ning loos laskis temal truuks jääda senisele partnerile Riho Paakspuule . </s> <s> Nende vooru aegu kuuldus ukseavamist poole tunni järel ning normiaja järel polnud leiliruumis kedagi . </s> <s> Ju nad olid jõe äärde lipanud – mis see pool kilomeetrit siis ära ei ole . </s> </p>
<p> <s> Kolmas daam oli Merle , kellel jäi valida vaid kahe mehe vahel . </s> <s> Ma ei tea , kas Tarmo tegi liisuheitmisel sohki või mitte , igatahes sattusin partneriks mina . </s> </p>
<p> <s> Lasin tütarlapsel esimesena leiliruumi astuda ja seal end paljaks koorida . </s> </p>
<p> <s> Ise hautasin pesemisruumis veeämbris pikkamisi kasevihta . </s> <s> Siis pidin minagi lavale astuma . </s> <s> Merle istus kerisest kaugemal nurgas , väikesed rinnakumerused pilgule avatud , viht süles . </s> <s> Suveõhtud on pikad , ka leilikubriku ahtast aknast langes lavale ikka veel rohkesti valgust . </s> <s> Kujutlegem nüüd sisseastujale avanevat pilti : üleni ühtlaselt roosa neiukeha ruugete höövellaudade taustal , heledad rukkikarva juuksed kammidest vallandatuna õlgadele langemas , sinised silmad valvsalt vahtimas , roheline kaselehtedepahmak maskeerimas naise kõige peidetumat kohta , käed nõutult vihatüvest kinni hoidmas ; ümmargused , vaevu eristuva varjundi võrra tumedamad põlved varjamas sissepääsu keelatud territooriumile , kümme korrapäraselt lõigatud küüntega varvast toetumas lava vaheastmele ; varbad valvsalt valmis keha püsti tõstma , ka õlgades avaldumas varjatud liikumisvalmidus . </s> </p>
<p> <s> Kuidas mina pidin käituma ? </s> <s> Kas rahumeelselt lavaserval istuma ning vihaga oma karvapuhmast väljaulatuvaid tolgendeid varjama ? </s> <s> Et rõhutada sugupoolte võrdsust . </s> <s> Või kasutama meessoo algatusõigust ? </s> </p>
<p> <s> Ma leidsin kolmanda tee ning kupatasin kopsikutäie vett kerisele . </s> <s> Kitsuke lavaruum pahvatas kuumust täis , auruloor varjas tütarlapse rinnad ja näo . </s> </p>
<p> <s> " Ai , kõrvetab ! </s> <s> Mis sa , hullvaim , teed ! " </s> </p>
<p> <s> Tõrjuv , pelglik vaikus oli murtud , pingeline hoiak kadus . </s> <s> Istusin lava ahjupoolsesse serva ja äigasin vihaga paar korda üle abaluude . </s> <s> Leili tundus alustamiseks tõepoolest liiga palju olevat . </s> <s> Viskasin järgmise kapatäie vett hoopis naabri tissidele ja õlgadele . </s> <s> Tüdruk kiljatas , kuid jahutus mõjus ilmselt leevendavalt . </s> <s> Ta ei riskinud ikka veel vihta oma üsalt kergitada ning vaatas mind nurkakäsutatud koolilapse pilguga . </s> <s> Kuid nurkapandud teavad oma rolli ning ka Merle püsis laval – ei hüpanud alla veetõrdusse ega pagenud välja . </s> <s> Ängasin kerisele vaid pool kopsikut vett , kastsin oma hõrgutavalt lõhnava oksapundi uuesti märjaks ning hakkasin mõõdukate löökidega naabrinna ülakeha sahmima . </s> <s> Ta pööras mulle vastu oma turja , lavanurgas istuvana polnud tal kuhugi taganeda ning ma vihtlesin ta piha punetama . </s> <s> Selleks olid ju vihad köidetud ja saun köetud . </s> <s> Ainult naabrus võis tunduda harjumatuna , kuid sedagi ainult alastioleku mõttes . </s> <s> Me polnud ju mingid võnnuvõõrad , vaid nädal aega seltsinud ning seega mitte ainult teretuttavad . </s> <s> Merle oli ju mind portree jaoks pilguga üdini läbi uurinud , me olime jõudnud vaielda nii elu kui ka kunsti üle , olime hakanud sinatama , ma olin teda suudelnudki . </s> <s> Me olime kiirendatud korras tundmaõppimiskursuse läbi teinud – ajajooks on kõikjal kiirenenud . </s> <s> Miks siis mitte ka tutvumisel ? </s> </p>
<p> <s> Ulatasin oma viha tüdruku kätte , et ta ka mind sahmiks . </s> <s> Merle üritas küll algul raskelt lüüa , võttis appi koguni teise käe appi , kusjuures ta häbemekarvu varjav viht kukkus maha . </s> <s> Ta oli juba nii tümitamishoos , et ei läinud seda üles korjama . </s> <s> Aga kui raskelt suudab naisekäsi meheturja ikka lüüa , kui ta pruugib ainult viha ladvapoolset otsa ! </s> <s> Ent Merle ei taibanud või ei tahtnud vihta teistpidi keerata . </s> <s> Ega mind olnudki põhjust millegi eest nuhelda . </s> <s> Meeste eesõigus on rünnata , naiste tarkus õigel momendil alistuda . </s> <s> Ma olin saunalavalgi viisakalt käitunud . </s> </p>
<p> <s> Lõpuks libistas Merle end minust eemale ja viskas rootsikuks taotud viha meie vahele : " Ma pole saaremaa saunas käinud ega tea , mida peab veel tegema . </s> <s> " </s> </p>
<p> <s> " Aga mina olen ja tean ! " laususin ja küünitasin käed tüdruku pihta embama . </s> </p>
<p> <s> " Ei tohi ! </s> <s> Ei tohi üle viha tulla . </s> <s> Viht olgu nagu mõõk Tristani ja Isolde vahel ! </s> <s> Mäletad ometi Tristani ja Isolde lugu ? " </s> </p>
<p> <s> " Miks ma peaksin mäletama ? " </s> </p>
<p> <s> " Sa oled Tartus filoloogiat studeerinud ning teile õpetati ka keskaja kirjandust . </s> <s> " </s> </p>
<p> <s> " Aga ma õppisin stagnaajal , kui kõike tehti poolikult , " valetasin ma professor Peebu peale . </s> <s> Armastuses ja sõjas on kõik lubatud . </s> <s> Pealegi on Harald Peep surnud ega saa minu luiskamisest teada . </s> </p>
<p> <s> Rabeldes libises ka teine viht lava alla . </s> <s> Merle oli juba mu käte vahel ning tagus mind oma väikeste rusikatega . </s> <s> Aga ta ei löönud näkku – see oli rahustav märk . </s> <s> Küllap tüdruk oleks saanud veel nüüdki end lavalt alla libistada , aga ta pidas õigeks minuga üleval heidelda . </s> <s> Õnneks oli lava asjatundlikult tehtud hööveldatud haavalaudadest ning meiega ei saanud juhtuda midagi paha ( kuuselauad võinuks vaiku välja ajada või pinnu tagumikku torgata ) . </s> </p>
<p> <s> " Ära tee ! </s> <s> Ma hakkan karjuma . </s> <s> " </s> </p>
<p> <s> " Teised peavad seda naljaks . </s> <s> " </s> </p>
<p> <s> Tüdruk ei üritanud karjuda , vaid ta vastupanu lõtvus . </s> <s> Ma ei võinud enam viivitada , sest liigne rabelemine hakkas lõdvendama erektsiooni , partneri alistumine oli toimunud viimasel hetkel . </s> <s> Ja siis ma olin juba naise sees ning tundsin , kuidas riista jäikus tugevnes . </s> <s> Mul hakkas hea ning naine klammerdas käed mu piha ümber . </s> <s> Me hakkasime ühises rütmis õõtsuma . </s> <s> Hõljusin varsti nagu Kaspia lainetel , kus liigsoolane vesi keha kannab . </s> <s> Kuskil mängiti Raveli " Boolerot " , pillid vaikisid ükshaaval , lõpuks jäi flööt ainukesena meloodiat esitama . </s> <s> Kaamelid kadusid järk-järgult luidete taha . </s> <s> Siis tinistas keegi Sibeliuse " Valse tristet " . </s> <s> Post coitum animal tristis est . . . </s> </p>
<p> <s> Väljast kolgiti pesemisruumi uksele . </s> <s> Muidugi võis tund läbi olla . </s> <s> Kuigi kuuskümmend minutit suudab peita endasse terve sõja – ettevalmistuse , ründamise , võidu ja kaotuse vahel balansseerimise , kulminatsiooni ja alistumise . </s> <s> Kui üks kapituleerub , peab teine võitma . </s> <s> Aga mõnes võitluses võidavad mõlemad . </s> </p>
<p> <s> Hüppasin lavalt alla , valasin end tõrdust külma veega üle ning sikutasin trussikud jalga . </s> <s> Eesruumi kaminas olid halud söele põlenud ning grilliti vorste . </s> <s> Istusin tühjale toolile ning rüüpasin ulatatud õllekannu tühjaks . </s> </p>
<p> <s> Kui Merle pesukojast väljus , läks sauna viimane paar – Tarmo ja Aolill . </s> <s> Kõrvaltvaadates ei tundunud nad sobiva paarina : Tarmo viiekümnene , jässakas ja tõmmu , mustad bakenbardid andmas näole mingit mefistolikku ilmet , aga Aolill ehk poole noorem ( sünniaastat ma ei teadnud ) , kleenuke ja habras , kastanpruunide juuste , kuid siniste silmadega . </s> <s> Bikiinid jätsid ta luised sääred ja põlved paljaks , rind kummitus ainult kergelt . </s> <s> Aga vist oli Tarmo temagi vallutanud , egas ta muidu oleks Põrgupadrikule sattunud . </s> <s> Vahest ihkas Aolill näitlejaks saada ning Tarmo oli talle vastavaid lubadusi andnud ? </s> <s> Tüdrukul ju näis mingit annet leiduvat , kõnepidamisel oli ta igatahes mõjunud , nagu oleks Valmar Adamsi retoorikakursusel käinud . </s> <s> Aga võibolla ta oligi Tartus ka Adamsi koolituse läbi teinud ? </s> </p>
<p> <s> Heitsin kutsuva pilgu Merlele , kes punetas näost , helekollased juuksed sassis , nägu meikimata . </s> <s> Olin ühe tabureti enda kõrvale tõmmanud ning Merle istuski sellele . </s> <s> Õigupoolest polnudki muud vaba istet , Tarmo rüüpas õlut seistes . </s> <s> Kahetsesin , et olin vaba tabureti enda kõrvale sikutanud . </s> <s> Nüüd ma ei teadnud vastust küsimusele : kas Merle oleks ka ise selle minu juurde tõstnud . </s> <s> Ja seda ei saanud ma tema enda käest küsida . </s> <s> Elu pakub ikka vastuseta küsimusi , vahel väikesi , vahel suuri . </s> </p>
<p> <s> Mul oli enda ja Merlega nii palju tegemist , et ei jäänud üle aega Aolille jälgimiseks . </s> <s> Ei oska ka järeldada , kui soojaks nende vihtlemine kujunes . </s> <s> Igatahes mingeid tõrkumise moodi hääli polnud leilitamisel kuulda , ka ei ilmunud tütarlaps enneaegu nähtavale . </s> <s> Viimasele paarile küll keegi tunni möödumisest seinale koputamisega märku ei andnud , aga vist kestis ka nende seanss sama pikalt . </s> <s> Aolill oli ju oma jutluses esinenud askeesi ja tsölibaadi vastu , nii et põhimõttelist takistust tal ei võinud olla . </s> <s> Polnud ta ka enam neitsieas ning võis Tarmolt isegi last soovida . </s> <s> Teadsin , et minu generatsiooni vallalistest naistest olid mitmed just edukaid kirjanikke ja teadlasi järeltulijate isadeks valinud , uskudes nähtavasti andekuse päritavusse . </s> <s> Varasem kirjanduslugu küll seda mõttekäiku ei kinnitanud : ei Kreutzwaldi , Koidula , C. R. Jakobsoni , Jakob Hurda , Jakob Pärna ega Eduard Brunbergi lastest olnud mingeid tuntud või teenekaid isikuid saanud . </s> <s> Seevastu Jannsenite perekond moodustas juba esimese kirjandusliku dünastia . </s> <s> Lydia Koidulale lisaks oli ju ka vend Harri raamatuid avaldanud , kuid ajajärgule mittemeeldiv baltluse ideoloogia ei lasknud tal suuremat tunnustust võita . </s> <s> Aga XX sajandi lõpul olid konkureerimas juba mitu kirjandusdünastiat : Hindid , Rauad , Viidingud , Sangad . . . </s> <s> Näitlejatedünastiad polnud küll nii laialdased , aga siingi leidus sugulasi : Eskolad , Eelmäed , Malmstenid , Mikiverid . . . </s> <s> Nii et küllap maksis naistel püüda oma laste isadeks ka lavastajaid . </s> </p></div2><div2 type="alaosa"><head> 20 . </head>
<p> <s> Väike Aolill polnud rahvusliku religiooni projekti unustanud . </s> <s> Ka järgmisel päeval käis ta usinasti Hiiemäel , et viimaseid rüüstamisjälgi kaotada ning labürinti uute kivide lisamisega arendada . </s> <s> Ta polnud ise usumäratsejaid näinud ega osanud neid karta . </s> <s> Mina aga olin näinud Ussivälu Taali ja Keri Oti fanaatilisi nägusid ning lahkusuliste kuulekust neile . </s> <s> Kui ma poleks olnud nii hõivatud Merle saatmisest tema maaliretkedel , siis oleksin tüdruku pärast kartnud . </s> </p>
<p> <s> Pühapäeva hommikul kutsus Aolill meid kõiki Hiiemäe pidulikule avamisele . </s> <s> Muidugi olime nõus ning rõivastusime veidi pidulikumalt : Merle tõmbas oma lühikese kleidi asemel selga vikerkaarelikult kireva batikrüü , Piia ruudulise seeliku ja valge pluusi , Ulvi oma ratsaväelasekostüümi ning Tarmole seoti triibuline lips ette . </s> <s> Aolill ise haaras kaasa tumeda päevateki , mille kummassegi serva oli kootud sinimustvalge triip . </s> <s> Tarmo oli kunagi maininud , et oli selle pärinud oma emalt . </s> </p>
<p> <s> Hiiemäel tõmbas Aolill ajakohaste triipudega teki õlgadele ning kinnitas selle lõua alt väikese viikinglaevasõlega . </s> <s> Selle lihtsa kostümeerimisvõttega eraldus ta muust seltskonnast . </s> <s> Ta astus aeglasel sammul labürindi siseringi ning alustas : </s> </p>
<p> <s> " Kallis kogudus ! </s> <s> Kes on pärast meie eelmist koosviibimist kellegagi avalikult tülitsenud või salaja viha kandnud , palun pange oma kivi siia minu jalge ette , ning te saate oma südamekoormast vabaks . </s> <s> " </s> </p>
<p> <s> Jutlustaja ootas mõne hetke , kuid ühtegi kivi ei toodud – ju me polnud söögilauajutluses seda Kallaste perekonna traditsiooni tõsiselt võtnud . </s> </p>
<p> <s> " Austatud koguduse liikmed ! </s> <s> Mul on raske uskuda , et teil pole viimastel päevadel viha südames pesitsenud . </s> <s> Ent küllap te pole veel selle tavaga harjunud . </s> <s> Kuid uskuge mind , see kergendab elamist . </s> <s> " </s> </p>
<p> <s> Ulvi vaatas vilksti Piia poole , Paakspuu vahtis mornilt maha , aga keegi ei tihanud kivi sisemisse ringi tuua . </s> <s> Kuigi metssigade songermu tasandamisel oli väikesi kive ümbritsevasse rohtu veerenud ning hea tahtmise puhul oleks võinud igaüks mõne neist leida . </s> </p>
<p> <s> " Me oleme tulnud sel heinakuu pühapäeval siia selleks , et avada esimene uue Uku usu hiis Eestis . </s> <s> Esivanemate vaimude nimel kuulutan mina , Aolill Roomere , siinse pühade puudega hiie pühaks kohaks , kus kõik võivad oma südamekoormaid maha panna ning parema tuleviku lootuses palvetada . </s> <s> Seda pinda ei tohi edaspidi masinatega muuta , jäägu siit eemale autod , traktorid , buldooserid ja muud maaõliga käivitatud mootorid . </s> <s> Niisamuti ei tohi siinset pinda väetada ei keemiliste ainetega , siinsed puud ja taimed sirgugu ainult omast jõust . </s> <s> Praktilise abinõuna on vaja kiiresti taotleda keskkonnaministeeriumilt sellele kohale ka juriidilist kaitset ning looduskaitseobjektide nimekirja kandmist . </s> <s> Täpsema uue Uku usu põhikirja ja kodukorra töötab edaspidi välja Eesti hiite nõukogu , meie eesmärk on liikumine käima panna . </s> </p>
<p> <s> Kes tahab astuda uue Uku usu esimesse kogudusse , tõstku üles oma vasak käsi ning hõigaku " uuu-uuu-uuu ! " </s> </p>
<p> <s> Preestrinna käele järgnesid kõigi poolringis seisjate käed , kõlas ka üksmeelne tunnushüüd . </s> </p>
<p> <s> " Kallid ukulased , loen sellega esimese koguduse asutatuks . </s> <s> Kogudusele on vaja eestseisjat , keda võiks nimetada hiislariks . </s> <s> Vastav sõna on ammu eesti keeles olemas , meie kohus on see unustusest üles äratada . </s> <s> Kuna meie kogudus on nii väike ja välja kujunemata , siis pole meil ehk õigust kohe valida hiislarit , vaid ainult tema kohusetäitja . </s> <s> Hiislaril ja koguduse eestseisusel on õigus lahendada koguduse tüliküsimusi ja esindada kogudust ning hiit ametiasutustes . </s> </p>
<p> <s> Niisiis , keda esitatakse hiislari kohusetäitja kandidaatideks ? " </s> </p>
<p> <s> " Aolill Roomere ! " hõikasin mina . </s> <s> Aga Ulvi hüüdis Tarmo Kahera nime . </s> <s> Kuid viimane taandas oma kandidatuuri ning kõik tõstsid käe Aolille poolt . </s> </p>
<p> <s> Hiislar oli mõtelnud veel ühele hädavajadusele : </s> </p>
<p> <s> " Kallis esimene Uku kogudus ! </s> <s> Uuel usul ei ole hümni ega muid vajalikke tekste . </s> <s> Ma olen mõtelnud , et hümni võiks tellida Veljo Tormiselt , kes tundub praegu kõige rahvuslikuma heliloojana . </s> <s> Sõnad saaks ehk mõnest Jaan Kaplinski luuletuskogust , ta on kõige rohkem religiooniprobleemidega tegelnud luuletaja ning propageerinud sallivust mitmesuguste uskumuste ja ka uskmatuse suhtes . </s> <s> Aga vähemalt meloodialoojale peaks honorari pakkuma . </s> <s> Mul on ettepanek , et iga koguduse liige annetaks ühe Tammsaare pildiga rahatähe – eks tema ole meil kõige rahvuslikum kirjanik . </s> <s> Võibolla uue Uku usu suhtes on kõige lähedasem oma maajumala esitamisega küll Mats Traat , aga tema pildiga rahasid veel ei eksisteeri . </s> <s> " </s> </p>
<p> <s> Aolill laskis ringi käia joogitopsikul , mis täitus roheliste rahadega . </s> <s> Nii oli ka koguduse kassale alus pandud . </s> </p>
<p> <s> Kui Aolill tegi väikese pausi , palusin talt luba omapoolseks sõnavõtuks : </s> </p>
<p> <s> " Meie Hiiemägi vajab tõepoolest ka juriidilist kaitset , nagu preili Roomere äsja osutas . </s> <s> Hiis asub küll Põrgupadriku maa-alal ning kuulub õigupoolest Tarmo Kahera jurisdiktsiooni alla , kuid te kõik kogesite , mida usumäratsejad siin alles paar päeva tagasi korda saatsid . </s> <s> Eestlaste halvaks iseloomujooneks on inimlik kadedus , mis ei lase naabrite saavutusi tunnustada . </s> <s> See kadedus ulatub üksikisikutest koguni organisatsioonideni . </s> <s> Lahkusulised ei suutnud sallida uue koguduse teket ning püüdsid seda juba eos hävitada . </s> <s> Kuid me oleme seda veel palju suuremates mastaapides kogenud . </s> <s> Ja koguni riigi juhtimisel . </s> <s> 1918. Aastal , peatselt pärast vabariigi väljakuulutamist saadeti , seda uut riiki propageerima ning sellele abi hankima tolle aja üks helgemaid päid Jüri Vilms . </s> <s> Ta hukkus aga salapärastel asjaoludel Soomes : ametliku versiooni järgi lasksid ta maha Helsingi vallutanud sakslased . </s> <s> Kuid seda võisid teha ka punakaartlased , kes samuti ei tahtnud iseseisvat Eesti riiki . </s> <s> Ent riigivanem Päts polnud asja väljaselgitamisest üldse huvitatud – peaasi , et nüüd läks võim jagamatult tema kätte . </s> <s> Kui hiljem muutus ohtlikuks rivaaliks Jaan Tõnisson , siis oskas Päts temagi ülekohtuselt kõrvale tõrjuda ning koguni “ postimehes ” sekvestri alla panna . </s> <s> Või võtame ajajärgu pärast Teist maailmasõda . </s> <s> Kui palju organisatsioone lõid pagulased – küll Eesti Komitee , küll Rahvusnõukogu , küll Rahvusfondi , küll Vabariikliku Ühingu ning ajuti oli isegi pagulasvalitsusi mitu . </s> <s> Ja tänapäevalgi ei suuda põllumehed liituda üheks mõjuvõimsaks parteiks , vaid konkureerivad omavahel mitme ühishuvisid eirava erakonnana . </s> <s> Võimulolevad pankurid kasutavad aga selle ära : ei lase põllumajandusele pikaajalist laenu ega ka riiklikku dotatsiooni anda . </s> <s> Ometi on see ka turumajanduse olukorras võimalik , nagu näitab meie naabri Soome kogemus . </s> <s> Kliima ja põllumaad on meie põhjanaabritel hoopis kehvemad , kuid ometigi ei kiratse nende põllumajandus hävimispiiril . </s> <s> Vastupidi – maasikate korjamiseks on vajatud abiks koguni eestlaste tööjõudu . </s> <s> Andke andeks , et ma religioossel koosolekul hakkasin arutama poliitilisi ja majanduslikke probleeme . </s> <s> Kuid kõik on omavahel seotud . </s> <s> Me peame targalt talitama , emotsioonidest uue koguduse loomisel ei piisa ! " </s> </p>
<p> <s> Aolill tänas mind nõuannete eest ning küsis lõpuks oma hiislariõigusega : </s> </p>
<p> <s> " Kas kellelgi on olulisi küsimusi või mingeid konflikte lahendada , mida tuleks kohe arutada ? " </s> </p>
<p> <s> Piia oli juba minekul , kui Riho Paakspuu hüüatas : </s> </p>
<p> <s> " Tuleks küll lahendada üks probleem siinse paikkonna minevikust ! " </s> </p>
<p> <s> Kõik pöörasid pilgud ajaloolase poole . </s> </p>
<p> <s> " On selgunud , et Põrgupadriku talu endiste peremeeste hukkumises on süüdi üks siinse koguduse liige , täpsemini küll tema perekond . </s> <s> " </s> </p>
<p> <s> Kõik vaatasid üksteisele otsa ning ootasid täiendavat teavet . </s> <s> Paakspuu jätkas : " Meie võõrustaja Tarmo Kahera on tutvustanud lugu sellest , kuidas hukkusid NKVDlaste poolt sissepiiratud Põrgupadriku peremehed Kaarel ja Oskar Kuusemets . </s> <s> Hukkumispäeva õhtupoolikul märgati metsaservas tüdrukut , kes ütles end kadunud õhvakest otsivat . </s> <s> Eesti Riigiarhiivi Tõnismäe filiaalis on säilinud ning Eesti uurijatele kättesaadavaks tehtud ka NKVD ja KGB siiajäänud toimikud . </s> <s> Arhiivi ülevõtnud komisjon tollase linnapea Hardo Aasmäe juhtimisel on lasknud küll osa hindamatu väärtusega arhiivitoimikuid viimasel tunnil Venemaale vedada . </s> <s> Ehkki NKVD agentide varjunimede kartoteek oli juba enne Aasmäe aktsiooni kuhugi Venemaa põhja peidetud – võibolla Podolskisse , võibolla Tobolskisse või kuhugi mujale . </s> <s> Seetõttu ei saa enamasti kindlaks teha , kes reetsid metsavendi ja muid vastupanuvõitlejaid . </s> <s> Kuid mõningaid nimesid on võimalik teada saada ka Tallinnasse jäänud arhiivimaterjalide põhjal . </s> <s> Nii ongi ülekuulamisprotokollide ja muude asjaolude võrdlemisega korda läinud kindlaks teha , et vennad Kuusemetsad reetis Siina Seaver , täpsema ristinimega Sinaida , kes on sündinud 1933. aastal Läänemaal Ussivälu talus . </s> <s> Teda on 1949. aasta suvel mitu korda üle kuulatud . </s> <s> Kuna ta polnud algul NKVD agent , siis pole tal ka varjunime ning ülekuulamisprotokollis on fikseeritud tema õige nimi . </s> <s> Lasksin dokumendi tähtsamast osast teha koopia , et igaüks võiks seda teksti näha . </s> <s> Muidugi on protokoll venekeelne , kuid siinsed inimesed peaksid veel seda keelt mõistma . </s> <s> " </s> </p>
<p> <s> Riho Paakspuu tõmbas pintsaku põuetaskust välja neljaksmurtud paberilehe ning laskis sellel ringi käia . </s> <s> Kõik võisid veenduda , et S. Seaveri nimega ülekuulatav vastas julgeolekuohvitseri küsimustele ja arhivaalist võis lugeda , et ta nimetas ka seda , et tagaotsitavad Kuusemets , K. A. ja Kuusemets O. A. on end varjanud Põrgupadriku talus ja asuvad metsalagendikul heinaküünis . </s> <s> Protokolli lõpus leidus S. Seaveri allkiri . </s> </p>
<p> <s> Paakspuu ootas , kuni kõik olid protokolli koopiaga tutvunud , ning pistis selle uuesti taskusse . </s> <s> Siis jätkas : </s> </p>
<p> <s> " On võimalik tõestada , et Piia Roosti neiupõlvenimi on Seaver ja Sinaida Seaver on tema ema ning on elanud Ussivälu talus . </s> <s> Kas seda usutakse niisama või on vajalik perekonnaseisuametist tellida Piia Roosti sünnitunnistuse ärakiri ? " </s> </p>
<p> <s> Hiiemäele tekkis vaikus , kõik sihtisid silmadega Piiat . </s> <s> Kuid naine ei lasknud nina norgu , vaid lõi pea selga ning sähvas Paakspuu suunas : " Jah , minu neiupõlvenimi on Seaver ning selle teadasaamiseks pole vaja joosta Rahvuslike Uuringute Instituudi personaliosakonda . </s> <s> " </s> </p>
<p> <s> " Niisiis proua Roost on tunnistanud oma päritolu ja . . . " haaras Paakspuu sõna uuesti enda kätte , kuid Piia ei lasknud tal lauset lõpetada : " Tahaksin teada , kas Ajaloo Instituudist minemalöödud Riho Paakspuu tegeles nuhkimisega juba nõukogude ajal või on ta sellise ülesande saanud praeguselt koordinatsioonikeskuselt ? " </s> </p>
<p> <s> Mareki õllekõht lõi naerust vabisema , Tarmo püüdis küll oma muiet maha suruda . </s> <s> Paakspuu kiunatas : " Solvamine pole vastus . </s> <s> Argumentum ad hominem kasutamine vaidlustes on loogikareeglite vastu . . . " </s> </p>
<p> <s> " Ent loogikaõpikud lisavad selles paragrahvis täiendava kõrvallause , et " praktikas kasutatakse seda küllalt edukalt " , tahtsin minagi ajaloolast tögada . </s> </p>
<p> <s> Piia jätkas omakorda retoorilise küsimusega : </s> </p>
<p> <s> " Mis mu vaene ema pidi siis tegema ? </s> <s> Ta oli vaevalt seitsmeteistkümneaastane , kui see NKVD või kuidas seda nimetada , tema kinni võttis ning pinnima hakkas . </s> <s> Ema oli ju koguni asitõendiga arreteeritud , ta oli metsavendadele süüa viimas , ega siis vennad Kuuseoksad olnud siinkandis ainukesed peidusolijad . </s> <s> Laaned ja sood on ju laiad ning pakkusid varju teistelegi , kes üle mere ei pääsenud . </s> <s> Ema oli esmakordselt rasedaks jäänud , tema noormees varjas end Padenurme lossi tagusesse metsa ehitatud punkris . </s> <s> Saage aru , ta ei võinud ju NKVDd sinna juhatada ! " </s> </p>
<p> <s> " Aga Põrgupadrikule võis ? " </s> <s> See oli Tarmo , kes selle lause ägedas toonis hiiepuude alla paiskas . </s> </p>
<p> <s> " Teda oli juba kaks päeva püssivarrastega pekstud , aga kõhtu polnud veel togitud . </s> <s> Siis ähvardati tema peale ässitada hundikoerad , kui ta ei näita kätte , kellele ta metsa süüa tassib . </s> <s> Ta oli öösel kinni võetud , kuid sõidutati uuesti õhtupoolel metsa samasse kohta ja kästi sealt minna metsavendade juurde . </s> <s> Seersant järgnes talle paarikümne meetri kaugusel . </s> <s> Kuuseoks ei märganud võsa varjus liikuvat jälitajat ja läks tagasi heinaküüni juurde . </s> <s> Eks siis ema pidi osutama nende Põrgupadriku heinaliste suunas , et neile ta tahtiski söögikorvi viia . </s> <s> Kuid tal ei lastud kellegagi kokku saada , vaid viidi tagasi metsateel seisvasse autosse . </s> <s> Julgeolekumehed piirasid küüni sisse alles öösel , lootes , et sinna koguneb magama rohkem metsavendi . </s> <s> Edaspidist te juba teate , et Kuuseoksad ei andnud alla , vaid saatsid põlevast hoonest välja vaid naised – Meeta Kolgioja ja Reet Rillo . </s> <s> Mõlemad viidi Siberisse ning nad said tagasi alles pärast Stalini surma . </s> <s> " </s> </p>
<p> <s> " See on teada , sest Meeta Kolgioja ongi minu ema , " lausus Tarmo ning seletas lisaks : </s> </p>
<p> <s> " Ma olen ju 1950. aastal Tobolski oblastis sündinud ning imekombel ellu jäänud . </s> <s> Ema rääkis , et mind toideti kitsepiimaga , mis on lehmapiimast rammusam . </s> <s> Aga seda ma ei teadnud , et saatuslikku rolli mängis Ussivälu Seaveri Siina . </s> <s> Ent mis temast endast on saanud ? " </s> </p>
<p> <s> Piia pühkis pisarad põskedelt ning lausus vaiksel häälel : " Teda Siberisse ei saadetud , kuid ta läks sellest õnnetust kohast ära Valgamaale . </s> <s> Harglasse , kus sellal oli Molotovi-nimeline kolhoos . </s> <s> Tolle kolhoosi esimees oli ainuke , kes Moskva käsu kohaselt hävitas ära pool küla , lastes hooned keskusesse kokku vedada . </s> <s> Nii et koduloomisest ei tulnud ka seal midagi välja ning me tulime tagasi Läänemaale . </s> <s> Ema on maetud Nissi surnuaiale . </s> <s> Palun andeks anda see halb , mida Seaveri pere on teinud Põrgupadriku rahvale . </s> <s> " </s> </p>
<p> <s> " Ma palun Ukut ja häid haldjaid , et esivanemate vaimud andestaksid ning lepitaksid vaenuteele sattunud pered , " lausus Aolill vannutaval häälel ning lõpetas koosoleku hiies . </s> </p>
<p> <s> Põrgupadrikule sammuti vaikides . </s> <s> Juba varem oli teada , et Ulvi oli käskinud operaator Toobril sõita Tallinnasse : metsatalus salvestatud videomaterjal vajas monteerimist . </s> </p>
<p> <s> Piia Roost korjas oma asjad kokku ning istus Toobri autosse : </s> </p>
<p> <s> " Hüvasti ! </s> <s> Olid kenad suvepäevad . </s> <s> " </s> </p>
<p> <s> " Kas sa tagasi tuled ? " huvitusin mina . </s> </p>
<p> <s> " Ei usu , et ma võiksin veel Põrgupadrikule ilmuda . </s> <s> Kui valusad saladused on avalikuks tehtud . </s> <s> See Paakspuu on tõepoolest vilunud nuhkija . </s> <s> " </s> </p>
<p> <s> Ajaloolane oli kolmas lahkuja , tema istus oma " Ladasse " . </s> <s> Ulvi kuuldus talle verandal ütlevat : </s> </p>
<p> <s> " Vaata siis , kas nende kohta ei leidu midagi . </s> <s> Me peame võitma ! " </s> </p>
<p> <s> Lause jäi mõistatuslikuks , kuid polnud ilmselt mulle määratud . </s> <s> Furgoonimootor hakkas mürisema ja auto veeres väravast välja , " Lada " tema kannul . </s> <s> Pühapäeva õhtul muutus Põrgupadrikul vaikseks , lahkujad jätsid maha nukra meeleolu . </s> </p></div2><div2 type="alaosa"><head> 21 . </head>
<p> <s> Merlele tundus magamine sauna leiliruumis nähtavasti siiski ebamugavana ning ta kolis pärast Piia lahkumist aita . </s> <s> Õhtul asendasid Noa-laeva taevas juba tumedad vihmapilved ja hakkaski sadama . </s> <s> Vihm toob kaasa jahedust ning surub peale üksindustunnet , sellest ei suutnud eemale hoiduda ka linalakkjuustega Merle . </s> <s> Piisas nõrgast vihjest , kui ta lubas mul üle aidaläve astuda ning teki alla libiseda . </s> <s> Kaks keha soojendavad teineteist ning muudavad septembriöödki mõnusaks , rääkimata lõikuskuuõhtutest . </s> <s> Vihm sahises katusele ning isoleeris meid muust maailmast . </s> <s> Mõttelend võis teha segamatult tiire nii ajas kui ka ruumis . </s> </p>
<p> <s> Küllap Tammaru Marigi magas suvekuudel rõivaaidas ning ootas küljesoojendajat . </s> <s> Aga Margus ei tulnud , tema unistused ulpisid Tiina kannul . </s> <s> Ent kas Mari ja Tiina magasid ühes aidas ? </s> <s> Kui jah , siis valvasid nad teineteist , et poiss ei jõuaks kummagi teki alla . </s> <s> Varitsesid ning vihkasid vaikselt teineteist , kuni lõpuks jaanitule aegu tunne raevukalt sõnadeks purskus . </s> <s> Ent mitu ruumi võis olla Tammaru aidal ? </s> <s> Draamakirjanikult ei nõuta üksikasjalikku kirjeldust , piisab paarisõnalisest kohamääratlusest . </s> <s> Aga kui Kitzberg oleks Tammaru rahvast romaani kirjutanud , siis oleks ta ehk informeerinud sellestki . </s> <s> Muidugi oli aidas mõni ruum terade hoidmiseks . </s> <s> Ühes salves rukis , teises oder , kolmandas kaer . </s> <s> Nisu vist Tammarul ei kasvatatud , kuskil pole poolt sõnagi mainitud saia või kookide küpsetamisest . </s> <s> Tehti ainult musta leiba , heal vilja-aastal puhastest teradest , ikaldusaastal segati aganaid ja puukoort juurde , sest kõhtu ei võinud tühjaks jätta . </s> <s> Musta leiva traditsioon on meil kestnud siiani , ehkki nüüdne leib on üsna hele . </s> <s> Jahu sõelutakse veskites ju täiesti kliidest puhtaks , pealegi segatakse nisu- ja maisiiva hulka . </s> <s> Aga niimoodi järgneb vitamiinidevaegus ning tuleb kunstlikult jahu retsepti muuta , sinna poolikuid teri sekka puistata , et poest võiks osta täisteraleiba . </s> <s> Need pätsid on tumedamad . </s> </p>
<p> <s> " Kas sa oled maalinud natüürmorti leivapätsiga ? " tegin oma mõtisklused kuuldavaks . </s> </p>
<p> <s> " Natüürmorti küll , aga mitte leivaga . </s> <s> Luulik Kokamägi õpetas , et natüürmordi esemete hulgas on olulised pudelid või muud klaasanumad , et tekiks valgusepeegeldusi . </s> <s> Ta ütles , et mul ei maksa eeskuju võtta Olev Maranalt , kes maalib savikausse ja puuvilju , mis on tuhmid ega sünnita probleeme . </s> <s> " </s> </p>
<p> <s> " Aga kas sa sellele oled mõtelnud , et Tammaru söögilaual võisid ka saviliuad ja leivakannikad pinget tekitada ? " </s> </p>
<p> <s> " Kuidas ? </s> <s> Ma ei taba su mõttekäiku . </s> <s> Kas sa kõneled Kitzbergi näidendist ? " </s> </p>
<p> <s> " Ikka sellest . </s> <s> Seal ju ka moodustasid leivapoolikud ja kördikausid pingevälja sellega , et neid oli liiga vähe . </s> <s> Kuid tänapäeval toidunõud enam sääraseid pingeid ei loo ning Maran maalib neid asjata . </s> <s> Meie pingeväljad on hoopis teistsugused . </s> <s> " </s> </p>
<p> <s> " Missugused ? " </s> </p>
<p> <s> " Probleemid on vastupidisteks muutunud . </s> <s> Maamehed tahavad endiselt rukist kasvatada , aga sügisel on seda raske müüa . </s> <s> Veel läheb kõigile hinge laul " Sääl , kus rukkiväli lagendikul hõljub . . . " , aga põllumees peab nurme murelikult vaatama . </s> <s> Sest pagaritöökojad ei taha enam eesti jahu ning toovad ettekäändeks , et sellest ei saavat head leiba ja saia küpsetada . </s> <s> Kogu aeg on saadud , aga XX sajandi viimasel kümnendil järsku ei saa . </s> <s> Võõras vili tõrjub lihtsalt eestimaised tooted välja . " </s> </p>
<p> <s> " Sul on muidugi õigus , mu vend on ka seda rääkinud . </s> <s> Aga ma ei oska niisugust probleemi maalikunstis väljendada . </s> <s> " </s> </p>
<p> <s> " Võibolla seda ei saagi kunstivahenditega kujutada ? " </s> </p>
<p> <s> " Kuid sa võiksid sellest ometi kirjutada . </s> <s> Sõna on konkreetsem kui joon ja värv . </s> <s> Miks sa , Neeme , ometi sellest " Postimehele " ei kirjuta ? " </s> </p>
<p> <s> " Ajakirjaniku sõna on lühiajalise mõjuga , juba järgmisel päeval heidetakse leht prügikasti . </s> <s> " </s> </p>
<p> <s> " Sellest hoolimata . </s> <s> Kui kõik lehed kirjutaksid , kui iga kuu sellest juttu tehtaks , siis ei saaks ju ka ministrid ja parlament probleemist mööda vaadata . </s> <s> " </s> </p>
<p> <s> Nii me arutasime läbisegi elu- ja kunstiprobleeme vanas taluaidas , mille alusmüürile oli maalitud number 1932. </s> <s> Eks see tähendas üht ajalõiku enne meid , üht esimese Eesti Vabariigi aastat . </s> <s> See riik tundus kuidagi muinasjutuline , meile olidki sellest jutustanud vanaemad ja -isad . </s> <s> Muidugi olime sellest lugenud ka Tammsaare , Metsanurga , Mälgu , Lutsu , Rohu , Sirge ja Ristikivi romaanidest . </s> <s> Olime seda näinud ka Ants Laikmaa , Konrad Mägi , Villem Ormissoni , Eduard Ole , Johannes Võerahansu , Nikolai Kummitsa ja Andrus Johani maalidel . </s> <s> Nüüd ei maalitud enam selles laadis , värvid ja meeleolud olid muutunud . </s> <s> Carl Sarap oli endist Eestit fikseerinud fotodel , mida on levitatud ka postkaartidena . </s> <s> Ent isegi seda Eestit polnud säilinud . </s> <s> Fotograaf Peeter Tooming käis täpselt samu kohti pildistamas , kuid on saanud hoopis teistsugused maastikud . </s> <s> Kus olid olnud nurmed , laiutasid silikaatkividest laudad . </s> <s> Kus olid olnud taluhooned , irvitasid ahervaremed . </s> <s> Kus olid teid palistanud vahtra- ja tammealleed , haigutas nüüd tühjus . </s> <s> Kus olid idülliliselt keerelnud külateed , tormasid noolena silmapiiri poole asfaltteed . </s> </p>
<p> <s> Aga võibolla on meiegi aeg muinasjutuline ? </s> <s> Pimedat ööd ei leidu enam külaski , kõikjal säravad elektrituled . </s> <s> Ja mitte lihtsad lambid , vaid värvilised kirjad sõnadega SHELL , NESTE , STANDARD OIL , MOTELL , BAAR , KOHVIK , RESTORAN , KIOSK , KUMMITÖÖD . . . </s> <s> Maanteed ei muutu isegi keskööks autodest tühjaks , tubades väreldavad värvipilte väiksemad ja suuremad ekraanid , nii õuedes kui ka metsaradadel möirgavad muusikamasinad ; kauplused lõhnavad hõrgutavatest söömaainetest , lõunamaised puuviljad veretavad ja kollendavad salvede viisi . </s> <s> Riiulid on täis igasuguste helkidega pudeleid , neid pakutakse päev läbi . </s> <s> Miks ei maali Merle ometigi mõne baari seina , kus oleks klaasnõude vastuhelke ? </s> </p>
<p> <s> Merle magas . </s> </p></div2><div2 type="alaosa"><head> 22 . </head>
<p> <s> Aolill oli leidnud metsast noore , vist seitsmeaastase tamme ning me olime selle eile istutanud Hiiemäele murtud puu asemele . </s> <s> Kuid ilm oli jälle muutunud põuaseks ning tüdruk arvas , et ümberistutatud puud peab kastma . </s> <s> Ta läkski pärast lõunat seda tegema . </s> <s> Ma oleksin pidanud temaga kaasa minema , aga " Fordil " jukerdas jälle süüde . </s> <s> Homme tuleb aga alevisse toidukraami ostma sõita . </s> <s> Narr oleks kauplusest kutsuda õllejoojaid autot käima lükkama . </s> <s> Nii ma kõpitsesin rehealuses mootorit , Merle oli läinud kuhugi maalima , Ulvi lesis aias võrkkiiges . </s> </p>
<p> <s> Olin süüteahela üle kontrollinud ning kavatsesin sõitu proovida . </s> <s> Enne pidin sõrmed õlist puhtaks pühkima . </s> <s> Kui olin seda teinud ning kapotikaane kinni langeda lasksin , nägin järsku enda ees kahte võõrast meest . </s> <s> Ühel käes kärbikpüss , teisel revolver , toruots õkva minu rindu suunatud . </s> </p>
<p> <s> " Peremees , ärge rabelge , tõstke käed rahulikult üles . </s> <s> Meil on vaid veidi leivaraha vaja , " sõnas neist vanem ja kogukam . </s> </p>
<p> <s> Donnerwetter ! </s> <s> Välk ja pauk ! </s> <s> Ongi vist vennad Voitkad ? </s> <s> Lupus in fabula . </s> <s> Mis mul muud üle jäi , kui käed pea kohale kergitada . </s> <s> Kohe astus noorem , muhukirja kampsunisse rõivastatud mees minu juurde , laskis oma peod asjatundlikult üle mu kintsude ja tagumiku libiseda . </s> <s> Ta tõmbas pükste tagataskust välja mu rahakoti ning tühjendas selle pangatähtedest . </s> <s> Siis käsutati mind kööki pliidi ette istuma . </s> <s> Kõhnem röövel avas külmkapiukse ning hakkas sealt kilekotti laduma meie söögikraami : konservipurke , margariinikarpe ning juustuliistakuid . </s> <s> Vorsti oli järel vaid väike jupp , hoopis rohkem oli mul kahju saiapätsist ja leivakannikatest , mis leidusid puhvetikapi riiulil . </s> </p>
<p> <s> " Kus teised on ? " uuris vanem vägivallatseja , kui olin avanud vaheukse ning tahtsin elutuppa astuda . </s> <s> Sinna mind ei lubatud , kuid mees märkas laua juures kirjatöösse süvenenud Neemet ning käratas temagi kööki minu kõrvale . </s> <s> Avatud otsaaknast nägi ta võrkkiiges selitavat Ulvit ning jooksis naist tabama . </s> <s> Peatselt istusime kolmekesi köögis ning vanem röövel sihtis oma kärbikpüssiga mind ja käratas : " Autovõtmed ! " </s> </p>
<p> <s> Asi läks liiale , meie vähese toidutagavara ning rahasedelid olid nad juba omastanud – ka Neeme taskus leidunud Koidula ja Tammsaare pildiga paberid olid sunniviisiliselt omanikku vahetanud . </s> <s> Tegin protestivat häält : </s> </p>
<p> <s> " Donnerwetter ! </s> <s> Autot ei anna ! </s> <s> Ise tahate mängida Rummu Jürit või mõnda muud õilsat röövlit , aga teete siin vaesele teatriinimesele ülekohut . </s> <s> " </s> </p>
<p> <s> " Möla maha ! </s> <s> Kas saan juba võtmed ? " torkas kolmepäevase habemega ja kirjus sõjaväefrentšis vanem metsavend ning nügis püssitoruga mu lõuga . </s> </p>
<p> <s> Mäletasin ajalehtedest , et Voitkad polnud seni inimesi tapnud . </s> <s> Kas ta tulistab ? </s> <s> Võtmed olid jäänud autokabiini , aga ma vaikisin sellest . </s> <s> Siis taipas ka röövel ise seda ning saatis noorema rehealusesse . </s> <s> Kohe oli kuulda mootorimürinat ning roheline " Ford " veeres veranda ette . </s> <s> Noorem ilmus kööki ning haaras toidukoti kätte , urisedes seejuures : </s> </p>
<p> <s> " Neid ei või niisama jätta , vähemalt mehi . </s> <s> " </s> </p>
<p> <s> " Õigus , Ülo . " </s> <s> kostis vanem ning lippas uksest välja . </s> <s> Peagi tuli ta tagasi valge nöörikeraga – küllap ta oli seda rehealuse laual märganud . </s> <s> Meid nööriti toolide külge , pärast seda tuli nooremale meelde Ulvilt pärida : </s> </p>
<p> <s> " Ja kus siis sinu raha on ? " </s> </p>
<p> <s> Vabisev telenaine osutas tagumisele otsatoale ning peatselt tuligi noorem röövel heleda õlakotiga tagasi . </s> <s> Ta puistas selle sisu lauale ning leidis paberite hulgast vaid ühe sinise ja kolm punast raha . </s> </p>
<p> <s> " Nii vähe ? " nurises ta ning hakkas naise ülakeha kobama . </s> <s> Vanem vend mögistas naerda : " Ega ta mõni strippar ole , kes pistaks raha rinnahoidja vahele ! " </s> </p>
<p> <s> " Mine sa tema elukutset tea . </s> <s> Ma oleksin nagu sihukest sihverplaati telekas näinud . </s> <s> " </s> </p>
<p> <s> " Noh , kas on vägevad tissid ? </s> <s> Aga ära viida sellega aega , meil on aeg minna , " kamandas vanem ning teatas : " Naise võtame pantvangiks kaasa . </s> <s> Kui te tund aega rahulikult püsite ega hakka politseisse ronima , siis laseme eide lahti . </s> <s> Kui aga tagaajajad ilmuvad meie kannule , laseme ta maha – selleks kulub vaid paar sekundit . </s> <s> Kas on selge ? </s> <s> Ei mingit jälitamist ! " </s> </p>
<p> <s> Ulvigi käed ja jalad seoti kinni ning kogukam metsavend heitis saleda naise üle õla , nagu läheks ta naisekandmisvõistlusele . </s> <s> Siis kuuldus väljast kaugeneva auto urramist . </s> </p>
<p> <s> " Välk ja pauk ! </s> <s> Nagu Ameerika kriminullis , " irvitasin võimetus vihas . </s> <s> Hakkasime oma toole teineteisele lähemale kõigutama . </s> <s> Peatselt olin nii hästi manööverdanud , et mu sõrmed ulatusid Neeme randmeid puudutama . </s> <s> Meiegi olime televisiooni kriminulle näinud ning sealt midagi meelde jätnud . </s> <s> Käte lahtipusimine nõudis muidugi kannatlikkust , aga sihikindel tegevus viib ikka kuhugi välja . </s> <s> Paarikümne minutiga olime vabad , kuid meil polnud autot kurjategijate jälitamiseks ega politseilt abi otsimiseks . </s> <s> Kuid Piia jaoks parandatud jalgratast polnud metsavennad märganud ning sellega sai kiiremini edasi kui jalgsi . </s> <s> Enne kui hakkasin pedaale sõtkuma , jõudis Hiiemäelt tagasi Aolill . </s> </p>
<p> <s> " Oh , sa tuled nagu päästeingel ! </s> <s> Hiiehaldjad kaitsesid vähemalt sind , meid rööviti vahepeal puupaljaks . </s> <s> Kui su raha alles jäi , siis tee laenu ! </s> <s> Äkki trehvab maanteel nägema mõnda taksot . </s> <s> " </s> </p>
<p> <s> Uku koguduse korjanduskarp sängi all oli jäänud avastamata ning ma sain selle sisu laenuks . </s> <s> Ilma rahata ei saa tänapäeva inimene üldse tegutseda . </s> </p></div2><div2 type="alaosa"><head> 23 . </head>
<p> <s> Välk ja pauk ! </s> <s> Rooliratta taga istumine muudab inimese jõuetuks . </s> <s> Ma ei suutnud jalgrattal kuigi kiiresti metsast välja jõuda . </s> <s> Teeristidel pidin pealegi sadulast maha tulema , et jälgi uurida . </s> <s> " Fordil " olid ju kevadel uued tagakummid pandud ning rattamuster liival hästi näha . </s> <s> Muidugi , ega mõistlikul mehel palju võimalusi jäänud : ikka edasi suurteele , asfaldi peale . </s> <s> Metsa on mõtet pöörata vaid siis , kui tahad autot sinna jätta . </s> <s> Pealegi ääristasid läbi soo kulgevat rada kahel pool kraavid , millest oleksid üle saanud ainult traktorid ja krusad . </s> <s> Asfaldil kadusid aga igasugused jäljed ära . </s> <s> Ega jäänud muud üle , kui pedaalidele rõhuda ning alevisse jõuda . </s> <s> Kuigi arvasin kohe , et ega sest kohalikust politseist mingit abi saa . </s> <s> Voitkade nimetamine ajas konstaabel Aabrami siiski ärevaks . </s> <s> Ta haaras kohe telefonitoru ning andis alarmisõnumi Tallinnasse edasi . </s> <s> Sealt lubati kohe abiväge saata . </s> <s> Eks need Voitkad pannud kogu Eesti politsei naeruväärsesse olukorda . </s> </p>
<p> <s> Vaevalt tunni aja pärast jõudiski kõigi tulede hiilates ja sireenide üürates alevisse kaks uhket ametiautot . </s> <s> Esimene täis politseinikke , teine mustades maskides kiirreageerimiskomando mehi . </s> <s> Nagu mõnes Ameerika seiklusfilmis . </s> <s> Ka edaspidi püüti käituda võimsaid lääne eeskujusid jälgides . </s> <s> Isegi urisev hundikoer oli kaasa võetud . </s> <s> Kuid mis jälge või lõhna võis loomgi asfaltteel tabada . </s> </p>
<p> <s> Nii et etendus missugune ! </s> <s> Eesriie lahti , stanged üles ! </s> <s> Kihutasime alevist välja nii lõuna kui ka ida suunas , lootuses kuskil teeservas või kraavis rohelist " Fordi " näha . </s> <s> Auto kaotanuna olin politsei meelevallas . </s> <s> Ei võinud neile midagi soovitadagi . </s> <s> Nad oleksid võinud ju ka minu kuhugi metsateele maha visata . </s> <s> Kui jälle alevisse tagasi jõudsime , kogunes peatänavale rohkesti uudistajaid . </s> <s> Peamiselt muidugi igat sorti poisikesi . </s> <s> Mõelda vaid – mustad maskid ! </s> <s> Ja punaseid tulesid välgutavad autod ! </s> </p>
<p> <s> Politseid ei sallita üheski linnas , ainult külakolkas võivadki nad veel muljet jätta . </s> <s> Üks erand siiski esineb– Briti politseinikud oma mustade kiivritega on suutnud enda vastu aukartust kasvatada . </s> <s> Aga nad oskavad ka viisakad olla . </s> <s> Meil mitte . </s> <s> Alevis hakati mind ülekuulamisega vintsutama . </s> <s> Nagu oleksin mina milleski süüdi . </s> <s> Kohaliku konstaabli kirjutusmasin oli muidugi vilets logu ega suutnud ühtlasi ridu lüüa , ü- ja ä-tähed karglesid kaerajaani . </s> <s> Peale selle näis konstaabli kirjaoskus vilets olevat . </s> <s> Kui Tallinna ülemus vaevaliselt toksitud lehe enda kätte võttis , vihastas ta niivõrd , et käkerdas selle kokku ja viskas laua alla . </s> <s> Leitnant lükkas siis ühe oma mehe masina taha ning too hakkas protokolli uuesti paberile manama . </s> <s> Mina muudkui seletagu jälle otsast peale , kuidas röövlid ussaeda ilmusid ja mida ütlesid . </s> </p>
<p> <s> Kahju , et televisiooni kaameramees Toober oli just enne seda jama linna sõitnud – kus oleks võinud vägeva saate salvestada ! </s> <s> Taipasin politsei telefoni kasutada ning televisiooni helistada . </s> <s> Toobrit ma küll kätte ei saanud , aga vähemalt sain talle sõna jätta , et sõitku kohe Põrgupadrikule , et Ulvi Tulving on röövitud . </s> <s> Õhtul teataski " Aktuaalne kaamera " , et vennad Voitkad on pantvangiks võtnud televisioonirežissööri , ühtlasi pöörduti kogu rahva poole , et kui keegi kuskil neid märkab , teatagu viivitamatult . </s> <s> Politsei ise soovis vaikida , sest ka mustade maskide kaasahaaramisest hoolimata polnud nende ettevõtmisel mingeid tulemusi . </s> </p>
<p> <s> Televisiooniteade äratas minuski veidi lootusi . </s> <s> Välk ja pauk ! </s> <s> Kõigile on teatatud nii auto mark , värv kui ka registreerimisnumber . </s> <s> Niisiis peavad Voitkad sellest kiiresti loobuma . </s> <s> Või kuskil auto üle värvima . </s> <s> Aga see pole enam nii lihtne . </s> <s> Kust nad värvi võtavad ? </s> <s> Vahepeal olin heietanud üpris lohutuid mõtteid . </s> <s> Olin mõtisklenud sellegi üle , et pean loobuma suurežestilisest lubadusest Põrgupadriku ära kinkida . </s> <s> Ilma autota on tänapäeval raske hakkama saada . </s> <s> Kuidas ma muidu Sauelt iga päev tööle sõidan ? </s> <s> Kui Põrgupadriku müügile lasta , siis peaks ikka nii palju kasu saama , et mõne pruugitud auto suudaksin osta . </s> <s> Siin ju üleskõbitud kolme toaga elumaja , peaaegu uus saun , õunaaed ning mõõtmatult metsikut loodust . </s> <s> Tõsi küll , mitte ühtegi järve ning asukoht pealinnast üpris kaugel . </s> </p>
<p> <s> Kuid nii või teisiti , metsaröövlite sekkumine toob sellele ilusale suvele lõpu . </s> <s> Mind haaras äge kahjutunne , et käratasin kunstnik Merlele peale , kui ta Voitkasid pättideks nimetas . </s> <s> Eesti keelega on juhtunud imelikke asju , enam ei häbeneta rahvakeelseid seksuaalsõnu , kuid röövlite ja varaste puhul suruvad ajalehed peale eufemisme ! </s> <s> Raharöövijat hellitatakse sõnaga " pätt " , autovarast tituleeritakse " ärandajaks " . </s> <s> Pätid selle sõna tõelises tähenduses pole kunagi röövinud , vaid vahel viinaraha saamiseks kerjavalt kätt välja sirutanud . </s> <s> Pätt võib küll mahajäetud majas ulualust otsida , ja kunagi neid hüütigi paadialusteks . </s> <s> Sest ka paadi või silla all võis vihmavarju leida . </s> <s> Aga nüüd on maavanem Lepikson leiutanud koguni " liikluspäti " nimetuse , nagu võiks pätil olla muid liiklusvahendeid peale oma jalgade . </s> <s> Prügimäele ei viska keegi säärast jalgratast , millega veel sõita saab . </s> <s> Kui röövimist , varastamist ja peksmist ei juleta nimetada õige sõnaga , siis on küll Eesti riigiga viletsad lood . </s> <s> Eestlasi on ikka nimetatud orirahvaks . </s> <s> Aga et orjameelsus võiks võtta nii äärmuslikud vormid , see jahmatab . </s> <s> Sada aastat tagasi kaabati sakslasest mõisniku kintsu või koogutati vene tšinovniku ees , aga nüüd koguni eestlasest röövli ja varganäo ees . </s> <s> Välk ja pauk , ma pean ise sekka lööma ! </s> <s> Tegema kasvõi Linnateatri põrgusaalis selleteemalise lavastuse . </s> <s> Ehk Kivirähk või Toomas Kall kirjutaksid teksti , kui neile selle hädavajalikkus selgeks teha ? </s> <s> Siin saaks isegi naljamängu komponeerida , näiteks pättide kaitsmise ühing välja kuulutada . </s> <s> Kuhu võetakse vastu ainult tõelisi paadialuseid , kes pole kriminaalseid tegusid korda saatnud . </s> </p>
<p> <s> Selle raevuka mõttega seadsingi aset , kui õuest kostis automürinat . </s> <s> Kas politsei jätkab uurimist või on röövlid tagasi tulnud ? </s> <s> Kas hüpata lahtisest aknast aeda või astuda tulijaile vastu ? </s> <s> Politsei vilkuvaid tulesid polnud näha , kuid tegemist polnud ka kadunud rohelise " Fordiga " . </s> <s> Nägin läbi akna , et rooli tagant astus välja hoopis mürakas televisioonioperaator Marek Toober . </s> <s> Mul läks järsku tuju heaks : meie käsutuses on jälle auto . </s> </p>
<p> <s> Käsutasin Merle tagasi elumajja magama , ta sai enda kasutusse punase toa koos laia abieluvoodiga . </s> <s> Televisioonimehe paigutasin sauna , et meil oleks jõudu mitmel pool ning elumaja vallutamine ei sunniks kõiki alistuma . </s> <s> Toobri auto ajasime rehealusesse , mille väratid lukustasin . </s> <s> Võtmed jäid sohvri kätte , elumaja langemisel vaenlaste kätte ei oleks neil kohe võimalik autot hõivata . </s> </p>
<p> <s> Kuid need ettevaatusabinõud olid ülearused . </s> <s> Muidugi polnud Voitkad nii rumalad , et oleksid tulnud meid teist korda röövima – olime ju nii toidukraamist kui ka rahast lagedad . </s> <s> Ei tulnud ka Ulvit ega mingeid teateid temast . </s> <s> Ei uskunud , et nad täidavad oma ähvarduse , kui saadame politsei neid taga ajama . </s> <s> Kiirreageerijadki ei näinud röövleid . </s> </p>
<p> <s> Öö möödus rahulikult , ilus suvine valge öö . </s> <s> Aga see oli täis varjatud pinget , mis rikkus ära hommikugi . </s> </p></div2><div2 type="alaosa"><head> 24 . </head>
<p> <s> Hommikul pani Tarmo ette sõita Viljandimaale , kus Voitkad olid viimati peatunud , ning seal otsida Ulvi ja auto jälgi . </s> <s> Aolill soovitas enne hiies korraldada avaliku palvuse , millest võtaks osa ka alevi- ja metsarahvas . </s> <s> Nii saaksid kõik röövimisest teada – televisiooniklipp ei tarvitsenud ju maarahvani jõuda , sest oli ju ikka veel heinaaeg . </s> <s> Tuleb järele proovida , kas hiieusul leidub üldse mingit kaasahaaramisjõudu . </s> <s> Või on see idee koos major Kustas Utustega 1941. aastal Kirovi vanglas hingusele läinud . </s> </p>
<p> <s> Niisiis sõitsime neljakesi – Tarmo , Marek , Aolill ja mina – alevisse . </s> <s> Läksin koos telemehega söögikraami ostma , muidugi härra Toobri rahadega , sest röövlid olid Põrgupadriku rahast lagedaks teinud . </s> <s> Aolill ja Tarmo naelutasid kaupluseuksele sinise tindiga joonistatud teadaande jutluse kohta Hiiemäel . </s> <s> Lisaks visuaalsele propagandale tegid nad ka auditiivset agitatsiooni : Marek oli taibanud kaasa tuua ruupori ning nüüd kasutas Tarmo seda edukalt oma koolitatud näitlejahäälel . </s> </p>
<p> <s> Kohalik konstaabel Aabram tölssis küll oma väsinud vanamehesammuga agitatsiooniauto juurde , kuid uue usu kuulutajad ei hoolinud temast , vaid veeresid mööda alevi peatänavat edasi . </s> <s> Kuulsin , kuidas Tarmo hüüdis , et nad ei riku avalikku korda ega põhiseadust , vaid teostavad ainult demokraatlikku õigust levitada oma ideid . </s> <s> Et kaitsta end avalikkuse toel röövlite vastu , kuna politsei ei tule sellega toime . </s> <s> Selline avaldus võis muidugi politseinikku vihastada , aga Tarmo oli õigesti mõistnud tema loidu iseloomu : konstaabel ei söandanud televisioonikirjadega autot peatada . </s> <s> Niisiis meie sissejuhatav sõu alevis läks korda . </s> <s> Paar uudishimulikku mutti mahutasime autosse ning meile järgnes metsa veel kolm sõidukit , hall " Lada " , pruun " Toyota " , erekollane " Volkswagen " ja lõpus üks vana krusagi , kõik muidugi inimesi täis . </s> </p>
<p> <s> Autod pargiti Põrgupadriku aia taha ning me suundusime hanereas Hiiemäele . </s> <s> Kõik uudistasid väikest kivilabürinti , üks eit katsus isegi käega , et kas on looduslik kivi . </s> </p>
<p> <s> Sissejuhatava kõne pidas Tarmo – tal Panso-koolis treenitud hääl . </s> <s> Rahvas seisis poolringis väiksel metsalagendikul : pensionäridest eidekesed , rätikud lõua alla kinni sõlmitud ; aleviprouad , juuksed papiljottidega lokki krussitud ; kooliplikad oma hobusesabadega ; naiste hulgas ka paar meessooesindajat : juba hommikul rüübanud traktorist , halli kitsehabemega ätike ning kaalikaks pügatud peaga poiss . </s> <s> Küllap neid oli kaasa kiskunud alevi igapäevane igavus . </s> <s> Tammsaare väljamägi ja Rakvere lossivaremed oma suveetendustega jäid liiga kaugele , Haapsallugi ei pääsenud siinsetest võsapadrikutest hõlpsasti . </s> <s> Inimesed kuulasid huvitatult , ainult paar adventistimutti tahtsid Tarmo Kaheralt teada , et kas uus usk mõistab hukka sealihasöömise . </s> <s> Kõnepidaja teatas küsijate pettumuseks , et uus usk , mis õigupoolest on eesti rahva põline maausk , ei tugine keeldudele ja dogmadele , vaid tahab arendada vabamõtlemist . </s> <s> Eesti rahva jõud ja tema säilimislootus ei seisa mitte tema lõhenemises , vaid elujaatava juhtmõtte ümber ühinemises . </s> </p>
<p> <s> Adventistid võtsid seejärel kohe vaenuliku hoiaku : " Usk või asi ! </s> <s> Antikristuse jüngrid ! </s> <s> Küll Armagedon teid hävitab ! </s> <s> Viimnepäev on ligidal , kahetsege pattu , enne kui on hilja ! " </s> </p>
<p> <s> Tarmo haaras sõnasabast kinni ja võttis väljakutse vastu : " Küllap seda on mitmel pool kuulutatud , et maailma lõpp saabub 19. juulil . </s> <s> See kuupäev seisab aga ukse ees , see on juba homme . </s> <s> Aga milliseid viimsepäeva märke on näha ? </s> <s> Taevas on täiesti klaar , isegi vihmapilve pole olla . </s> <s> Kuskil pole maavärinaid , pole tekkinud uusi tulemägesid , jõed ei aja üle kallaste ega hävita sildu . </s> <s> Kas siis maailm jõutakse tõepoolest hävitada ühe päevaga , kui isegi Ameerika võimsad raketid ei teinud Jugoslaaviat maatasa ega suutnud kukutada hirmuvalitsejat Miloševiči . </s> <s> Kui homme on viimnepäev , miks siis kõik ei palu põlvili oma jumalat ? " </s> </p>
<p> <s> Adventistid ja viimsepäevauskujad tundsid end häbistatuna ja soovisid hiiest lahkuda . </s> <s> Osa julgemaid mutikesi keeras hiiele selja , teised jäid äraootavalt paigale . </s> </p>
<p> <s> Tarmo tutvustas Aolill Roomeret kui Tartus jumalikke tarkusi õppinud jutlustajat , kes on senistes kristlikes eeskirjades pettunud ning propageerib seepärast kõrbe karjakasvatajate religiooni asemel Eesti maameeste vana usku , mille kombeid on värskendatud . </s> </p>
<p> <s> Aolill keskendus oma esinemises eestpalvele röövitud koguduseliikme Ulvi Tulvingu eest . </s> <s> Ta vannutas ümberseisjaid , et need kuidagi ei toetaks röövleid , vaid aitaksid korrakaitsjatel jõuda nende jälgedele . </s> <s> Ta tutvustas lühidalt röövitud isikut ja tema tegevust ning laskus siis äsjaistutatud tamme ette põlvili , sirutas käed üles taeva poole : " Heatahtlik jumal Uku , taevaste ja maapealsete jõudude valitseja ! </s> <s> Anna meile tagasi sinu kummardaja ja su õiglast meelt uskuv koguduseliige Ulvi ! </s> <s> Lase vabaks ja ära hoia teda kurjade inimeste meelevallas . </s> <s> Kui ta ongi millegagi pahandanud sind või oma kaasinimesi , siis anna talle andeks . </s> <s> Nagu me tahame andeks anda oma ligimestele , kes on halva mõtte või kurja teoga meie vastu eksinud ! " </s> </p>
<p> <s> Hoolimata palvetaja kleenukesest kogust ja nõrgast häälest jättis ta esinemine mõjusa mulje . </s> <s> Kristlastel on küll kästud kujutella peaingleid Miikaeli ja Gabrieli meestena , kuid ikkagi on harjutud ingleid silme ette manama õrnade , neitsilike naisolevuste kujul . </s> <s> Kas ei võinud väike musta seelikuga tütarlaps Aolillgi näida inglina ? </s> <s> Ta õblukesed , klaverimängijasõrmedega käed mõjusid maagiliselt , ta pikad , keskelt lahkukammitud juuksed lõid tuuleiilis hõljuma . </s> </p>
<p> <s> Rahulolematud viimsepäevakuulutajad olid vahepeal lahkunud . </s> <s> Ka ülejäänud hiielised asusid hanereas Põrgupadriku poole minema . </s> </p>
<p> <s> Sohvrid istusid jälle rooli ning panid autod mürisema , võttes koosi tagasi alevi poole . </s> <s> Viimane , suur vene krusa ei tahtnud käima minna ning jäi teistest hilisemaks . </s> <s> Sohver oli tõstnud kapotikaane üles ning kontrollis aku kinnitusjuhtmeid , kui teekäänaku tagant ilmus nähtavale punapäine naine , kilekott käe otsas . </s> </p>
<p> <s> " Ulvi , kadunud Ulvi ! " hüüdsime peaaegu kooris . </s> <s> Meie üllatushõiget kuulsid ka krusasistujad ning neelasid oma pilkudega tulijat . </s> </p>
<p> <s> Ja siis karjatas üks autosistuja : </s> </p>
<p> <s> " Tõepoolest , palve mõjus ! </s> <s> Võimas usk see uus maausk . </s> <s> " </s> </p>
<p> <s> Veoauto hakkas urisema ning viis endaga kaasa sõnumi Uku usu imeteost . </s> </p></div2><div2 type="alaosa"><head> 25 . </head>
<p> <s> " Kui te peate seda nii tähtsaks , eks ma katsun täpselt jutustada . </s> <s> Mind visati nagu jahukott auto tagumisele istmele , käed ja jalad kinni nööritud . </s> <s> Aga silmi polnud mul esialgu seotud . </s> <s> Võisin märgata , et sõitsime mööda metsaradu välja asfalteeritud magistraalteele . </s> <s> Aga enne seda tegid röövlid lühikese peatuse ja sidusid mu silmad musta rätikuga kinni . </s> <s> Püüdsin vehkimise ja trampimisega märku anda , et mu käed on väga kõvasti kinni nööritud ning jäävad kangeks . </s> <s> Vanem ühmas : " Las olla ! " </s> <s> Suurteele jõudmisel sain siiski niipalju aru , et pöördusime paremale , see tähendab lõunasse . </s> <s> Ei tea , kui kaugele sõitsime , kuid igatahes tegime veel paar pööret , esimest korda paremale , teist korda vasakule . </s> <s> Kuskil metsas tehti peatus ning mul seoti nii jalad , käed kui ka silmad lahti . </s> <s> Sest mida ma võisin ikka näha ? </s> <s> Täitsa harilik männisalu . </s> <s> Ühel pool läbipaistmatu paarikümneaastane istandik , teisel pool pruunide tüvedega palgimets . </s> <s> Röövlid olid näljased ning tegid söögipeatuse . </s> <s> Kusagil lähedal pidi olema jõgi või järv , igatahes noorem , Üloks hüütud mees tõi kastruliga vett ning väikesel lõkketulel keedeti teed . </s> <s> Kohvi ei paistnud neil olevat , nad ei olnud vist märganud poolikut " Gevalia " pakki Põrgupadriku köögikapis . </s> <s> Ka mulle pakuti süüa , aga ma ei võtnud suutäitki . </s> <s> Ütlesin , et alustan näljastreiki . </s> <s> Nälgin seni , kuni mind vabaks lastakse . </s> <s> Noorem tahtis mulle saia suhu toppida , aga vanem ühmas jälle : " Las olla ! " </s> </p>
<p> <s> Televisioonis näidatud fotoroboti joonistued Voitkadest on üpris mannetud , nende järgi küll mehi ära ei tunneks . </s> <s> Pealegi muudavad nad oma väljanägemist . </s> <s> Sealsamas peatuskohas kraapis vanem röövel pärast õgimist oma näo nädalavanusest habemest puhtaks ning hakkas väga sarnanema noorema vennaga . </s> <s> Seljas oli tal kampsun , aga sealsamas autos vedeles ka kaitsevärvi sõdurifrentš , mis annab mehele hoopis teise ilme . </s> <s> Nas kisuvad küll kõvasti suitsu , " Bondi " ja " Bentonit " , aga alkoholi ei pruugi – kardavad purjuspäi sisse kukkuda . </s> <s> Aga aastaid naisseltskonnast eemale olnud , ei oska nad suud vaos hoida – ropendavad hirmsasti . </s> <s> Kuid see võib tulla ka puudulikust seksuaalelust . </s> <s> Eks tänavaplankudelegi kirjutavad rõvedusi poisikesed , kes pole veel naist kogenud . </s> <s> Aa , austatud daamid ootavad pikisilmi , et kas ma vägistamisest söandan jutustada . </s> <s> Ma ei tea , mida nad on teiste pantvangidega teinud . </s> <s> " Õhtuleht " olevat ju üht röövitud naist isegi intervjueerida saanud . </s> <s> Ei , austatud daamid , sellest rõõmust pean teid ilma jätma . </s> <s> Kinnitan , et mind ei vägistatud . </s> <s> Te ei usu ? </s> <s> Ma ei saa küll millegagi oma sõnu tõendada . </s> <s> Muidugi , eks see oleks jälk olnud , metsamehed ju lehkavad – teab kunas viimati saunas käisid . </s> <s> Ma ei tea , kuhu nad kiirustasid või mis neil plaanis oli . </s> <s> Pärast söömist seoti mul jälle suu ja silmad kähku kinni ning me kihutasime edasi . </s> <s> Minu arusaamist mööda ikka lõuna suunas . </s> <s> Siis pöörasime vasakule , aga missugusele teele , seda ma ei tea . </s> </p>
<p> <s> Õhtul tehti kuskil metsas jälle peatus ning mind vabastati köidikutest . </s> <s> Meeste vahel tekkis vaidlus : noorem tahtis mind edasi vedada , vanem käratas talle : " Sa kuradi hoorajäär ! </s> <s> Ikka oma nikunäljaga ! " </s> <s> Lugupeetud daamid , vabandage väljenduse pärast , aga ma püüan täpne olla . </s> <s> Nad astusid eemale ja lõpetasid oma vaidluse vaiksemalt , nii et ma ei kuulnud sõnu . </s> <s> Igatahes astus vanem , küllap see Aivar , minu juurde , tõmbas plaastri mu suult ära ning käratas : " Lase jalga ! " – " Kuhupoole ? </s> <s> Kus me asume ? " küsisin mina , aga mulle ei vastatud midagi . </s> <s> Nad sõitsid lihtsalt edasi ning jätsid mind pimedasse metsa üksi . </s> <s> Siis hakkasin tõepoolest nutma . </s> <s> Kuid ma ei võinud sinna jääda – ööd on ikkagi jahedad . </s> <s> Nagu mäletate , oli mind päevitamiselt kinni võetud . </s> <s> Sain mahti vaid suvekleidi bikiinidele peale tõmmata , ei muud . </s> <s> Laanes pole muidugi ühtegi teeviita , peab vaistule lootma . </s> <s> Kuid metsarajadki hargnevad ja ristuvad . </s> <s> Öösel kõige pimedamal ajal jõudsin asfaltteeni . </s> <s> Mul polnud mingit aimu , kus asun . </s> <s> Ei teadnud isegi maakonda ega ka suunda , kummale poole astuda . </s> <s> Loojunud päikese kuma järgi üritasin kõmpida lääne poole . </s> <s> Hommikuks jõudsin kuhugi kolhoosikeskusesse , mis oma vanade kivihoonetega näis endine mõis olevat . </s> <s> Olin nii väsinud , et läksin heinaküüni ja langesin unne . </s> <s> Kui ärkasin , aeti lehmi laudast karjamaale . </s> <s> Ent läbisegi liikus nii punast kui ka mustavalget karva veiseid , nii et ikkagi osanud määrata , kas tegemist on Põhja- või Lõuna-Eestiga . </s> </p>
<p> <s> Karjuselt küsides sain teada , et asun Pööravere mõisas . </s> <s> Sõiduraha polnud mulle jäetud , nii pidin hakkama maanteel hääletama . </s> <s> Nagu kiuste osutusid esimesed autojuhid naisterahvasteks , need mind peale ei võtnud . </s> <s> Lõpuks viis üks furgooniga talumees mind Pärnu-Tallinn teele , kuid mul polnud mõtet temaga Aresse sisse pöörata . </s> <s> Tallinnasse suundujaid oli varahommikul siiski mitu , sain kohe ühe ropsuga Pääskülla . </s> <s> Ent mulle ei tähendanud see pääsmist , vaid ma pidin minema politseijaoskonda oma seiklusi seletama . </s> <s> Igasugune ülekuulamine ja protokollikoostamine on tüütu , alles paari tunni pärast jõudsin koju , et võtta vanni ning saada raha – ilma on raske rännata . </s> <s> Siin ma siis olen . </s> <s> " </s> </p></div2><div2 type="alaosa"><head> 26 . </head>
<p> <s> Ulvi jutustus äratas Tarmos uusi lootusi auto tagasisaamiseks . </s> <s> Telenaine oli muidugi väsinud ning teda kaasa meelitada tundus julm . </s> <s> Panime ta punase toa pehmesse abieluvoodisse magama . </s> <s> Põrgupadriku peremees võttis kaaslaseks Mareki ning nad kahekesi kihutasid väravast välja . </s> <s> Neil oli ju teada konkreetne koht – Pööravere . </s> <s> Võibolla on metsavennad auto kuhugi sinnakanti maha jätnud . </s> <s> Nad võisid ju küll uued registrinumbrid külge kruvida , kuid sellest on maskeerimiseks vähe . </s> <s> Televisioon kordas tänagi Tarmo Kahera " Fordi " tunnusmärke , eriti selle juhipoolsel uksel olevale teatriembleemile tähelepanu juhtides . </s> <s> Selle ülevõõpamine oleks metsas üpris tülikas . </s> <s> Kõigepealt peab hankima autovärvi . </s> <s> Seda on küll saada suuremates tanklates , kuid rohurohelise autoga sinnailmumine on riskantne . </s> <s> Rohelised autod pole nii levinud kui valged , mustad ja punased . </s> <s> Ainult valget värvi on lihtsam saada , sellega värvitakse taludes uksi ja aknaraame . </s> <s> Kuid ainult rohelise auto üht ust üle värvides ei kaoks auto eripära ikkagi ära . </s> <s> Nii et varastel on omad ja politseil omad probleemid . </s> <s> Kuid igatahes on Voitkad kogenud sõitjad ega tarvitse rumaluse tõttu kraavi kihutada , nagu jumbudest autovarastega on sageli juhtunud . </s> <s> Nii et kui politsei oskuslikult tegutseb , võib Tarmo tõepoolest oma teeneka sõiduki tagasi saada . </s> </p>
<p> <s> Sellist aktuaalset probleemi arutasin Põrgupadrikule jäänud Merle ja Aolillega . </s> <s> Tuletasime meelde loetud kriminulle , küll Hercule Poirot' , küll Nero Wolfe'i nupukaid jälitamisvõtteid ja kurjategijate tabamisi . </s> <s> Otsisin Tarmo riiulilt üles Sidney Sheldoni pooliku kaanega kriminulli . </s> <s> Äkki leidub selles mõni hea jälitamisidee , mille peale kohalik politsei ei tule ? </s> <s> Igatahes on Sheldon märksa tänapäevasem ja nupukam krimkadeautor kui liiga standardiseerunud Agathe Christie või Georges Simenon . </s> <s> Olgugi et Simenon pidi olema maailma kõige loetavam autor , kes nõukogude edetabelites oli esimest kohta pandud jagama ei kellegi muu kui Vladimir Iljitš Leniniga . </s> </p>
<p> <s> Tarmo koos Marekiga ei jõudnudki õhtuks koju . </s> <s> Väsisime neid oodates ära : vaatasime päevauudiseid ja järjekordset Ameerika seiklusfilmi , mis oma osavalt doseeritud põnevusega ajas tüdrukute meeled ärevile . </s> <s> Ehk on Tarmogi koos televisiooniautoga röövlite kätte langenud ? </s> <s> Tarmo on ju boheemlaslikult hooletu , võib jätta parkimisel autouksed lukustamata – mis viga igal möödaminejal sõidukit ära ajada . </s> <s> Peale Voitkade luusib ringi teisigi autothimustavaid inimesi . </s> </p>
<p> <s> Ei tahtnud kuidagi magama minna , pidasime vajalikuks veelgi oodata ning vahtisime ära ka kesköise õudusfilmi . </s> <s> Hitchcock on oma ala meister ning ajas tüdrukud paanikasse . </s> <s> Nad ei julgenud üksi magama heita . </s> <s> Aolille pikkade sõrmedega käsi haaras mu varrukast kinni , ta anus , et ma saadaksin ta läbi pimeda köögi sinisesse tuppa . </s> <s> Astusime sinna ning ma vajutasin elektrilülitile . </s> <s> Valgus lahvatas põlema ja näitas korralikult koristatud diivanit . </s> <s> Päitsis lebas Agatha Christie " Surm Niilusel " . </s> <s> Jällegi hirmuromaan . </s> </p>
<p> <s> " Ma kardan , " sosistas Aolill ning haakis end tugevamini minu käevarre külge . </s> <s> " Mul on halb aimdus , et mingi oht varitseb kuskil . </s> <s> Millegipärast tuleb kogu aeg meelde Sütiste värss " Mind sunnib mitmekordse jõuga tööle / üks paisuv aimus oma kurvast lõpust . </s> <s> " " </s> </p>
<p> <s> Ukselink vajus alla ning pilgu ette tekkis järjest laienev pimeduse nelinurk . </s> <s> See oli ainult Merle , kes tuli vaatama , kuhu ma nii kauaks jään . </s> <s> Ta heitis meile armukadedust täis pilgu . </s> <s> Ma kiskusin oma käe Aolille haardest välja ning pöördusin teise naise poole . </s> <s> Kunstnik liibus omakorda mu rinnale ja sosistas : </s> </p>
<p> <s> " Ma kardan . </s> <s> Keegi on esikus ja pillas midagi maha . . . " </s> </p>
<p> <s> Merle võbeles must kinni hoides , Aolill värises sammu kaugusel . </s> <s> Ma pidin näitama , et olen mees . </s> <s> Läksime kõik kolmekesi läbi köögi ja ma tõmbasin järsku vaheukse lahti . </s> <s> Esikus polnud kedagi , kuid keset põrandat lebas purunenud lillevaas . </s> <s> Pruunika glasuuriga kaetud ümmargune , kõrge kaelusega keraamikatoode , mis oli muutunud üheks suureks ja kümnekonnaks väikeseks tükiks . </s> <s> Astusin neist ettevaatlikult üle ning sikutasin välisust : see oli nii lukus kui ka riivis . </s> </p>
<p> <s> " See sai olla vaid poltergeist , " püüdsin tütarlapsi rahustada . </s> </p>
<p> <s> " Poltergeist ? </s> <s> Kes see on ? " tahtis Merle teada . </s> </p>
<p> <s> " Poltergeist on purustav vaim . </s> <s> Kodukäija , kes lõhub nõusid . </s> <s> " </s> </p>
<p> <s> Vaikus suurendab hirmu , rääkimine rahustab . </s> <s> Ma pidin meenutama Eiseni tähelepanekuid rahvauskumustest , igatahes pidasin vajalikuks kõnelda , et mitte lasta tekkida masendaval vaikusel : </s> </p>
<p> <s> " Kodukäijad võib esineda vanades majades , kus keegi on tapetud või muul ebaloomulikul viisil surma saanud . </s> <s> Tallinnas on kodukäijaid kohatud Laia ja Pika tänava ning Lühikese jala hoonetes , põhjalikumates turismijuhtides on isegi täpsed aadressid kirjas . </s> <s> Aga ka Põrgupadriku kunagised peremehed on hukkunud ebaloomulikul viisil . </s> <s> Heinaküünist pole midagi järel , nii et nad võivad tulla selle asemel majja , kus nad kunagi on elanud . </s> <s> Ennast meelde tuletama , et neid ei unustataks . </s> <s> Võibolla ihkavad nad kättemaksu ? </s> <s> Veritasu , mis oli muinas-Eestis veel laialt levinud . </s> <s> Aga kuidas me saame kätte tasuda sellele NKVD soldatile , kes küüni põlema pistis ning on seega kõige otsesem süüdalane ? </s> <s> Me ei tea ju selle mehe nime ega saa teda üles otsida . </s> <s> Pealegi on ta poolesaja aasta jooksul võinud palju kordi ära surra . </s> <s> Nii et ma ei tea , kuidas kodukäijatest vabaneda . </s> <s> Ameerika filmides on küll näidatud , kuidas pastorid ekssortsismitseremooniatega vaime välja ajavad . </s> <s> Aolill , ehk on sullegi Tartus õpetatud , kuidas kodukäijatest lahti saada ? " </s> </p>
<p> <s> Tütarlaps raputas pead , aga mu kommentaar oli teda veidi rahustanud , ta ei värisenud enam . </s> <s> Ju siis ei seisa rahvaluulekursus tarbetult filoloogide õppeprogrammis . </s> <s> Ma olin Udo Kolga juures saanud hinde " väga hea " . </s> <s> Kolk oli küll ilma akadeemilise kraadita , kuid üpris üksikasjaline küsitleja . </s> </p></div2><div2 type="alaosa"><head> 27 . </head>
<p> <s> Ootus ja pinge valitsesid Põrgupadriku talus üle poole päeva . </s> <s> Merle ei söandanud metsa maalima minna , vaid lehitses sõjaeelset ajakirja " Maret " . </s> <s> Olin need mõned päevad tagasi pööningult leidnud ning suvitavatele naistele võrdlemiseks toonud . </s> <s> Et kas tunduvad sisukamad kui nüüdisaja " Anned " , " Stiinad " ja mis nad kõik on . </s> <s> Mina ja Aolill veetsime aega kriminullidega : mina lugesin Sheldonit , tema Agatha Christie't . </s> </p>
<p> <s> Varaste tagaajajad ilmusid tallu tagasi alles õhtu eel . </s> <s> Ja siis koguni kahe autoga . </s> <s> Televisioonifurgooni sabas pöördus Põrgupadriku õue tagasi Paakspuu punane " Lada " . </s> <s> Sealt astus peale juhi välja ka Piia . </s> <s> Nagu ajaloolane kohe teatas , oli ta proua Roosti leidnud alevi bussijaamast . </s> <s> Piia ise teatas , et ta olevat meile oma käekella maha unustanud ning ta põikas peale teretamist aita . </s> <s> Sealt ta ilmuski õue tagasi koos ajanäitajaga . </s> <s> Kuid ma ei söanda kinnitada , kas tunde tiksuv ratasvärk konutas tõepoolest seal padja all . </s> </p>
<p> <s> Seltskonnal oli kulunud palju aega seetõttu , et peale nuhkimissõitude olid nad käinud ka Tallinnas asju ajamas : Tarmol oli muidugi vaja oma tühjadesse taskutesse kroone hankida . </s> </p>
<p> <s> Rohelist " Fordi " polnud ei Pööraveres ega Vändras leitud . </s> <s> Ent rumal olnukski röövlitel auto jätta maanteele , kui leidus rohkesti võimalusi metsa põikamiseks . </s> <s> Eesti pole Taani ega Ungari , kus kõik maad vilja kasvatamiseks üles küntud , nii et turistil on vaeva telkimiskoha leidmisega . </s> </p>
<p> <s> Jälle eksisteeris koos kaheksaliikmeline suvitusseltskond ning hirmuäreva õhtu asemel võis Põrgupadriku õue täita lustakas häältemelu . </s> <s> Marek Toober oli kaasa toonud kitarri ning tinistas sellel Artur Rinne ja teiste vanaaegset repertuaari . </s> <s> Õhtulaua kattis Merle õue vana vahtra alla . </s> <s> Linnaskäijad olid kaasa võtnud ka õlut ning nii võisid keelepaelad lahti minna . </s> </p>
<p> <s> Peremees Tarmo haaras sõnajärje enda kätte : " Nüüd on teil olnud rohkesti aega järelemõtlemiseks . </s> <s> Missuguseid nimesid saaksite Põrgupadriku jaoks pakkuda , et selle hirmuäratavat mainet mingi optimistlikuma vastu välja vahetada ? </s> <s> Ma loodan , et jälle on kohal küllalt selle talu sõpru , et võiksime uue nime demokraatliku hääletusega ära otsustada . </s> <s> Niisiis , laske oma ettepanekutel kuulda . </s> <s> Eesriie lahti , etendus on alanud . </s> <s> Ärge häbenege ! " </s> </p>
<p> <s> " Ma ei häbenegi : panen ette see koht nimetada Seksitaluks ! " üllatas Piia . </s> </p>
<p> <s> Sööjad unustasid kahvli suhu torgata ning avaldasid imestushüüdeid , nõuti põhjendust . </s> </p>
<p> <s> " Mis erilist põhjendust siin vaja on ? </s> <s> Arvatavasti on kõik end siin tundnud linnakammitsatest ja eeskirjadest vabana ning käitunud , nagu loodus juhatab . </s> <s> Või eksin ? </s> <s> Tõstku igaüks käsi üles , kes on Põrgupadrikul seksinud ! </s> <s> Või peab kasutama mõnd rahvapärasemat väljendit ? " hüüatas Piia ning tõstis esimesena käe . </s> <s> Meestel ei kõlvanud munka mängida ning nendegi pihud kerkisid , viimasena kuidagi kõhklevalt Marek Toobri oma . </s> <s> Huvitav , kelle juurde siis tema taipas ronida ? </s> <s> Pööningul magajana olid talle teed mitmes suunas lahti . </s> <s> Kõige kergem oli pääseda Piia juurde aita . </s> <s> Aga ka ülemus Ulvi naaber Paakspuu viibis hulk päevi talust eemal . </s> <s> Aga ehk Marekit naised ei huvitagi ? </s> <s> Miks muidu telenaine oli vihasena pillanud homo-sõna ? </s> <s> Ei , miks pidin ma niimoodi mõtlema ? </s> <s> Homoseksualismi ülistavad küll nii ajalehed kui ka noorkirjanikud kuni Tõnu Õnnepalu elegantsete romaanideni välja . </s> <s> Kuid ma pole kunagi moest hoolinud ega kõlba ka selle probleemi puhul teiste hullusega kaasa minema . </s> </p>
<p> <s> Ulvi ja Merle käed kerkisid üheaegselt , hetk hiljem tõusid Aolille klaverimängijasõrmed . </s> <s> Et te Brute ! ütlesid säärasel juhul roomlased . </s> <s> Küllap tal on varem midagi Tarmo Kaheraga juhtunud . </s> <s> Nüüd nad võisid vihtlemisõhtul ning muul ajalgi oma mälestusi värskendada . </s> </p>
<p> <s> " No nii : põhjendus on küllaldane , " naeris Piia . </s> <s> " Tänan üksmeelse toetuse eest . </s> <s> " </s> </p>
<p> <s> " Vabandage väga , ent see ei tähenda veel sellise nime heakskiitmist . </s> <s> On hoopis teistsuguseid soovitusi . </s> <s> Ma panen ette nimetada see paik Uku taluks , sest siin on ju sündinud uus usund , " soovitas Aolill . </s> </p>
<p> <s> " Uku talu ? </s> <s> Ma olen kuskil sihukest nime juba kuulnud ? </s> <s> Kas see Uku talu polnud mingi enamlaste varjupaik ? " urises punnsuutäit allaneelatav Marek . </s> </p>
<p> <s> " Jah , Uku talu sattus seetõttu ajalooõpikutesse , et seal tegutses mõnda aega kommunistide salatrükikoda , " tähendas ajaloolane Paakspuu . </s> </p>
<p> <s> " Kaks Uku talu võiksid ajalooraamatus segi minna , koolilapsed meid ei kiidaks , " arvas Ulvi . </s> </p>
<p> <s> " Aga mida sa ise soovitad ? " küsis Tarmo . </s> </p>
<p> <s> " Mina soovitan Lootuse talu . </s> <s> Eks me kõik oleme siia tulnud ilusate lootustega ning küllap on mõnedki lootused täide läinud . </s> <s> Tarmo loodab veel praegugi oma autot tagasi saada ning säärase nimega me toetaksime teda . </s> <s> " </s> </p>
<p> <s> " Tartus on Lootuse tänav väga meeldiv ja poeetiliselt mõjuv koht , ristub Bernard Kangro ülistatud Tähe tänavaga , " mõtisklesin poolvaljult . </s> </p>
<p> <s> " Uku ja Lootus on juba välja pakutud , tahaksin lisada armastuse . </s> <s> Või kui see sõna on liiga pikk või inetu oma põriseva r-iga , siis on võimalik kasutada sünonüümi . </s> <s> Mis te arvate Lemmetalust ? </s> <s> Kõlab ju kenasti , mitte nii labaselt kui proua Roosti ettepanek . </s> <s> Ka inglise ja saksa keeles tähistatakse armastust l-tähelise sõnaga - " Liebe " ja " love " , " pakkus Merle . </s> </p>
<p> <s> s " Aga eestlased ja soomlased ei liibitse , meil on kõvemad riistad ning läheb vaja ka kõvemat r-tähte , " segas vahele rasvast lõuga pühkiv Toober . </s> </p>
<p> <s> " Lemme kõlab lamedalt , " nurises ka Ulvi . </s> <s> " Kas ei võiks öelda tugevamalt – Lembetalu ? " </s> </p>
<p> <s> " Eesti keeles tahetakse igati säilitada keele põhialust – astme- ja laadivaheldust . </s> <s> Niisiis " lemb " muutub omastavas käändes " lemmeks " . </s> <s> Olete ju televisioonikavades näinud seriaali " Lemmelaev " , " tuli mul kommenteerida . </s> </p>
<p> <s> " Ei meeldi see seebiooper ega tema nimi , " deklareeris Ulvi . </s> <s> Panin tähele , et ta püüdis pidevalt Merlele vastu vaielda . </s> </p>
<p> <s> Mehed ettepanekuid ei teinud , pakutud variandid tuli panna hääletusele . </s> <s> Kuid enne tuli välja selgitada , kas piisab lihthäälteenamusest või on vaja vähemalt viitkümmend protsenti . </s> <s> Pooldati viimast . </s> <s> Lõikasin paberilehe kaheksaks tükiks ning igaüks pidi sellele kirjutama eelistatud nime . </s> <s> Aolill käis metallvaagnaga ringi ning kogus sedelid kokku . </s> <s> Ükski ettepanek ei saavutanud vajalikku ülekaalu . </s> <s> Uku ja Seksitalu said ainult ühe hääle , kolmel paberitükil toretses Lootuse ja Lemme nimi . </s> <s> Nii ei saanud keegi viitkümmend protsenti pooldajaid ning arvati paremaks veel uusi nimesid välja mõelda ja edaspidi uus hääletamine korraldada . </s> </p>
<p> <s> Kuid täiskogu oli vaja veelgi tähtsamaks otsuseks ning sõna sai taas Tarmo : " Ma pean kavatsetust varem Tallinnasse asuma , sest vahepeal on mind ju paljaks röövitud . </s> <s> Tuleb rohkem tööd teha , sest hangeldamisannet mul pole . </s> <s> Niisiis , härra Neeme Truu , Põrgupadriku asevalitseja , kellele sa soovitad talu pärandada ? " </s> </p>
<p> <s> Ma polnud vastuseks valmis . </s> <s> Kuid ma ei pidanudki kohe arvamust avaldama , enne mind soovis sõna Riho Paakspuu . </s> </p>
<p> <s> " Enne kui siin saatuslikke otsuseid langetatakse , enne kui kandidaatide pluss- ja miinusomadusi hinnatakse , on vaja teada mõningaid tõsiasju . " </s> <s> Paakspuu tegi dramaatilise pausi , kuid ei söandanud kellegi otsa vaadata , vaid hoidis pilgu maas : </s> </p>
<p> <s> " Kõigepealt juhin lugupeetud seltskonna tähelepanu sellele , et Merle Puiga ei ole olnud oma perekonnaseisu tutvustamisel avameelne . </s> <s> " </s> </p>
<p> <s> Kunstnik läks näost punaseks ning tahtis lauast minema joosta , kuid ta tooli seljatugi asus vastu vahtratüve ega lasknud istujat kiiresti laua tagant välja . </s> <s> Paakspuu jätkas : </s> </p>
<p> <s> " Küllap peaksime Merle Puigat tituleerima prouaks , sest tal on kuueaastane tütar Enel , kelle isanime ei õnnestunud kindlaks teha . </s> <s> " </s> </p>
<p> <s> Kõik pöörasid pilgud punastava proua poole , aga tema ei tahtnud ajaloolase avaldust kuidagi kommenteerida . </s> <s> Seltskond vaikis viisakalt ega hakanud survet avaldama . </s> <s> Lõppude lõpuks ei ole kolmekümneaastasel naisel vaja last kuidagi vabandada või õigustada . </s> <s> Aga mul oli siiski ebameeldiv seda kuulata . </s> <s> Ma ei olnud küll oma minevikku pihtinud , ma olin talle oma lahkuminekut Annikast vaid ühe lausega maininud . </s> </p>
<p> <s> Kuid ajaloolasel oli veel teinegi biograafiline õiendus esitada : " Meile tutvustamisel on preili Aolill Roomere jutustanud enda vabatahtlikust väljaastumisest Tartu ülikooli teoloogiafakulteedist . </s> <s> Kuid tegelikult on ta 19. septembril 1998 edasijõudmatuse tõttu eksmatrikuleeritud ehk lihtsamalt öeldes : lugupeetud preili pole kolmandal õppeaastal ühtegi eksamit sooritanud , kuigi ta on õppinud riigi poolt tasutaval üliõpilaskohal . </s> <s> " </s> </p>
<p> <s> Paakspuu istus , Aolill oli nutma puhkemas : </s> </p>
<p> <s> " Milleks ma pidin veel eksameid tegema , kui oli selgeks saanud , et ma ei taha luteri pastoriks ega usuõpetajaks saada . </s> <s> Mul oli aga vaja aega järelemõtlemiseks , et mitte uisapäi õpinguid pooleli jätta . </s> <s> Ma käisin isegi Vana testamendi eksami pärast professor Vello Salo jutul . </s> <s> " </s> </p>
<p> <s> Kui Paakspuu esimene paljastus oli seltskonnas siiski veidi huvi äratanud , siis teine õiendamine ei mõjunud üldsegi soodsalt . </s> <s> Aolille pisarad häälestasid talle kaasa tundma , pealegi ei tundu eksamite tegematajätmine kellegi süüna . </s> <s> Seda saavad pahaks panna vaid isad ja emad , teistel säärast õigust pole . </s> </p>
<p> <s> Tarmo haaras kõnevooru enda kätte , vahest just selleks , et Paakspuu ei saaks oma süüdistusi edasi arendada . </s> </p>
<p> <s> " Niisiis , Põrgupadriku asehaldur Neeme Truu , keda sina pead õigustatuks talu uueks peremeheks-perenaiseks saama ? " </s> </p>
<p> <s> Mul oli vahepeal jätkunud aega vastust läbi mõelda : </s> </p>
<p> <s> " Lugupeetud daamidel on kõigil mitmesuguseid perenaisevoorusi . </s> <s> Proua Piia on köögikunstiga silma paistnud ning minu teada oskab ka lehma lüpsta , nii et talus oleks võimalik taastada karjapidamine ning kasutada neid suuri heinavarusid , mida pakuvad siinsed luhad ja metsad . </s> <s> Aga nagu me oleme juba arutanud , ei tasu heina teha ega piima toota , sest riigi poliitika on täiesti vastupidine . </s> <s> Toompea-härrad soovivad eestlasi toita soome ja rootsi margariiniga ega poolda eesti võid . </s> <s> Nii et proua Roosti traditsioonilised talumajanduslikud võimed võivad jääda kasutamata . </s> </p>
<p> <s> Proua Ulvi Tulving on näidanud end võimeka organiseerija ja reklaamijana , ta võiks kõigi tõkestavate tegurite kiuste Põrgupadriku turismitaluks muuta . </s> <s> Televisioonil on kohutav jõud ning proua Ulvi saab ja oskab seda jõudu kasutada . </s> <s> Aga kui ta asuks siia perenaiseks , siis ei saaks ta oma põhitööd teha ning peaks muutma elukutset . </s> <s> Ja kui oletada , et ta võtaks kaasvalitsejaks härra Paakspuu , siis peaks temagi oma kutsetööst loobuma , sest ebasoodsamat kohta ajaloolasele oleks raske leida . </s> <s> Saja kilomeetri raadiuses ei asu ühtegi teaduslikku raamatukogu , rääkimata arhiividest . </s> <s> Isegi Haapsalu ordulossi varemed ja koduloomuuseum jäävad liiga kaugele , et neid ajaloo-alaseks uurimistööks kasutada . </s> <s> Õpitud ametist loobumine võiks tekitada asjaomastes isikutes kibestumist ning vastastikuseid süüdistusi . </s> <s> Nii et talu üleandmine proua Tulvingule võiks algul paista küll lootusrikkana , kindlasti oleks ta võimeline talu kurja mainet muutma ja uut nimetust juurutama . </s> <s> Kuid püsivamat perspektiivi ei oska ma näha . </s> <s> " </s> </p>
<p> <s> Pidasin pausi ja rüüpasin õllekruusi tühjaks : sõnavõtu järgmine osa tundus kõige riskantsemana . </s> <s> Mul polnud enam häid argumente ning pealegi olin varem olnud teistsugusel arvamusel : olin ju mõtelnud soovitada talu Merlele . </s> <s> Kui täiesti siiras olla , siis küllap omakasupüüdlikult . </s> <s> Aga äsjaselgunud asjaolud olid mu kavatsused uppi löönud , ma polnud oma unistustes enam kindel . </s> <s> Mul polnud kogemust ega mingit kujutlust kasuisaks olemiseks . </s> <s> Kas olen suuteline omaks võtma võõrast last ? </s> <s> Pealegi ajal , kui võiksin ise järeltulijat sigitada . </s> <s> Ja lõpuks olin ma jõudnud järeldusele , et Tarmo on kogu sellest haaremist valinud ikkagi kõige noorema . </s> <s> Nende suhted on jäänud salapäraseks , kuid sellest hoolimata tunduvad need tugevad . </s> <s> Aolilles oli seletamatut hurmavat jõudu , mingit müstilist kutset . </s> <s> Aga kui Tarmo ise eelistab Aolille , milleks siis minu teistsugune soovitus ? </s> <s> See ajaks meid varem või hiljem tülli . </s> <s> Kuid vanade sõpradega ei tohi riidu minna , viiekümneaastasena on vähe väljavaateid uusi leida . </s> </p>
<p> <s> Ma jätkasin : " Merle , proua Merle Puiga on huvitunud siinsest loodusest ning seda innukalt maalinud . </s> <s> Seda tegevust saaks ta Põrgupadrikul ka edaspidi arendada , piisaks , kui paar korda aastas käia pealinnas värve ostmas ning näitusi korraldamas . </s> <s> Kuid maalimise sissetulekud ei tarvitse olla küllaldased , niisiis peaks ka talu mingit tulu andma . </s> <s> Aga karjapidamisplaani lükkasime me juba proua Roosti puhul kõrvale . </s> <s> Pealegi on Merle tunnistanud , et ta ei oska lehma lüpsta ning kardab oinaid ja sokke . </s> <s> Muidugi saaks Põrgupadrikul ehk uuendatud nimega Lemmetalus luua jahimajandi . </s> <s> Olen siinsetes laantes ja võpsikutes näinud mitte ainult jäneseid ja metskitsi , vaid koguni põtru . </s> <s> Nii teadlaste kui ka looduskaitsjate arvates kasvab suuri metsloomi liiga palju , nii et peetakse vajalikuks nende arvukust vähendada ning igal aastal on antud paar tuhat põdralaskmisluba . </s> <s> Peale selle leidub siin ka metssigu , nende tuhnitud ala nägid kõik Hiiemäe koristamisel . </s> <s> Kui käisin Ungaris , nägin seal aina ülesharitud põlde , küll nisu- ja maisinurmi , küll päevalillede kaunist välja . </s> <s> Vanades geograafiaõpikutes kirjeldatud pustat ei leidu enam üldse , see on romantiline minevik . </s> <s> Siiski on Szekszardi ligidal tükk võsa ja metsa puutumata jäetud ning seal elutseb veel metskitsi . </s> <s> Neid laskma üritatakse meelitada Saksa ja Poola ärimehi ning võõramaiste küttide tarvis on Szekszardi ehitatud kõigi mugavustega hotell koos vannitubade , türgi sauna , piljardisaali ning baaridega . </s> <s> Et ikkagi teenida dollareid nende kitsekeste arvel , kes tolles paarisajahektarilises põõsastikus redutavad . </s> <s> Sellega võrreldes tundub Eesti oma metsloomarohkuse tõttu lausa jahiparadiisina . </s> <s> Kuid meil ei osata välismaa rahamehi siia küttima meelitada . </s> <s> Soome saun on üle prahi , türgi saun ei kannata meiega võrdlust välja . </s> <s> Kuid kas proua Merle on nii hea organisaator , et oskab mõnest pangast laenu saada ning siia motelli ehitada ? </s> <s> Isegi vana aida renoveerimine üksikkambriteks nõuaks tuhandeid kroone . </s> <s> Aga praegustest ruumidest jahindustaluks ei piisa . </s> <s> Oleme praegu küll kuidagi ära mahutanud kaheksa inimest , aga võõramaised turistid tahaksid kõik omaette klosetti ja vannituba . </s> <s> Glasuurplaatide ja hästifunktsioneeriva veevärgisüsteemiga . </s> <s> Jahitalu rajamine võiks Merlele üle jõu ja oskuste käia . </s> <s> Eelnevaid asjaolusid valgustades pean kõige perspektiivsemaks talu andmist preili Aolill Roomerele . </s> <s> Ta suudaks muuta Põrgupadriku halba mainet , tema rajatud Hiiemäge tuleks juba praegu kirjutada suure algustähega ning see võiks ilma kapitalimahutusteta rahvast kokku tõmmata ning luua uue müüdi . </s> <s> Võibolla areneb siit välja kogu rahvust tervendav ja liitev liikumine ? " </s> </p>
<p> <s> " Välk ja pauk ! </s> <s> Ole tänatud , sõber Neeme ! </s> <s> Nii põhjalikult poleks ma ise küll osanud Põrgupadriku olukorda arutada . </s> <s> Aga homme on ka päev . </s> <s> Aeg on magama minna . </s> <s> Eesriie alla , stanged üles ! " kamandas Tarmo . </s> </p></div2><div2 type="alaosa"><head> 28 . </head>
<p> <s> Järgmisel päeval seltskond vähenes : Ulvi ja Marek pidid jälle linna sõitma oma salvestusi monteerima . </s> <s> Ka Paakspuu tundis end nähtavasti oma süüdistuste tõttu ebamugavalt ning pidas paremaks lahkuda . </s> <s> Piia oli tulnud õigupoolest ainult oma käekella üles otsima ning küllap tundis kohustust ära sõita . </s> <s> Ta oli nagunii rehabiliteerimata jäänud , ei olnud mingit märki sellest , et Põrgupadriku peremees oleks säärast käiku aita ette võtnud . </s> <s> Tarmo sõitis lahkujatega koos alevisse , et kontrollida kuulutusi pühapäeval toimuva hiieõhtu kohta . </s> <s> See oli koguni tähtpäevaga seotud : heinakuu 25. päeval möödus 115 aastat Taara usu rajaja Kustas Utuste sünnist . </s> <s> Jeesus Kristuski vajas eelkäijat ja kasutas enda propageerimiseks Ristija Johannest . </s> <s> Miks pidanuks Uku usk hülgama taaralaste tehtud , ehk küll poolelijäänud alusmüüri ? </s> </p>
<p> <s> Kuna televisiooniinimesed ja Paakspuu minema sõitsid , jäi Põrgupadriku rahvas jälle ilma autota . </s> <s> Jalgrattaga mööda viletsaid metsaradu alevisse sõtkuda oli üpris tüütu . </s> <s> Tarmo tõi Aolillele lohutu teate : hiieõhtu kuulutused on kaupluse- ja postkontoriukselt ning surnuaiaväravalt maha rebitud . </s> <s> Bussijaamatahvlile oli kuulutus nähtavasti tugevamini liimitud ning nõnda pole mahakiskumine õnnestunud , kuid seal olevat hiie-reklaam musta ristiga läbi kriipsutatud ning trükitähtedega juurde kirjutatud " Metsalitside ettevõtmine " . </s> </p>
<p> <s> Aolill pidi jällegi suurel meestejalgrattal oma sõiduoskust treenima ning alevisse rühkima uusi kuulutusi üles panema . </s> <s> Ta näitas , et tal on visa iseloom , et teda ei saa kergelt sundida ettevõttest loobuma . </s> </p>
<p> <s> Küll paistis nurjuvat Tarmo " Fordi " tagaotsimine ja Voitkade jälitamine . </s> <s> Pantvang oli ju vabastatud ning seega kogu sündmus põnevuse kaotanud . </s> </p>
<p> <s> Voitkasid ei mainitud enam " Aktuaalses kaameras " ega muudes päevauudistes , küll alustati kahenädalaste vaheaegadega Ulvi " Suvejuttude " näitamist . </s> <s> Niisiis tuli kannatlikult oodata , kuidas nemad seda sündmust serveerivad . </s> </p>
<p> <s> Merle oli jälle julgust saanud sauna kaminatoas magada . </s> <s> Kunstnik ei teinud mingit kutsuvat viibet ning ilma selleta ei söandanud ma nüüd ise sauna tikkuda . </s> <s> Meie jutuajamised ei klappinud enam ning midagi jäi mu elus vajaka . </s> <s> Tahtsin tõmmata õrnalt sõrmega ta lõua alt rindadevaheni , kuid seegi polnud võimalik , sest meie vahemaad olid suurenenud . </s> <s> Oleksin pidanud tekkinud distantsi lõhkuma mingi kindla avaldusega , mingi siduva tõotusega , ent kõhklesin . </s> <s> Ei olnud ju kordagi toda tüdrukutirtsu näinud , ei teadnud , kuidas Enel võiks minusse suhtuda . </s> <s> Lastega on nagu koertega : nad tunnistavad sind esimesest pilgust omaks või hakkavad umbusaldama . </s> </p>
<p> <s> Kuid mulle ei jäetud otsustamiseks palju aega : järgmisel päeval oli Merle kadunud . </s> <s> Kui ta ka kella kümneks ei ilmunud kohvi jooma ( sel päeval oli perenaiseks Aolill ) , koputasin viisakalt saunauksele ning astusin vastust ootamata üle läve . </s> <s> Kuid ei kaminasaalis , pesemisruumis ega vihtlemislaval leidnud kedagi . </s> <s> Magamisase oli koristatud , linad ja tekk kokku volditud ning padi nende peale tõstetud . </s> <s> Seega ei paistnud öise röövimisega tegemist olevat . </s> <s> Nii ridikül kui ka õlakott olid ära , kuid paar tuttavat rõivaeset rippus siiski nagis . </s> <s> Ka palett ja värvikast lebasid kamina juures nurgas . </s> <s> Ju siis võis loota tagasitulekut . </s> <s> Kuid mingit kirjakest polnud jäetud – ei minule , ei Põrgupadriku peremehele . </s> <s> Hakka kasvõi õnnetust uskuma . </s> <s> Käisin igaks juhuks jõe ääres suplemiskohal – ka varahommikul võib tulla tahtmine supelda . </s> <s> Kuid ei näitemängukivil ega selle ümber tallatud muruplatsil vedelnud mingit käterätti või muud riidehilpu . </s> <s> Kui inimene ujumisel upub , siis peaks ikka midagi kaldale maha jääma . </s> </p>
<p> <s> Kui Merle juba kolm päeva oli teadmata kadunud olnud , vänderdasin jalgrattaga alevisse ning tegin politseile avalduse . </s> <s> Et korraldataks tagaotsimine . </s> <s> Aga pikatoimeline konstaabel Ferdinand Aabram ei tahtnud mu esitist vastu võtta : " Kogu aeg on seal metsatalus mingi jama , kunas röövitakse , kunas kaotakse muidu . " </s> <s> Oodaku ma rahumeeli , mis see kolm päeva siis ära ei ole . </s> <s> Kui ei ole mingeid jälgi õnnetusest või kuriteost . </s> <s> Või mingu ma ise linna järele kuulama . </s> <s> Konstaabel laskis siiski kroonu kõnetraati kasutada – Põrgupadrikul polnud kellelgi isegi mobiiltelefoni : olime lootnud suvitamisel ilma muu maailmata hakkama saada . </s> <s> Suvisel keskpäeval on lootusetu kedagi telefoniga kätte saada : ei vastanud kunstnike ühisateljee ega televisiooni meelelahutussaadete toimetus . </s> <s> Pidin niisama rumalalt Põrgupadrikule tagasi väntama . </s> <s> Enne seda konutasin veel tükk aega bussijaama varikatuse all ning ootasin ära pärastlõunase liinibussi saabumise . </s> <s> Kuid sellest ei astunud ühtegi linalakkblondi naist maha . </s> </p>
<p> <s> Ärev ootamine lõppes alles laupäeval , kui väravast vuras õue televisiooni pruun furgoon . </s> <s> Rooli taga Marek Toober , tema kõrval Ulvi Tulving ning tagaistmelt astus haljale murule vikerkaarevärvilises batikkleidis Merle Puiga , kes tõstis autost maha Mustjala rahvarõivaseelikus tüdrukutirtsu : " Enel , ütle onudele ja tädidele tere ! </s> <s> Kõvemini , julgema häälega ! " </s> </p>
<p> <s> Ma sirutasin käe vastu ning sain hetkeks pehmet käpakest suruda . </s> <s> Näitasin lapsele kaevu taga kekslevat linavästrikku ning tüdruk sööstis linnukest haarama . </s> <s> Naeratasin nukralt : juba maast-madalast ihkame kinni püüda seda , mis on määratud kättesaamatuks jääma . </s> <s> Aga teelehtede varjus vihma ootava konna sain ma kätte ja pakkusin seda Enelile , kuid limast nahka puutunud tüdruk tõmbas käekese kähku ära ja hüüatas : " Ma pelgan . . . " </s> <s> Nõnda siis , tutvumine ei läinud hõlpsasti , pealegi oskas ta võõras õuenurgas nõgestega kokku puutuda . </s> </p>
<p> <s> Õhtulauas kaldus jutt põllumajandusele . </s> <s> Merle ateljeetelefon Tallinnas ei olnud vaikinud juhuslikult – ta oli käinud Võrumaal oma emakodus . </s> <s> Oli Sarus kokku puutunud aktuaalsete majandusprobleemidega . </s> <s> Kodutalu pidav vend püüdvat küll olla aja käsku jälgiv põllumees , kuid seegi ei aita : " Piima kokkuostuhinda alandatakse järjest . </s> <s> Aga piimapaki hinnast kulub toorainele , see on lehmapiimale ainult üks neljandik , ülejäänu läheb töötlejatele ja kauplejatele . </s> <s> Ometi pole meierei kuigi keeruline vabrik : piima tuleb veega lahjendada ning siis pastöriseerida , see tähendab kuumutada ning lõpuks kilest või papist kestadesse villida . </s> <s> Kuid veelgi raskemini kannatavad piimatootjad välismaise konkurentsi tõttu . </s> <s> Vaadake oma silmaga , kelle toode on meiegi laual seisev margariin ! " </s> </p>
<p> <s> Takseerisin sinisekirjalist " Keiju " plastmasskarpi mitmest kandist , silme ette jäid ingliskeelsed kirjad . </s> </p>
<p> <s> " Vaata põhja alla ka . </s> <s> " </s> </p>
<p> <s> Leidsin lõpuks väikeste tähtedega kirja " Made in Finland " . </s> </p>
<p> <s> " No näete ise , et Soome valitsus tahab rasketest kliimaoludest hoolimata säilitada põllumajandust ja karjakasvatust ning maksab vastavatele toodetele juurde , et neid saaks eksportida . </s> <s> Ja veetaksegi tooteid edukalt välja ka Eestisse , kus on ometi märksa paremad karjamaad . </s> <s> Nüüd on meilgi õpitud võid taimerasvadega segama ning margariini plastmasskarpi panema , aga sellest üksi ei piisa . </s> <s> " Võideks " oma kreemis karbis on palju kallim kui kõvasti reklaamitud " Voimix " või " Rama " . </s> <s> Meil on alles hakatud põllumajandust arglikult toetama , riigikogus hääletatakse enamasti vastavad seaduseelnõud maha . </s> <s> Ja needki vähesed toetused lähevad haikalade kurku , väikepõllumehed jäävad ilma . </s> <s> Toetusi peaks jagama mitte isikutele , vaid toodetele . </s> <s> Mind ajas nutma , kui vend sikutas lehmi mööda kaldteed krusakasti . </s> <s> Kenasid pehme nina ning väikeste sarvedega noorepoolseid lehmi , kes ei tahtnud sugugi mööda laudpinda üles ronida . </s> <s> Vist aimasid , mis neid ees ootab . </s> <s> Loomadel on ju tugevam vaist kui inimesel . </s> <s> Aga pidin südame kõvaks tegema ning lehmi tagant utjama , et nad siiski läheksid oma surmale vastu . </s> <s> Sest hea ju seegi , kui tapamaja veel vastu võtab ning mõne krooni maksab . </s> <s> Lehtedes kirjutati , et Pärnumaal lõppesid lehmad nälga ning nende kered maeti maha . </s> <s> Eneli kupatasin küll tuppa , aga ta vahtis läbi akna ikkagi välja ning nuttis tükk aega . </s> <s> " </s> </p>
<p> <s> Aga linlasel on maainimese murele raske kaasa tunda . </s> <s> Meiegi laudkonnas pistis paks Toober vastu vaidlema : </s> </p>
<p> <s> " Ei maksa lugu sentimentaalseks ajada , vaid olukorda tuleb kainelt näha . </s> <s> Iga majandusharu peab endaga toime tulema ja kasvõi minimaalset kasumit andma . </s> <s> Kui lehmapidamine seda ei suuda , siis tuleb see Eestis lõpetada . </s> <s> Miks peaksin mina maksumaksjana turgutama sellist tootmist , mis vajab juurdemaksmist . </s> <s> Mul on õigus saada kvaliteetset ja odavat kaupa , tulgu see siis Soomest või Saksast ! " </s> </p>
<p> <s> Ent Merle ei jäänud Toobri argumentidega nõusse , vaid deklareeris : </s> </p>
<p> <s> " Pärast seda , mida ma Sarus nägin , hakkan ma ostma Põlva ja Võru võid , kuigi see on kallim . </s> <s> Kui valitsus ei raatsi imporditolle kehtestada , siis peab rahvas ise midagi ette võtma , et oma igipõlist tööala päästa . </s> <s> " </s> </p>
<p> <s> " Põllumajandus pole ammugi enam põhiline tootmisala ning maal elab üldse väike protsent eestlastest . </s> <s> Kui Võru tahab oma võid konkurentsivõimeliseks muuta , siis peab ta lihtsalt tootmiskulusid alandama , " arvas Toober . </s> </p>
<p> <s> " Aga kuidas neid vähendada , kui need on niigi minimaalsed ? </s> <s> Minu kodutalus töötab ainult oma pere : ema , vend ja vennanaine , kellelegi pole vaja palka maksta ning ega talu neile võimaldagi midagi muud peale söögi . </s> <s> Ma pole neil mitu aastat näinud ühtki uut riidehilpu . </s> <s> Traktor ja niidumasin on pärit kolhoosi-ajast ning seetõttu üpris vanad ning vajavad tihti remontimist . </s> <s> Kuid uute masinate ostmiseks ei anna talu sissetulekut . </s> <s> Mida nad saaksid veel kokku hoida ? " </s> </p>
<p> <s> " Siis peab mõnele teisele alale üle minema . </s> <s> Võibolla Eestil on mõttetu piimatootmisel konkureerida Hollandiga , kus on märksa lopsakam rohukasv kui meil . </s> <s> Ise nägin , kui telerahva turismigrupp Madalmaades käis , " ei jäänud Marek Toober rahule . </s> </p>
<p> <s> " Nad seal Sarus ongi püüdnud vahetada tootmisala ning kevadel panid kolmandiku põllumaad kartuli alla . </s> <s> Aga ega seegi aita , kui riik ei toeta . </s> <s> Vend käis Valga turul varajast kartulit müümas ning esimesel päeval sai tõepoolest kümme krooni kilost . </s> <s> Kuid järgmisel päeval ujutas turu üle Poolast sisseveetud kartul ning hind langes kohe madalale . </s> <s> Varajase kartuliga on aga palju tööd ning odavalt ei või neid müüa . </s> <s> Omamaine toodang pole tolliga kaitstud . </s> <s> Loosung " Eelista eestimaist ! " muutub tühjaks sõnakõlksuks . </s> <s> Niisamuti on turg üle ujutatud välismaiste kurkide ja tomatitega . </s> <s> " </s> </p>
<p> <s> Tarmo tuli Merlele appi ning arendas kriitikat edasi : " Arvan samuti , et Eesti riigimehed pole aru saanud omamaise tootmise kaitsmise vajadusest . </s> <s> Meil on ju küllalt suur siseturg , kui takistataks välismaiste kaupade sissetungi . </s> <s> Me jõuaksime ise oma rahvast toita . </s> <s> Aga mis saab siis , kui olukord millegi läbi komplitseerub ? </s> <s> Kui Venemaa korraldaks blokaadi ega laseks enam vilja ja aiasaadusi sisse vedada ? </s> <s> Eestit polegi vaja saata vallutama langevarjurite diviisi , piisaks mõne sõjalaevaga Tallinna , Pärnu ja Paldiski sadamate blokeerimisest . </s> <s> Laevu Venemaal leidub : kui Eesti lahku lõi , siis viis Moskva ju kõik laevad Tallinna kaide äärest minema . </s> <s> Aga säärasest ohust hoolimata ei ostnud Eesti riik mullu sügisel sõjaväele tagavaraks vilja . </s> <s> " </s> </p>
<p> <s> " Pole kuulda olnud , et tänavugi ostaks . </s> <s> Meil Sarus on ka tublisti rukist külvatud , nüüd ei tea , mida sellega teha . </s> <s> " </s> </p>
<p> <s> " Ometi võiks Eesti koos teiste Balti riikidega nõutada rukkikasvatamise eesõiguse . </s> <s> Brüsselis ja Strassbourgis ei teatagi , mis asi on must leib . </s> <s> Nii pole neil rukki kasvatamisest sooja ega külma ja nad võiksid meile Euroopa eesõiguste jagamisel visata selle privileegi . </s> <s> " </s> </p>
<p> <s> " Aga meilgi segatakse leivatainasse järjest rohkem nisu- ja maisijahu , varsti on ka eesti leib sama valge kui Pariisi kaupluste nuisaiad , " kurtis Merle . </s> </p>
<p> <s> " Pagarid valetavad jultunult , et eesti jahust ei saavat teha head saia , et seepärast peab nisupüüli Saksamaalt sisse tooma . </s> <s> Ent kuidas enne sõda saadi eesti jahust maitsvaid saiu küpsetada ? </s> <s> Pealegi odavaid : mu ema kinnitas , et timpsaiad maksid vaid viis senti tükk . </s> <s> Nüüd küsitakse neist kesklinnakohvikuis juba viis krooni ! " </s> </p>
<p> <s> Vaidlusel ei näinud lõppu tulevat , kuigi olime ühel meelel . </s> <s> Minulgi tuli isu rääkida : </s> </p>
<p> <s> " Võibolla tänapäeva ministrite nõrkuse ja saamatuse toonitamisega minnakse liialegi Kui vaadata minevikku , siis Eestis pole ka varem leidunud küllaldaselt kõlbulikke juhte . </s> <s> Kui 1217. a. </s> <s> Madisepäeva lahingus tapeti Lehola Lembitu , siis jäigi eesti hõimude iseseisvusvõitlus juhita . </s> <s> Lembitu vend Unepäev – mõned on seda nime välja lugenud Õnnepäevaks – suutis ainult vaherahu sõlmida , ei malevat taastada ega sõda edasi pidada . </s> <s> Kui sajand hiljem tapeti Paide lossis eestlaste neli kuningat , polnud ka Jüriöö ülestõusul enam juhti ning see pidi hääbuma . </s> <s> Kuigi Soomes seati valmis abiväge toovat laevastikku . </s> <s> " </s> </p>
<p> <s> " Küll sa hüppad kaugele ajalukku , " nurises Tarmo . </s> </p>
<p> <s> " Olgu , tuleme siis nüüdisajale lähemale . </s> <s> Kui Carl Robert Jakobson suri , ei olnud eestlastel jällegi kedagi asemele panna . </s> <s> Jakob Hurt oli meelitatud Peterburgi , Mihkel Veske surutud Kaasanisse ning keegi ei kutsunud neid tagasi . </s> <s> Eestlaste etteotsa sattusid säärased mehed nagu veidrik Hugo Treffner või rahvuslusidee reetja Grenzstein . </s> <s> Eesti Vabariigi aegu tekkis uuesti juhtidekriis . </s> <s> Häda polnud ainult selles , et Päts ja Tõnisson võitlesid teineteise vastu , vaid selles , et mõlemad olid vanad , oma rolli ajaloo näitelaval ära mänginud . </s> <s> Ja juuraprofessori Uluotsa lükkamine peaministritoolile oli lausa hädaabinõu . </s> <s> Aga nüüd oleme jälle lõhkise küna ees . </s> <s> Kui president Lennart Mere ametiaeg täis saab , siis pole väärilist asendajat . </s> <s> Savisaar on tekitanud tõrke oma venemeelse poliitika tõttu , Rein Taagepera , Arnold Rüütel ja Lagle Parek praagiti välja juba esimestel presidendivalimistel ning ka viimastel aastatel pole nad millegi olulisega hakkama saanud . </s> <s> Pole siis imestada , et presidendikohale pakutakse Eri Klas , kes on ikkagi dirigendikepiga suutnud muusikamehi juhtida . </s> <s> Aga takti vehitakse partituuri järgi , president peab ise otsustama . </s> <s> " </s> </p>
<p> <s> " Palju sel presidendilgi otsustamisõigust on jäetud , " arvas Tarmo . </s> <s> " Kui ta pani sõjaväejuhiks noorepoolse koloneli , hakati kohe nurisema . </s> <s> Las venitavad Vene koolitusega ohvitserid edasi . . . " </s> </p></div2><div2 type="alaosa"><head> 29 . </head>
<p> <s> Hiiemäe-koosolekule pühapäevaõhtul kogunes palju rahvast , Põrgupadriku aiatagune oli autosid täis , lisaks jalgrattaid ja ka üks tsikkel . </s> <s> Mõned astusid õuegi , lootes ehk õllega kostitamist , aga ka kaevuvett kõlbas rüübata – ilm oli palav veel õhtulgi . </s> <s> Kuuldud jutukatkest võis järeldada , et huvi hiiejutluste vastu oli äratanud eriti Aolille eestpalve ning Ulvi tagasisaabumise kokkulangemine . </s> <s> Uku-preestrinnat oli hakatud pidama vägevaks nõiaks või suureks sensitiiviks , isegi Vigala Sass olevat tema kohta pärinud , kuigi ise kohale ei ilmunud . </s> <s> Küll oli saabunud " Elu sõna " , Jehoova tunnistajate ja muude lahkuskude esindajaid . </s> <s> Mõningaid tundis Tarmo nimepidigi ning need hakkasid temaga juba teel hiide vaidlema . </s> <s> Täna oli sõjakalt meelestatud ka Ussivälu Taali , kelle valju häält oli eitederingis kuulda : " Eestis on alati nõidadest jagu saadud , ühed tuleriidal ära põletatud , teised kirikutulbas vaikseks pekstud . </s> <s> Pühajõel olevat tehtud ka veeproovi , et kui põhja ei vaju , siis hoiab teda saatana käsi . </s> <s> " </s> </p>
<p> <s> Kalavenelase habemega Keri Ott teadis tuua koguni kirjandusloolise näite : " See Lapi nõia tütar , kes Saaremaa köstripojale Kallasele mehele läks ning Võhandu jõe needusest kirjutas ning hundimõrsjat ülistas , leidis ka Jehoova poolt karmi karistust – ta kaks last tapeti enne sõda ning ta ise saadeti Eestist välja . . . " </s> </p>
<p> <s> Hiies süütas Tarmo labürindi sisemises ringis väheldase lõkke ning see mõjus õhtuhämaruses pidulikult – taevas hakkas pilve minema . </s> <s> Marek Toober oli kohal kitarriga ning laulis selle saatel minoorse laulukese . </s> <s> Toobril on kandev bassihääl ning esitus osutus mõjukaks . </s> <s> Esimese kõne pidas Tarmo , kes juhtis tähelepanu sellele , et viimsepäeva ootajate ennustused polnud täitunud : 19. juulil ei juhtunud siin ega mujal maailmas midagi tähtsat , kui üleujutusi Koreas ja Hiinas selleks mitte arvata . </s> <s> Viimsepäeva uskujad lõid sumisema ning hõikasid vahele , et ega 1999. aasta veel lõppenud ole . </s> </p>
<p> <s> Tarmo oli suveajast hoolimata musta ülikonna selga tõmmanud ning lipsu ette sidunud ning mõjus pidulikult . </s> <s> Ta ülikond polnud tavalise lõike järgi tehtud , vaid teatrirätsep oli kuuele õmmelnud kaks rida hõbedakarva nööpe , nii et see sarnanes laevakapteni mundriga . </s> <s> Aolill oma musta seelikuga ei erinenud palju noortest huvilistest , kuid kuulama pani ennast temagi . </s> <s> Kahe kõne vahepeal laulis Marek Karl Eduard Söödi sõnadele loodud eleegia " Metsateel " ning seegi sobis hiiemäe puude alla . </s> </p>
<p> <s> Peale sissejuhatavat palvet kõneles Aolill Kustas Utuste elukäigust ja tegevusest : " Täna saja ja viieteistkümne aasta eest sündis ühes väikeses Võrumaa külas Gustavi nimega ristitud poeglaps , kellele langes osaks tähtis ajalooline roll Eesti ajaloos . </s> <s> Kuigi ta studeeris Peterburis välja kaevandusinseneri diplomi ning sai Esimese maailmasõja ajal sõjaväekoolis lipniku aukraadi , ei muutunud ta tuntuks tehnika alal , vaid kujunes Eesti vaimseks virgutajaks . </s> <s> Just tema nõudis sõjaväelaste kongressil Eestile autonoomiat , oma raha ja tollipiire . </s> <s> Oma raha on meil jälle seitse aastat , kuid tollide ja tollipiiridega ollakse Eestis hädas siiamaani , niisiis Kustas Utuste tõstatatud probleemid on aktuaalsed . </s> <s> Kuid veelgi olulisem on tema 1925. aastal esitatud idee rahvusliku religiooni vajadusest . </s> <s> Kustas Utuste asutas koos kirjanikust abikaasa Maardaga taaralaste ringi , mis hiljem kujunes Hiieühinguks ning moodustas esimese rahvusliku religiooni koguduse . </s> <s> Sellele ilmus järjest pooldajaid , kuigi luterlikud ringkonnad halvustasid igati taaralasi ning võitlesid nende vastu . </s> <s> Ametlikult soositud luteri kirik on üldse väga kitsarinnaline ja sallimatu . </s> <s> Vahest on keegi juhtunud lugema Hiiumaalt pärineva kirjaniku Ain Kalmuse mälestusi ? </s> <s> Tema memuaarideraamatutes on leida suurt kibestust , mida luterlased baptistide tagakiusamise ja halvustamisega tekitasid . </s> <s> Ometigi on baptistid Ameerikas väga tunnustatud religioon ning säärane ebademokraatlik käitumisviis on väiksele rahvale eriti hukatuslik . </s> <s> Kisklevate kirikute asemele vajame rahvuslikku religiooni , mis rahvast ühendaks . </s> <s> Selle tee on kätte näidanud Kustas Utuste ja tema naine Maarda , kes avalikus elus sai tuntuks Marta Lepa nime kandnud revolutsionäärina . </s> <s> Tema kartmatust ja järjekindlust näitab seegi , et ta oli oma tegevuse pärast neli korda vangistatud ning oskas Siberist kaks korda põgeneda . </s> <s> Kuid nende töö jäi pooleli , sest sovetlikud võimud arreteerisid major Utuste 1940. aastal ning ta pidi surema kaugel oma rahvast , aasta hiljem Kirovi vangilaagris . </s> <s> Maarda Lepp-Utustel polnud vaja kolmandat korda Siberist põgeneda , vaid ta elutee lõppes Tartus 1940. aasta novembris . </s> <s> " </s> </p>
<p> <s> Aolill rääkis täpsemalt ka taarausuliste kommetest ning osutas , et praegused Uku koguduse liikmed püüavad Utuste perekonna vaimset pärandit kasutada . </s> <s> Lõpuks luges ta palve Kustas ja Maarda Utuste mälestuseks . </s> </p>
<p> <s> Tuulevaikuses tõusis hiietulesuitsu peenike sammas otsejoones üles nagu Kristjan Raua tuntud söejoonistuel . </s> <s> Tule ees põlvitav kleenuke tütarlaps jättis poeetilise , peaaegu muinasjutulise mulje . </s> <s> Aga harrast hetke jutluse lõpul ei lastud kaua nautida , viimsepäeva ootajad tahtsid ikka näidata oma vaenulikkust uue usu vastu . </s> <s> Nähtavasti olid mõned lugenud värsket " Päevalehte " , kus oli meelde tuletatud ka taarausuliste juhti . </s> <s> Seal oli mainitud tema varasematki nime Kirschbaum . </s> <s> Ja juba tänitaski Keri Ott : " See Utuste on ju oma saksa nime ära muutnud ! </s> <s> Kui ta ei olnud parun , siis küllap oli sakslaste sabarakk . </s> <s> Nüüd püütakse seda varjata ning meile kadakasaksa eeskujuks seada . </s> <s> Ei , meile pole vaja sihukest prohvetit ega tema usku ! " </s> </p>
<p> <s> Viimsepäeva ootajad lahkusid käratsedes Hiiemäelt , adventistid ootasid siiski lõkke lõpuni põlemist . </s> <s> Tarmo tõi mannerguga jõest vett ning kustutas viimased söed , et poleks karta metsa põlemaminekut . </s> <s> Usumäratsejad võiksid ju sellisegi süüdistuse esitada , kui neile mingi võimalus jääks . </s> </p></div2><div2 type="alaosa"><head> 30 . </head>
<p> <s> Pühapäevale järgnesid argipäevad ning midagi erilist ei juhtunud . </s> <s> Head ilmad püsisid ning metsas valmisid marjad , naised leidsid vaheldust nende korjamisest . </s> <s> Õhtul keedeti mustikasuppi ning sööjate suud värvusid lillaks . </s> <s> Naistele meeldis lauanaabreid suudelda ning ma pidin kaevust tõstma kaks pange vett , et kõik näeksid jälle normaalsed välja . </s> </p>
<p> <s> Merle magas koos Eneliga sauna kaminaruumis , Marek põõnas heinalakas . </s> <s> Olin häiritud , et kunstnik ei kutsunud mind enda juurde – talle oleks ometi võinud pähe tulla mõte , et tüdrukutirtsu saaks magama panna sauna teise ruumi . </s> <s> Ma ei osanud sellist mõtet kuidagi Enelile endale sisendada , ei aidanud kompvekiga meelitamine ega lubadus metskitse näidata . </s> <s> Ühel kitsel oli tõepoolest komme magada aeda piirava kuuseheki all , olin paaril hommikul loomakese sealt minema ehmatanud . </s> <s> Nii polnudki minu lubadus bluff , kuid oli vaja oodata kitse tagasipöördumist . </s> <s> Ent loomake oli kartma hakanud ja hekitaguse aseme maha jätnud . </s> <s> Ka muu hea juhus ei pööranud tirtsu meelt - ikka tahtis ta uinuda ema kaisus . </s> <s> Aga mitu inimest väikese naise kaissu ei mahu . </s> </p>
<p> <s> Tarmo sai politseilt ametliku teate , et tema " Fordi " tagaotsimine lõpetatakse muude operatiivsete ülesannete tõttu . </s> <s> Ega küll auto leidmiseks palju lootust olnud , aga nihuke ametlik paber suurendas lohutut tunnet . </s> <s> Tarmo näitas kroonulõvidega kirja mullegi ning küsis , et mida ta peab tegema . </s> </p>
<p> <s> Ma ei osanud nõu anda , ta pidi ise mingile otsusele jõudma . </s> <s> Lavastaja jõudiski ning teatas kolmapäeval õhtusöögi ajal hädise häälega , et ta ei saa lubadust pidada , vaid peab santide asjaolude tõttu selle tagasi võtma . </s> <s> Ta ei või Põrgupadriku talu tasuta loovutada . </s> <s> Tal olevat siiski hädavajalik auto muretseda ning selleks on raha vaja . </s> <s> Niisiis läheb talu müügiks . </s> </p>
<p> <s> Et lõpetada piinliku teema kallal nämmutamine , tõin kirjandusloolise näite . </s> <s> Bernard Kangro unistas oma Võrumaal asuva isatalu annetamisest heategevaks otstarbeks . </s> <s> Rüütlile pidi rajatama Lõuna-Eesti kultuurikeskus , kus asuks raamatukogu , muuseum , näitusesaal ja kohvik . </s> <s> Kangro lubas kõik talle Eestis makstavad honorarid anda kultuurikeskuse ehitamiseks . </s> <s> Aga tema teostest hakati Eestis uustrükke avaldama liiga hilja ning Tartu-romaanide sari jäeti pärast kolmanda raamatu avaldamist pooleli . </s> <s> Pealegi muutusid Eesti krooni aegu honorarid hirmus madalaks , aga ehitamise ja remontimise hinnad kerkivad järjest . </s> <s> Nii ei kogunenud märkimisväärset summat , millega oleks saanud alustada kasvõi vana aida ümberehitamist . </s> <s> Põllumajanduskriis on tabanud Võrumaad eriti rängalt ning nii ei suutnud Rüütli talu pärija talu tulusalt majandada , vaid pidas paremaks minna Läti rajale piirivalvuriks . </s> <s> Kirjanduslikku talu pakuti " Postimehe " kaudu müüa , aga esialgu ei leidunud ostjat . </s> <s> Ei tahtnud seda ülikool ega kirjandusmuuseum , teistest rääkimata . </s> <s> Tartu ülikool oli varem Sangaste lossi hooldamisega hätta jäänud ning selle hotellipidamiseks edasi müünud . </s> <s> Kirjandusmuuseumil on aga suvituskohaks Gustav Wulffi leselt päritud Lõhmuse talu Nüpli järve kaldal . </s> <s> Pealegi ei asu Rüütli talu lähikonnas ühtegi järve , kuigi mujal on Võrumaa järvedest kirju . </s> <s> Ja nii saadi Kangro unistuste talu müüa alles mullu sügisel ühele Antsla mehele . </s> </p>
<p> <s> " Kui palju kavatsed Põrgupadriku eest küsida ? " kuulasin maad ning kommenteerisin : </s> </p>
<p> <s> " Rüütli eest sooviti kaheksakümmend tuhat , hooneid on umbes sama palju , aga ümbrus erinev . </s> <s> Bernard Kangro tallu viib Antslast kaks neljakilomeetrilist maanteed , Põrgupadriku asub aga tõepoolest pärapõrgus . </s> <s> " </s> </p>
<p> <s> " Ega mul ole rohkem vaja kui pruugitud autoloksu hinda . </s> <s> " </s> </p>
<p> <s> Aolill laskis sellest arutelust end kõige vähem loksutada , ehkki olin just talle tõotanud Põrgupadriku perenaise ametit . </s> <s> Tüdruk viis alevisse uued hiiejutluse kuulutused ning käis labürinti edasi ehitamas . </s> <s> Küllap oleksin pidanud teda neil metsaretkil saatma , kuid olin ka hakanud puhkuse asemel mõtlema töö peale . </s> <s> Metsatalus ei leidunud küll arvutit ega isegi kirjutusmasinat mitte , kuid teksti võis paberile panna ka käsitsi . </s> <s> Mul oli ju pastakas taskus ning kui see tühjaks sai , läksin üle veelgi varasemale kirjutusvahendile . </s> <s> Olin puhvetikapist leidnud pooliku tindipoti , linnud kaotasid sulgi ka Põrgupadriku tanumale . </s> <s> Lõikasin suleotsa sobivaks , kastsin tindi sisse ja proovisin . </s> <s> Kiri tuli pisut paksuvõitu , aga tähed reastusid kenasti . </s> <s> Eks sulge võinud teravamaks lõigata . </s> <s> Venelased on nähtavasti kaua hanesulega kirjutanud , nad on ju nimetanud taskuväitse sulenoaks . </s> <s> Niisiis kirjutasin muistsel viisil esseed meie raiskavast eluviisist ning säästlikkusepoliitika vajadusest . </s> <s> Ei läinud seetõttu Merlele appi maalipukki tassima ega Aolillele kive kokku kandma . </s> <s> Kunagine hirmuöö polnud püsivaid jälgi jätnud ning kõik julgesid jälle metsas liikuda . </s> <s> Korra astus Põrgupadrikult läbi Ussivälu Taali , aga ta ütles end kukeseeni otsivat – korv löngerdas tal ju käevangus . </s> </p>
<p> <s> Laupäevaõhtul ei ilmunud Aolill söögiajaks kohale . </s> <s> Lippasin teda Hiiemäelt koju kutsuma , kuid ei leidnud tüdrukut kusagilt . </s> </p>
<p> <s> Labürindi välisringi oli hiljuti kividega pikendatud , aga muid jälgi ei hakanud silma . </s> <s> Rohi oli juba ammu maha tallatud , tambitud pinnalt oli raske kindlaks teha , kas jäljed on vanad või värsked . </s> <s> Hüüdsin tütarlast valju häälega , kuid metski ei kajanud vastu . </s> <s> Kolasin Hiiemäe ümbruses pool tundi , aga ei kohanud kedagi . </s> </p>
<p> <s> Ehk oli Aolill läinud suplema ning sügavasse kohta sattunult uppunud ? </s> <s> Ta suutis vee peal püsida vaid kümmekond meetrit , suuremat ujujat temast polnud . </s> <s> Aga supleja oleks pidanud riided kaldale jätma , ega ta koos kleidiga vette läinud . </s> <s> Kõndisin mööda kallast kuni meie traditsioonilise supluskohani , kuid ühtegi riidehilpu ei hakanud silma . </s> <s> Jõgi voolas tavapärase rahuga mere poole , väikesi kalamaime ujus supluspaiga kruusase põhja kohal . </s> <s> Lõmmulehtede kohal lendlesid säravate tiibadega kiilid . </s> </p>
<p> <s> Ehk Aolill trehvas metsateel mõnd automeest ning kasutas juhust alevisse või koguni linna sõita ? </s> <s> Aga miks ei tulnud ta sellest teatama ? </s> <s> Ja kes siin metsateel ikka sõidab ? </s> <s> Auto oleks ju pidanud saabuma Põrgupadrikule , mujale pole sel kuhugi pöörata . </s> </p>
<p> <s> Ma ei osanud kerkinud küsimusele vastata . </s> </p>
<p> <s> Miks ma küll ometi ei saatnud Aolille tema Hiiemäe-askeldustel ? </s> <s> Miks ma pöörasin talle nii vähe tähelepanu ? </s> <s> Kas sellepärast , et arvasin teda Tarmo tüdrukuks ? </s> <s> Kuid ega nad ole laulatatud . </s> <s> Aolill oli ometi teistest siinsetest naistest noorem , igati kütkestav tütarlaps . </s> <s> Miks ma ei jutelnud temaga rohkem ? </s> <s> Oleksime võinud mõtiskella kasvõi teoloogiliste probleemide üle . </s> <s> Vaielda hingede rändamise teemal . </s> <s> Noorpõlves olid ju mulle meeldinud nii Tuglase novellikogu " Hingede rändamine " kui ka sakslase Paul Bussoni sama tiitliga romaan , mille alapealkirjaks on " Melchior Dronte taassünd " . </s> <s> Ja Rabindranath Tagore " Aednikku " ja " Gitandžalit " olin samuti lugenud , rääkimata Ernst Enno värssidest . </s> </p>
<p> <s> Alles nüüd tundsin Aolillest puudust ! </s> </p>
<p> <s> Uku preestrinna ei ilmunud koju ka hommikuks ega lõunakski . </s> <s> Hiiejutlus tuli ära jätta , Tarmol polnud tuju kõnelemiseks , ta piirdus mõne vabandava lausega . </s> <s> Lugu tundus järjest kummalisem . </s> <s> Aolill oli ometigi vastutustundeline inimene . </s> </p>
<p> <s> Esmaspäeval sõitsime jälle televisioonifurgooniga alevisse konstaabli jutule . </s> <s> Härra Ferdinand Aabram oli veelgi tõrksam kui Merle lahkumise puhul . </s> </p>
<p> <s> " Mida te seal põrgutalus ometi tülitsete , et ei saa üksteisele teatada , kui keegi tahab ära sõita , " tõreles vana politseinik . </s> <s> Ma olin eelmisel nädalal paar kriminulli läbi lugenud , olime televiisoris jälginud Hercule Poirot' järjekordseid seiklusi . </s> <s> Põnevuslugude autorid tögasid üksmeelselt politseinikke ega lootnud nende jälitamismeetodeist tuhkagi . </s> <s> Seetõttu kippusid meiegi sõnad politseid halvustama . </s> <s> Küllap Aabram tajus seda , igatahes ei lubanud ta mingit otsimist alustada . </s> </p>
<p> <s> Aga Aolill ei ilmunud Põrgupadrikule ka mitte esmaspäeva õhtuks . </s> <s> Ei ka teisipäeval . </s> <s> Tarmo muutus järjest süngemaks ega tahtnud enam kellegagi rääkida . </s> </p>
<p> <s> Kolmapäeval sõitsid Tarmo ja Marek linna . </s> <s> Tallinnas on palju politseiasutusi , mõni peab ometi inimese kadumise peale reageerima . </s> </p>
<p> <s> Pealinnast ilmutigi metsatallu koos jälituskoeraga . </s> <s> Sinises kambris leidus Aolille rõivastusesemeid , neid nuusutanult võttis väljaõpetatud peni Hiiemäelt jälje üles , kuid lõpetas nuuskimise jõekaldal . </s> <s> Tuli järeldada , et tütarlapse oli võtnud vesi . </s> <s> Väike rahulik sisemaajõgi , millest lapsedki suudavad üle ujuda . </s> <s> Kuid mille keskpaigas võis vesi tõusta siiski üle pea . </s> </p>
<p> <s> Kas Aolill tahtis proovida uut ristimisrituaali , et läks kleidiga jõkke ? </s> </p></div2><div2 type="alaosa"><head> 31 . </head>
<p> <s> Neljakesi läks heinaloo kokkuriibumine ja küünitõstmine kiiresti . </s> <s> Suurem jagu metsatalusid olid kevadel pärast küüditamist kirjutanud avaldused kolhoosiastumiseks , aga Põrgupadriku , Laanetaguse ja Metsaveere mitte . </s> <s> Nii et oli vaja heina teha , hobused , lehmad ja lambad tahtsid ju ületalve pidamist . </s> <s> Kevadel oli jõutud vähe külvata , nii et põhku ei saa sügisel vajalikul määral . </s> <s> Heina teha vehkisid oma perega ka kolhoosi astunud talud , sest loomad olid veel keskusesse koondamata . </s> <s> Kuskil ei leidunud nii suuri lautu ja talle , mis oleksid suutnud ühistatud karja ära mahutada . </s> <s> Pealegi asusid metsatalud üksteisest kaugel , nii et igal hommikul kolhoosi tööleminemine võtnuks kaua aega . </s> <s> Vallamajast suruti küll peale , et peab lehmad ja hobused kokku tooma , kuid täitevkomitee esimees ei julgenud põllumeestega tüli kiskuda . </s> <s> Võibolla oli üldse arukas ühistamisega venitada ? </s> <s> Iga päev võis sõda lahti minna . </s> <s> Pärast Churchilli Fultonis peetud kõnet olid Venemaa ja Ameerika Ühendriikide suhted väga teravaks läinud , nii et külm sõda võis kuumaks muutuda . </s> <s> Churchill seisis Stalini vastas hoopis kindlameelsemalt kui USA president . </s> </p>
<p> <s> Me olime metsas vastu pidanud juba viis talve . </s> <s> Esimesel sai veel küll ajuti kodus magada , sest laantesse ja rabadesse oli raske haaranguid korraldada . </s> <s> Metsakammimiseks kulunuks hulk sõjaväge , aga seda vajati rindel – nii Kuramaal kui ka Preisimaal käisid tollal ägedad lahingud . </s> <s> Ajalehed kisasid küll igas numbris , et " Hitler kaputt ! " , kuid tegelikult ei kapituleerutud kuskil . </s> <s> Läti Leegion hoidis rinnet Kuramaal kinni , ka Poolas edenes edasitung aeglaselt . </s> <s> Kui sakslased poleks Eestis ära väsinud , oleksime ka meie veel Sinimägedes rinnet hoidnud . </s> <s> Kui aga kämbud suurtükid ära viisid , polnud enam millegagi tanke tagasi tõrjuda . </s> </p>
<p> <s> Nii pidime paraku ootama , et sõda uuesti lahti läheks . </s> <s> Metsades saaks kasutada isegi aegunuks kuulutatud ratsaväge , tankid jäävad mudas kergemini kinni kui hobused . </s> <s> Pealegi ei vajanud ratsud mootoriõli , vaid ainult heina , aga seda oli võimalik varuda ka kohapeal . </s> <s> Nii et heinategemisel oli mõtet mitmes suhtes ja Põrgupadrikul oligi see töö lõpukorral . </s> <s> Tuleval nädalal läheme edasi Meeta kodutallu Laanetagusele . </s> <s> Rillo Reet on ka meil abiks , nii tuleb minna ka Metsaveere luhtasid niitma . </s> <s> Kui kuiva ilma peab , saame kõigega hakkama . </s> <s> Heina teha ongi palju meeldivam kui soosaarepunkris haigutada . </s> </p>
<p> <s> Olin kannipuid viimase kämmu alla lükkamas , kui nägin toomingapuhma taga välgatamas heledat kleiti . </s> <s> Pealtnägijaid polnud meile vaja , sirkasin metsaservani ning nägin seal tõepoolest tüdrukut . </s> <s> Küsisin , et mida ta võõras metsas hulgub . </s> <s> Piiga näis hirmunud näoga ning kohmas : " Ma. . . ma otsin õhvakest . . . " </s> </p>
<p> <s> Küsisin , et kust talust ta on , et karielajas siiakanti võis ära eksida . </s> </p>
<p> <s> " Ussivälult. . . Seaveri Siina . </s> <s> " </s> </p>
<p> <s> Ussivälu talu ma teadsin , see asus tõepoolest siinpool jõge , nii et mullika sattumine Seenekõrvesse oli võimalik . </s> <s> Tüdruk tundus veidi tuttava näoga . </s> <s> Ehk olin teda rahvamajas näinud ? </s> <s> Neljakümne viiendal aastal söandasime veel avalikult tantsimas käia . </s> <s> Kuid praegu polnud plikadel vaja teada , kes Põrgupadrikul heina teevad . </s> <s> Millega teda siit minema hirmutada ? </s> </p>
<p> <s> Kuid juba saabus Meeta ning haaras kannipuude otsast . </s> <s> Mis mul muud üle jäi , kui haarata omapoolsed otsad ning küüni poole suunduda . </s> <s> Oskar ja Reet tampisid heinavirna , hakkasin viimaseid kämme üles hanguma , Meeta riibus pudemeid kokku . </s> </p>
<p> <s> Saime tööga loojanguajaks lõpule , sõime ära päeval talust toodud leiva ja suitsuliha ning rüüpasime allikavett peale . </s> <s> Siis ronisime kõik neljakesi küüniheintesse põõnama . </s> <s> Enne seda tõstsin ka koned vundamendikivide vahelt üles katuse alla . </s> </p>
<p> <s> Ei tea , palju aega oli möödunud , kui hüppasin automaadivalangu tõttu üles . </s> <s> Kes kurat seal väljas paugutab ? </s> <s> Kuid kohe kostis heinamaalt hõige : </s> </p>
<p> <s> " Tulge välja , olete jümber piiratud ! " </s> </p>
<p> <s> Vaatasin küüni otsaluugi pilust välja : mööda luhta jooksid meie poole vene mundris soldatid , püssid ja automaadid käes . </s> </p>
<p> <s> " Kes alla annab , jääb jellu ! " </s> </p>
<p> <s> Olukord tundus üpris vilets , soldatid asusid juba nii lähedal , et ei oleks jõudnud enam luugist alla hüpata ega võssa lipata . </s> <s> Lagedal luhal oleks ju lihtne meid automaadiga maha niita . </s> <s> Küünis olid ikkagi mõneti varjus , palkseinad võisid osa kuule kinni pidada . </s> <s> Meil ei jäänud midagi paremat üle , kui pugeda keset küüni heinavirna sisse . </s> <s> Ulatasin Oskarile tema relva ning põrutasin omast valangu sissepiirajate poole . </s> <s> Üks neist kukkus ega tõusnud püsti . </s> </p>
<p> <s> Heinamaalt hakkasid tärisema automaadivalangud ja vintpüssipaugatused . </s> <s> Rebisin paar katuselaastu lahti , et saaksin ka küünitagust lagedat silmas pidada . </s> <s> Ent olin juba hiljaks jäänud : üks NKVD-mees oli jõudnud küüni juurde . </s> <s> Täristasin küll lühikese valangu tema suunas , aga see ei mõjunud – ründaja oli jõudnud seinaäärsesse surnud tsooni . </s> <s> Aga käsigranaate me polnud punkrist heinamaale kaasa võtnud . </s> <s> Kes see siis oskas niisugust haarangut oodata . </s> </p>
<p> <s> " Pjüssid välja visata , jühe kaupa tulla , käed jüleval ! " kamandati väljast kasesalga suunast . </s> <s> Vastasin kiiresti valanguga , kuid nähtavasti ei tabanud kedagi . </s> <s> Ohutusse tsooni jõudnud ründaja särtsas tiku põlema ning viskas selle seinaäärsesse heinaprügisse . </s> <s> Leek hakkas limpsima palkidevahelisi samblaribasid ning tõusis järjest kõrgemale . </s> <s> Saime teisi piirajaid tulistamisega küünist eemale hoida , kuid leegi vastu olime võimetud . </s> <s> Vandusin jõuetus vihas nii eesti kui ka soome keeles , kuid ka " perkeled " ja " rüssad " ei suutnud meeleolu parandada . </s> <s> Kuidas me võisime ometi nii rumalasti sisse kukkuda ? </s> <s> Vist see Ussivälu-plika taipas , kes me oleme ? </s> <s> Aga miks pidi ta meid ometi üles andma ? </s> <s> Mis vaen tal võis olla Põrgupadriku vastu ? </s> </p>
<p> <s> Küünisein põles , leek ulatus katuseräästani ning ka laastud võtsid tuld . </s> </p>
<p> <s> " Viimane võimalus jellu jääda ! </s> <s> Käed jüleval , jükshaaval vjälja ronida ! " </s> </p>
<p> <s> Tuli tungis heinavirna , katusealune täitus suitsuga . </s> </p>
<p> <s> " Peame välja minema , meil pole pääsu , " ohkas Oskar . </s> </p>
<p> <s> " Tahad Pagari tänava piinakambrisse sattuda ? " </s> </p>
<p> <s> " Sealtki on inimesi pääsnud . </s> <s> Peaasi on praegu ellu jääda ! " </s> </p>
<p> <s> " Igasugune virelemine pole elamist väärt . </s> <s> " </s> </p>
<p> <s> " Aga tüdrukud ? </s> <s> Vähemalt nemad peaksid ellu jääma . </s> <s> " </s> </p>
<p> <s> " Hüva , nad otsustagu ise , mida tahavad teha . </s> <s> " </s> </p>
<p> <s> Meeta üks juuksekihar süttis , Reet rahmis seda kustutada . </s> </p>
<p> <s> Naised ei nutnud , vaid läkastasid suitsust . </s> <s> Meeta haaras mul kaela ümbert kinni : " Ma jään sinuga . </s> <s> " </s> </p>
<p> <s> Oli viimane hetk otsustada . </s> </p>
<p> <s> " Minge siiski välja . </s> <s> Kui ellu jääte ja lapsi saate , siis jutustage neile , mis siin juhtus , " kamandasin ning kaelustasin mõlemat . </s> <s> Siis hüüdsin kõva häälega luugipilust välja : </s> </p>
<p> <s> " Stopp ! </s> <s> Ärge tulistage ! </s> <s> Ne streläite ! </s> <s> Naised tulevad välja . </s> <s> " </s> </p>
<p> <s> Lükkasin luugi lahti ning tüdrukud libistasid end alla . </s> <s> Meeta vaatas küüni ees veel tagasi , siis hakkasid nad vaevalisel sammul kasesalga poole astuma . </s> <s> Seal ümbritsesid neid NKVD-mehed . </s> </p>
<p> <s> Mul oli veel natuke padruneid järel . </s> <s> Kui tulistaksin viimase valangu kaskede suunas ? </s> <s> Ehk on naistelgi parem surra kui mõnitamistele ja piinamistele vastu minna ? </s> <s> Aga kui nad ei saa valangust surma , vaid ainult haavata ? </s> <s> See oleks kõige halvem võimalus . . . </s> <s> Aga võibolla on Meeta koguni rase ? </s> <s> Me olime ju mõnda aega siin ja seal koos maganud . </s> <s> Isegi paar tundi tagasi olin enne magamajäämist ta ihhu tunginud . . . </s> </p>
<p> <s> Ma ei tulistanud . </s> </p>
<p> <s> " Viimane võimalus jelu päästa ! " kostis väljast . </s> <s> Heinad põlesid ümberringi , katus särises pea kohal , hingata oli vaevaline . </s> </p>
<p> <s> " Kas tahad välja minna ? " küsisin Oskarilt . </s> </p>
<p> <s> " Ega mind seal midagi head oota . </s> <s> Me oleme Kolmanda maailmasõja esimesed ohvrid . </s> <s> " </s> </p>
<p> <s> " Siis pista konetoru suhu . </s> <s> " </s> </p>
<p> <s> Sellega lõppes käsikiri . </s> <s> Leidsin selle Sidney Sheldoni kriminulli " Pikk hüvastijätt " vahelt , kui lugemismaterjali otsisin . </s> <s> Käekiri oli Tarmo oma . </s> <s> Ju ta oli kirjutanud uue variandi Põrgupadriku mineviku kohta . </s> <s> Pärast Piia Roosti ülestunnistust ei kajastanud eelmine versioon kõiki olulisi asjaolusid . </s> <s> Pidin tunnistama , et Tarmol oli küllaltki korda läinud Kaarel Kuusemetsa vaatepunkti kasutada . </s> <s> Mind häiris ainult see , et surnud ei saa jutustada . </s> <s> Kuid Tarmo oli vist eeskuju võtnud Juhan Peegli romaanist " Ma langesin esimesel sõjasuvel " , kus oli nii toimitud . </s> <s> Ja autor oli kõvasti kiita saanud . </s> <s> Ma olen oma realismikontseptsioonis liiga vanamoeline , ei taha fantaasiat lubada . </s> <s> Aga nüüd on hoopis postmodernismi ajajärk ning kõik võtted lubatud . </s> </p>
<p> <s> Niisiis oli Tarmo pärast Aolille kadumist otsinud lohutust minevikust . </s> <s> Millega pidin mina oma meeleolu normaalseks muutma ? </s> <s> Ma ei lootnud enam Aolille naasmist – küllap oli midagi halba juhtunud . </s> <s> Miks ma ei olnud ometi Põrgupadriku kõige meeldivamat naishinge kaitsnud ? </s> </p></div2><div2 type="alaosa"><head> 32 . </head>
<p> <s> Ühel hommikul nägin Enelit tavalisest varem kaevu kõrval asuvas veevannis solistamas . </s> <s> Võtsin lapse käekõrvale ning hiilisime vaikselt tagaaia hekini . </s> <s> Meil oli õnne : ehmatasime tõepoolest kuuskede haljast seinast välja pruunika metskitse ning loom hüppas kähku põõsaste vahele . </s> <s> Enelgi jõudis loomakest näha ning ma tuletasin meelde meie kokkulepet : kui ma näitan talle kitsekest , läheb tema järgmisel õhtul sauna pesemisruumi magama . </s> <s> Ta asub emast vaid paari sammu kaugusel ning isegi vaheukse võib lahti jätta . </s> <s> Ka tütarlaps peab endas julgust kasvatama ja harjuma üksi magama . </s> <s> Kui ta pannakse internaatkooli , tuleb kogu nädal üksi magada . </s> <s> Ma pidin seletama , mis on internaatkool , ja õhtul sain ta tõepoolest nii kaugele , et Enel nõustus magama teises ruumis . </s> <s> Võisin heita kunstniku madratsile . </s> <s> Küllap see lihtne toiming tähendas rahulepingut meie vahel . </s> <s> Vist oleksin pidanud kohe avaldama armastust , ent ma ei oska . </s> <s> Võllamäe Päärn ja Katku Villu ja Vargamäe Andres ja Turja Hannes ja Värava Julius ja Jüri Säävel tulid toime ilma selliste sõnadeta , rääkimata juba Urmast ja Merikesest . </s> <s> Ma küsisin hoopis turumajanduslikult : </s> </p>
<p> <s> " Kas sul raha on ? " </s> </p>
<p> <s> " Kui palju ? " </s> </p>
<p> <s> " Palju . </s> <s> Pangaarvel . </s> <s> " </s> </p>
<p> <s> " Arvel on ainult mõni tuhat . </s> <s> Milleks on vaja ? </s> <s> Mul on ka Hüvitusfondi aktsiaid . </s> <s> Lelle talu eest . </s> <s> " </s> </p>
<p> <s> " Hüvitusfondi aktsiad ei maksa tühjagi . </s> <s> See on veel üks raharöövimisviis . </s> <s> Bertolt Brechtil on õigus , kui ta " Kolmekrossiooperis " kuulutab , et panga röövimine on tühiasi panga asutamise kõrval . </s> <s> Aktsia on võimsam relv kui muukraud . </s> <s> " </s> </p>
<p> <s> " Milleks sul raha vaja on ? " </s> </p>
<p> <s> " Kuulsid ise , Põrgupadriku läheb müügiks . </s> <s> " </s> </p>
<p> <s> " Ja sa tahad osta ? " </s> </p>
<p> <s> " Kas sa ei taha ? " </s> </p>
<p> <s> " Ma pole sellele mõelnud . </s> <s> " </s> </p>
<p> <s> " Me võiksime ju kahe peale osta . </s> <s> " </s> </p>
<p> <s> Merle tegi suured silmad ning keeras külili , et mulle otsa vaadata . </s> </p>
<p> <s> " Muidugi , kui sa võiksid ja tahaksid olla Põrgupadriku perenaine . </s> <s> " </s> </p>
<p> <s> Tekkis mõnehetkeline vaikus , siis hakkas helisema Merle naer : </s> </p>
<p> <s> " Kas see peab tähendama armuavaldust ? " </s> </p>
<p> <s> " Võib ka nii tõlkida . </s> <s> " </s> </p>
<p> <s> " Oh , milline mats sa oled ! </s> <s> Kas seda siis nii üteldakse ! " </s> </p>
<p> <s> " Ma olen talupoeg . </s> <s> Kosja minnes taheti ikka kõigepealt kaasavara suurust teada . </s> <s> Ma pean ainult traditsioonist lugu . </s> <s> " </s> </p>
<p> <s> " Mats ! </s> <s> Matsi poeg Mats ! " hakkas naine oma väikese rusikaga vastu mu rinnakorvi taguma . </s> <s> Aga nii , et roided ei sattunud hädaohtu . </s> </p>
<p> <s> " Mida sa nurised ? </s> <s> Ise oled ka matsi tütar . </s> <s> Sarus talu , kus müüte kartuleid ja lehmi . </s> <s> Ma ei tea küll veel selle mõisa nime . </s> <s> " </s> </p>
<p> <s> " Mäe-Tamme . </s> <s> " </s> </p>
<p> <s> " Niisiis Merle Puiga von Mäe-Tamme . </s> <s> Ei kõlagi halvasti . </s> <s> " </s> </p>
<p> <s> " See pole mingi mõis , vaid ainult talu . </s> <s> Kaheksa lehma , ei , nüüd ainult viis sarvilist . </s> <s> Võibolla veelgi vähem , kui sinna kunagi jõuad . </s> <s> " </s> </p>
<p> <s> " Niisiis kutsud külla ? " </s> </p>
<p> <s> Tõukasin end istukile ning haarasin Merlel kõvasti ümber piha . </s> <s> Oleksime jäänud kokku ehk kauemaks , aga naaberruumist tormas kaminatuppa Enel ning kisas : </s> </p>
<p> <s> " Mida ta teeb sinule , ema ? </s> <s> Appi ! " </s> </p>
<p> <s> " Ära kisa ! </s> <s> Miks sa ei maga ? </s> <s> See on võimlemine . </s> <s> Oled ometi telekast näinud aeroobikat . </s> <s> Paremale kallutada , vasakule kummardada ! " </s> </p>
<p> <s> Enel kahtles , kas see on aeroobika , kuid jättis siiski kisamise järele . </s> <s> Hüppasin püsti ning tegin rohkem aeroobikaga sarnanevaid liigutusi . </s> </p>
<p> <s> Lubasin hommikul uuesti näidata kitsekest , siis laskis Enel end uuesti magama viia . </s> </p>
<p> <s> " Aga kindlasti näitad ? " usutles laps . </s> <s> " Ja mitte nii vähe aega . </s> <s> " </s> </p>
<p> <s> " Mis asja ? " tahtis Eneli ema teada . </s> </p>
<p> <s> " Meilgi võivad olla oma saladused . </s> <s> " </s> </p>
<p> <s> " Noh , igatahes nüüd sa tead , et koos minuga tuleb kaasa Enel . </s> <s> Lapsel on aeg lugema õppida , ei saa enam vanaema juures pidada . </s> <s> Kas sul linnas mingit korterit on ? " </s> </p>
<p> <s> Pidin pihtima , et vaid väheldane üürituba Lillekülas teispool raudteed . </s> <s> Selgus , et Merlel on samasugune , kuid keskturu kandis Jakobi tänaval . </s> </p>
<p> <s> " Siis me saame päevi näha . </s> <s> " </s> </p>
<p> <s> " Vaesed inimesed saavad ikka päevi näha . </s> <s> " </s> </p>
<p> <s> " Talvel on vaja suur näitus teha ning palju pilte maha müüa . </s> <s> Kuidas saaks soomlasi kohale meelitada ? </s> <s> Neil kõrgema kursiga raha . </s> <s> Mida sa arvad , kui palju peaks Põrgupadriku eest pakkuma ? " </s> </p>
<p> <s> " Ega alla viiekümne tuhande kõlba . </s> <s> Tarmo peab ikkagi sellise " Fordi " või " Toyota " saama , mis kolm-neli aastat vastu peab . </s> <s> " </s> </p>
<p> <s> Autost on saanud meie päevade jumal , kõik jutuajamised algavad või lõpevad sellega . </s> <s> Miks küll inimkond on pidanud kõige tähtsamaks liiklemisvahendit , mitte aga oma põhilise panuse asetanud mõnele tootmismasinale ? </s> </p></div2><div2 type="alaosa"><head> 33 . </head>
<p> <s> Idüllil ei lasta pikalt valitseda ei elus ega ka kirjanduses . </s> </p>
<p> <s> Paari päeva pärast vänderdas jalgrattal Põrgupadriku õuele alevi konstaabel Aabram ning tõi kutse ilmuda laiba identifitseerimisele . </s> <s> Kasari jõest olevat leitud noore naise surnukeha ja viidud Tallinnasse . </s> <s> Alevipolitseile oli ammu teatatud Aolille kadumisest . </s> <s> Kunagi oli maakonnapolitsei käinud verekoeraga jõekallast uurimas . </s> <s> Välk ja pauk : nüüd oli just meid kutsutud hukkunu isikut tuvastama . </s> <s> Võtsin tagakambrisse jäänud Aolille käekotist tema passi ning sõitsime kohe välja . </s> <s> Muidugi ainult mehed : Neeme , Marek ja mina . </s> <s> Veest välja õngitsetud inimese ihu ei saa meeldivat vaadet jätta , naistele ei maksnud sääraseid elamusi pakkuda . </s> </p>
<p> <s> Marek oli rooli taha istunud ning minu jätnud enda kõrvale mõtteid mõlgutama . </s> </p>
<p> <s> Mida meile Tallinnas näidatakse ? </s> <s> Eesriide tõstmise ootamine ajab teatriski närveldama . </s> <s> Kas stanged laskuvad õigel ajal ? </s> <s> Kas tegelased on jõutud ära grimeerida ? </s> </p>
<p> <s> Kristus palus Ketsemani aias , et lasku Isa sel karikal temast mööda minna . </s> <s> Aga tookord valitses Vana testamendi Jahve ja Uus testament oli veel kirjutamata – halastust ei jätkunud . </s> <s> Nüüd on meil küll mõlemad testamendid . </s> <s> Kumma järgi mõistetakse nüüd õigust ? </s> <s> Kas see karikas võib minust mööda minna ? </s> </p>
<p> <s> Ei vist . </s> <s> Me olime ju koos Aolillega tõstnud mässu üldse ristiusu vastu , ei järginud kummagi testamendi juhtnööre . </s> <s> Kui Jehoova ja Jeesus eksisteerivad , siis pole lootust , et meid karistamata jäetakse . </s> <s> Isegi siis , kui me anname andeks oma võlglastele . </s> <s> Mässajatele ei andesta ükski võim , revolutsionäärid kas võidavad või hukkuvad . </s> <s> Lutsifer oli ka mässaja , nimelt mässuline ingel . </s> <s> Kuid teda pole Jehoova likvideerinud , vaid võitlus deemonliku jõu vastu käib üha edasi . </s> <s> Kas Jahve ei saa temast jagu ? </s> <s> Ehk eksisteerib kaks tasavägist jõudu , kelle võitlus ei lõpe kunagi ? </s> <s> Sest ühe võit tähendaks selle maailma lõppu . </s> <s> Ehk ei olegi viimsepäeva ootajate usk nii absurdne , kui esimesel pilgul paistab ? </s> <s> Viimnepäev tähendaks lõplikku kohtumõistmist , millega ühed tunnistatakse õigeks ning saadetakse paradiisi , teised arvatakse aga kurja teenijateks ning heidetakse põrgusse . </s> <s> Muidugi on keskaegsed paradiisi ja põrgu kujutelmad naiivsed , kunstnike maalingud kirikutes ja muuseumides liiga konkreetsed . </s> <s> Kas sellepärast polegi tekkinud abstraktne kunst , et kujutluspildid ei oleks täpsed ega kõigile ühesugused ? </s> <s> Inglid ei tarvitse ju olla valgete luigetiibadega ega põrgulised Neptunuse kolmharkidega tule segamiseks katelde all . </s> <s> Aga kui eksisteerib vaid kaks omnipotentset võimu – hea ja kuri ? </s> <s> Milleks siis kolmandad tegelased – Jeesus Kristus ja tema ema Maria , keda eestipäraselt Maarjaks kutsutakse ? </s> <s> Maarjat austatakse kohati veel rohkem kui tema poega . </s> <s> Prantslased ehitasid ju Pariisi esimesena Notre-Dame'i ehk Jumalaema kiriku . </s> <s> Aga kas ei igatse eestlasedki kogu anglomaaniast hoolimata astuda prantslaste jälgedes , kui nad kutsuvad oma ala Maarjamaaks ning president käsib kõige kõrgemat ordenit nimetada Maarjamaa Ristiks ? </s> <s> Tuleb ainult paar sammu edasi astuda ning jõuame rahvusliku jumalani . </s> <s> Kas eestlased ei tohi siis kummardada Ukut või Taarat ? </s> <s> On see siis patt jumala-idee vastu ? </s> </p>
<p> <s> Kui aga siiski Surnumere-äärne Jehoova ei salli teisi jumalaid enda kõrval ning tahab karistada Läänemere-veerseid ketsereid , miks peaks ta oma viha välja valama just noorukese teoloogiatudengi Aolill Roomere peale ? </s> <s> On see siis õiglane ? </s> <s> Mina ju juhtisin tema ketserlike mõteteni ning tahtsin kujundada eestlastele rahvuslikku jumalat . </s> <s> Miks ei löönud taevane välk maha mind , vaid saatus tabas noorukest Aolille ? </s> </p>
<p> <s> Välk ja pauk , ma mõtlen sellest tüdrukust kui surnust . </s> <s> Aga on ju veel lootust . </s> <s> Meil on Tallinna surnukuurini , Liivalaia tänava morgini hulk kilomeetreid . </s> <s> Ehk läheb see karikas meist mööda ? </s> <s> Ehk on Kasari jões hukkunud keegi teine ? </s> </p>
<p> <s> Marek hoiab rooli kindlakäeliselt , teadasaamine ligineb iga kilomeetriga . </s> <s> Oleme juba jõudnud Haruteeni . </s> <s> Kas olen teede hargnemisel valinud alati õige raja ? </s> <s> Ehk olen mõnikord teisigi õigelt teelt eksitanud ? </s> </p>
<p> <s> Aolill oli rahulik ja hoolas teoloogiatudeng , kui ma temaga Tartus tuttavaks sain . </s> <s> " Vanemuine " oli pakkunud lavastada Ibseni " Nukukodu " . </s> <s> Mis seal ikka : eesriie üles , stanged alla ! </s> <s> Tartus kulusid nii päevad kui ka õhtud teatrimajas . </s> <s> Ühel etenduse vaheajal tutvustas Leo Metsar mulle mustas kleidis õblukest tütarlast . </s> <s> Plika tahtis teada , mida Panso-kooli sisseastujalt nõutakse . </s> <s> Kuid samal momendil anti tuledega märku vaheaja läbisaamisest . </s> <s> Ma ei jõudnud piigale midagi seletada . </s> <s> Palusin tal pärast näitemängu lõppu fuajees oodata . </s> <s> Väljas löristas aga sadada . </s> <s> Ebameeldiv olnuks jalutada vihmas ning läksime Püssirohukeldrisse . </s> <s> Tüdruk vaatas uudistaval ilmel telliskiviseinu . </s> <s> Ta ütles esimest korda seal olevat . </s> <s> Muidugi reklaamisin Panso õppeasutust mitmest kandist . </s> <s> Teatrimaailma tutvustamiseks kutsusin Aolille " Nukukodu " proovi vaatama . </s> <s> Tüdruk jäi meelde oma maagiliselt vaatavate särasilmade ning haruldase eesnimega . </s> <s> Aolill osutus üsna avameelseks ning jutustas ka oma kahtlustest , mis tal ülikoolis olid tekkinud . </s> <s> Tema ema Ingeborg töötavat koguduse sekretärina ja usuõpetuse õpetajana gümnaasiumis . </s> <s> Tuli meelde , et kaua aega ei lubatud naisteoloogidele pastorikohta . </s> <s> Eks Aolill oli uskliku ema soovitusel valinud tütarlapsele väheperspektiivse fakulteedi . </s> <s> Minuga tutvumine tõi vaheldust tudengi üksluisse tuupimisellu . </s> <s> Sain ju teda ilma piletita sisse lasta ka teistele " Vanemuise " etendustele . </s> <s> Teatrimaailm hakkas tüdrukule kangesti meeldima . </s> <s> Olin ju Tartus võõras : ka mulle kulus Aolille seltskond ära . </s> </p>
<p> <s> Öösel vastu 1. maid möllab vanas ülikoolilinnas üldine tramburai . </s> <s> Sõjaeelsed tudengikombed on ellu äratatud ning mürgeldamine kestab hommikuni . </s> <s> Me väsisime ringikondamisest varem ära ning jõudsime intrisse enesetapjate tunnil ( see on teatavasti kella nelja ja viie vahel ) . </s> <s> Aolille tuba tervitas meid tühjana : naabrinnad olid koju sõitnud . </s> <s> Nii võisime oma tahtmist mööda volbriööd pühitseda . </s> <s> Segamist oli vähe karta , pealegi võis ukse igaks juhuks lukku keerata . </s> <s> Eks tuju tõuseb topsi najal , nagu vanasõna on elutarkuse fikseerinud . </s> <s> Lõpuks ründasin tol ööl Aolille ka mehelikul moel ning tüdruk ei tõrjunud mind tagasi . </s> <s> Vist on kahekümne kahe aasta vanuselt viimane aeg vastassugupoolt tundma õppida – looduse eest ei pääse kuhugi . </s> </p>
<p> <s> Ihkasime intiimsuhteid ka edaspidi jätkata . </s> <s> Ju ma polnud Aolille esimesel ööl ära hirmutanud . </s> <s> Kuid pärast maipühi esines selleks harva võimalusi . </s> <s> Heino Kiik on oma romaanis " Mind armastab jaapanlanna " igatahes Tartu ühikate seksimisvõimalusi üle hinnanud . </s> </p>
<p> <s> Kuid kevad kadus kiirelt ning " Nukukodu " esietendus jõudis kätte . </s> <s> Aolill loendas hoolikalt , mitu korda tuli Noral pärast eesriiet kummardada . </s> <s> Päev hiljem jõudis aeg Tartust lahkuda . </s> <s> Olime varakult bussijaama jõudnud . </s> <s> Tegime aega parajaks lilleturul hulkumisega , ostsin sealt Aolillele kimbu punaseid roose . </s> <s> Aga pärast seda vajus nostalgia kohinal kaela . </s> <s> Meelde vupsatasid Bernard Kangro Tartu-romaanid oma mälestuste melanhoolsete stseenidega . </s> <s> Meile ei juhtunud aga vastu tulema musta kaabuga Justus Pernambukki , kes oleks võinud meid oma filosoofiliste paradoksidega lõbustada . </s> <s> Ent siis antigi Tallinna buss ette . </s> <s> Kaelustasime ning astusin sõidukihämarusse . </s> <s> Läbi uduse akna nägin veel Aolille lehvitavat kätt . </s> </p>
<p> <s> Olimegi Tallinna liiklusummikutest läbi , auto seisis Ketsemani aias , see tähendab Keskhaigla surnukuuri ees . </s> <s> Veel oli jäänud paar sammu tõe teadasaamiseni . </s> <s> Kas see karikas läheb minust mööda ? </s> <s> Kas ma käitusinTartus esimese mai öösi vääralt ? </s> <s> Aga me täitsime ainult looduse käsku , me ei teinud kellelegi kurja . </s> </p>
<p> <s> Kohe selgub kohtuotsus . </s> <s> Paaripäevase habemekontsuga sünge sanitar tõstab laual lebavalt kogult päitsipoolse palakaserva üles . </s> </p>
<p> <s> Seal lebab kunagine inimene : nägu tursunud , silmad kinni , lõual mingi kriimustuse jälg . </s> <s> Rängast muutumisest hoolimata ei jää aga kahtlust , et see rasket lehka levitav korjus on olnud kunagi Aolill Roomere . </s> </p>
<p> <s> Seda kinnitas ka usuõpetaja Ingeborg Roomere , kelle politsei meilt saadud aadressi järgi oli üles otsinud . </s> <s> Kuid uurijad ei tea , kuidas Aolill jõkke sattus . </s> <s> Igatahes ei näi see olevat õnnetusjuhtum , vaid tahtlik mõrv . </s> <s> Politseinik näitab meile neljakandilist tsinkplekitükki , mis olnud tüdrukule kaela seotud . </s> <s> Sellele on naelaga kribitud neli versaaltähte : N ja Õ ja I ja D – NÕID . </s> </p>
<p> <s> Niisiis pole tegemist jumaliku karistusega , vaid inimesed on ise kohut mõistnud ! </s> <s> Sõnale NÕID on nüüdisajal antud halb , hukkamõistev tähendus . </s> <s> Muistsetel aegadel oli sellel hoopiski austusväärsem sisu . </s> </p>
<p> <s> Aga hukkamises olid nad üksmeelsed : jõekaldal , kus verekoer jäljed kaotas , ei tabanud politseiuurija mingeid võitlusejälgi . </s> <s> Tark , väljaõpetatud peni jäi nuuskides peatuma vee ääres ning haugatas seal paar korda . </s> </p>
<p> <s> Plekitahvel oma tähtedega võib politseile anda uurimiseks mõningaid niidiotsi . </s> <s> Inspektor Kallion peab varem või hiljem lõpetama meie kahtlustamise . </s> <s> On veidi lootust , et tapjad tabatakse : ma olin ju uurijale rääkinud hiie loomisest ja lahkusuliste vaenust meie ürituse vastu . </s> </p>
<p> <s> Kuid see polegi enam kõige tähtsam . </s> <s> Oluline on see , et Aolille ei ole enam . </s> <s> " Olematus võiks ju ka olemata olla , ” kirjutas kunagi Artur Alliksaar . </s> <s> Aga teda ennastki ei ole enam . </s> <s> Olen näinud tema nimega marmortahvlit Tartus Ropka kalmistul . </s> <s> Väike mustade tähtedega valge plaat , paar begooniaõit lohutut liivaplatsi ehtimas . </s> </p>
<p> <s> Õhtuks said protokollid korda , ka surmatunnistus kirjutati välja . </s> <s> Meile anti üle musta kilesse pakitud laip , et võiksime selle maha matta . </s> </p>
<p> <s> Ent meie furgoon ei suundu Pärnamäe või Liiva kalmistu poole . </s> <s> Me ei tahagi Aolille maha matta . </s> <s> Kavatseme tema hingeta keha viia hoopis Põrgupadriku metsadesse , kus tüdruk hukkus . </s> <s> Kas ei ole Aolille maise matka õige lõpp-punkt Hiiemäel , mille ta ise rajas ? </s> <s> Meil ei ole küll tema sinnaviimiseks luba . </s> <s> Ja ei teagi , kust säärase paberi saaks hankida . </s> <s> Ent kui me eksimegi mingi kirjatähe vastu , ei tohiks meid karistada , sest me ei tee kellelegi halba . </s> <s> Pealegi eksisteerib üldiselt tuntud pretsedent . </s> <s> Üle saja aasta tagasi , kui Liivimaal kehtis Püha Sinodi ortodokslik võim , maeti ometi Carl Robert Jakobson ja tema pere liikmed Kurgja metsa , mitte aga kiriklikult pühitsetud surnuaeda . </s> </p>
<p> <s> Kui rääkisime oma kavatsusest Ingeborg Roomerele , siis hallipäine nutukalkvel naine raputas tõrjuvalt pead . </s> <s> Aga küllap sulemees Neeme on osav agitaator , igatahes suutsime panna õpetajanna meiega nõustuma . </s> <s> Vahest mõjusid argumentidest isegi rohkem televisioonimehe Mareki asjalikud väited ; tema dialoog õnnetu naisega arenes umbes nii : </s> </p>
<p> <s> " Kas Roomeredel on Rahumäel või Pärnamäel hauakrunti ? " </s> </p>
<p> <s> " Ei ole . </s> <s> " </s> </p>
<p> <s> " Siis ei saagi mujale matta kui Liiva kalmistule . </s> <s> Aga seal pole laiba hoidmiseks korralikku külmkambrit . </s> <s> Aga meil on veel kirstki tellimata . </s> <s> " </s> </p>
<p> <s> " Ei tea , kust kirstu saaks ? " </s> </p>
<p> <s> " Kirstutöökoda asub Mustamäel , aga täna on nii hilja , et ei ole võimalik enam tellimust sisse anda . </s> <s> Nii et tõenäoliselt ei saaks ka homme matta . </s> <s> " </s> </p>
<p> <s> Saavutasime kokkuleppe Hiiemäe suhtes . </s> <s> Marek helistas oma tuttavatele televisiooni ning saavutas seda , et " Aktuaalsesse kaamerasse " lisatakse teade traagiliselt hukkunud noore teoloogi Aolill Roomere matustest Põrgupadriku Hiiemäel homme õhtul kell 20.00. </s> </p>
<p> <s> Kui möödusime lillekauplusest , ostsime sealt surnu ehtimiseks sületäie valgeid nelke . </s> <s> Eks muidu olnuks proua Ingeborgil liiga sünge furgoonis hukkunu saatjana istuda . </s> </p>
<p> <s> Aga ikkagi tulid mulle kurvad ja etteheitvad mõtted pähe . </s> <s> Lustakalt alanud sajandilõpu suvi Põrgupadrikul oli lõppenud masendava puändiga . </s> <s> Komöödia muutus tragöödiaks , mida ma polnud osanud ette näha ega ära hoida . </s> <s> Olen vist üldse vilets režissöör ? </s> <s> Olin tahtnud Põrgupadriku halba kuulsust muuta . </s> <s> Olin isegi uhkeldanud talu ärakinkimislubadusega . </s> <s> Vastavalt suvitusseltskonna otsusele pidanuks Põrgupadriku perenaiseks saama Aolill . </s> <s> Performance'id on nüüd küll kangesti moes , aga ma olin ületanud mõistlikud piirid . </s> <s> Olin lasknud elul ja kunstil segamini minna . </s> <s> Tagajärjeks oli noore tütarlapse surm . </s> </p>
<p> <s> Ma olen ikkagi süüdi , kuigi avalikult ei saa minu peale näpuga näidata . </s> <s> Või siiski ? </s> <s> Kas ei heida furgoonis istuv vanaldane naine mulle vihkavaid pilke ? </s> <s> Tema ainuke laps on hukkunud , ta on muutunud elupuul murdunud oksaharuks . </s> <s> Aga mina võin uusi naisi leida , teatrid ja kohvikud on täis mehi meelitavaid silmapaare . </s> <s> Ma võin edasi lavastada nii teatris kui ka elus . </s> <s> Aga Ingeborg Roomerele pole jäänud midagi lohutavat . </s> </p>
<p> <s> Õhtuhämaruses jõudsime Põrgupadrikule . </s> <s> Paigutasime Aolille surnukeha keldrijahedusse . </s> <s> Ilmataat halastas meile : taevas läks pilve , temperatuur alanes ning ähvardas isegi vihma tibutada . </s> </p>
<p> <s> Ladusin hommikul koos Neemega Hiiemäele tuleriida . </s> <s> Suvel lõigatud kasehalud olid üsna tahedad , lisaks tassisime kuurist kuivi puid . </s> <s> Marek nõristas furgoonipaagist bensiini tuleriida kastmiseks , et see hoogsalt põlema süttiks . </s> <s> Õhtu eel viisime Aolille maised jäänused kanderaamil Hiiemäele ning laotasime üle surnukeha minu ema tehtud ristpisttikandiga lina . </s> <s> Naised olid lisaks linnast ostetud valgetele nelkidele korjanud põllulilli ning ehtisid nendega kadunukest . </s> </p>
<p> <s> Järjest rohkem hakkas kogunema matuselisi . </s> <s> Ju oli metsataludeski jälgitud " Aktuaalset kaamerat " . </s> <s> Tuttavad segunesid võhivõõrastega , naistel mustad kleidid seljas , külameestel lipsud ees . </s> <s> Adventiste ega viimsepäeva kuulutajaid ei hakanud silma . </s> <s> Lahkarvamusi ega konflikte ei tekkinud , kõik olid nõus põletusmatusega . </s> <s> Küllap ajalehesõnumid Pärnamäe krematooriumist on ka metsatagustesse taludesse jõudnud . </s> </p>
<p> <s> Kell kaheksa võtsin taskust tikutoosi ning süütasin tuleriida põlema . </s> <s> Bensiiniga kastetud halud lõid lõõmama ning leek lahvatas kõrgele . </s> <s> Ema Ingeborg puhkes nutma . </s> <s> Silmasin Merlegi põsel pisarat , Ulvi hoidis pitstaskurätikut nina ees . </s> </p>
<p> <s> Astusin Aolille laotud kivilabürindi algusesse ning pidasin leinakõne . </s> <s> Uku-usuliste Hiiemäel ei kõlvanud piiblit tsiteerida , lugesin proosalausete sekka Lydia Koidula ja Anna Haava värsse . </s> <s> Lõpetasin Juhan Sütiste " Võõraste mõtetega " : </s> </p><lg type="free"><l> Sa kiirgad mulle nagu puhast valgust , </l><l> Su najal olen seni püsti seisnud . </l><l> Ma olen otsind elus kõige algust , </l><l> Su läheduses olen rahu leidnud . </l></lg>
<p> <s> Marek oli toonud alevist pritsimeesteorkestri trummi ning tagus seda pärast kõnet . </s> </p>
<p> <s> " Olgu need trummilöögid hoiatuseks neile , kes tahavad kustutada inimese eluküünalt . </s> <s> Tulgu järelpõlvede needus nende peale , kes võtavad endale õiguse tappa inimest ! " </s> </p>
<p> <s> Ma ei tea , kas on hea lõpetada needvate sõnadega . </s> <s> Õnneks võttis veel sõna sõber Neeme , kes sai hakkama pika ja ägeda kõnega : </s> </p>
<p> <s> " Ma olen lohutult kurb meie ajajärgu eestlaste ühiskonna üle . </s> <s> Me oleme pikki aastakümneid oodanud vabariigi taastamist , kuid poliitilise võimaluse korral polnud me selleks vaimselt kuidagi valmis . </s> <s> Me oleme lasknud kujuneda kapitalistliku süsteemi kõige halvemal variandil , mis on otsekui loodud Karl Marxi " Kapitalis " kirjeldatud mudeli järgi . </s> <s> Eestlaste eetilised hoiakud ei ole kunagi olnud nii allakäinud kui praegu . </s> <s> Meie riigis pole enam kuskil turvatunnet , me oleme jäetud mõrtsukate , röövlite ja varaste meelevalda . </s> <s> Kättesaamatusse minevikku on vajunud ajad , kui taluperenaine tuges luuavarre vastu ust märgiks , et kedagi pole kodus . </s> <s> Nüüd ei piisa enam kahekordsetest lukkudest , vaid elanikud kindlustavad oma kodusid raudustega . </s> <s> Selleks on põhjust , toon vaid ühe näite . </s> <s> Paar aastat tagasi murti Mustamäe parimas servas sisse teadlaste elumajja ning peale muu varastati sealt professor Mati Hindi arvuti koos sinna salvestatud doktoritööga . </s> <s> Professor pidi suve läbi istuma kateedris metallukse taga ning mälu järgi oma väitekirja taastama . </s> <s> Kadriorus tapsid padujoodikud tallinlaste lemmiknäitleja Sulev Luige , Tartu südalinnas löödi pussnuga selga luuletaja Hando Runnelile , presidendi lossi läheduses peksti päise päeva ajal läbi raamatukogudirektor Peeter Olesk . </s> <s> Säärases olukorras peetakse aga otstarbekaks vallandada mitusada korravalvurit . </s> <s> Olgu pealegi politseinikud nõrga väljaõppega , kuid ka oma kohalolekuga tänavanurgal hirmutavad nad vägivallatsejaid . </s> <s> Ja kui mõningaid politseinikke pole osatud tööle rakendada jaoskondades , siis võiks ju neid haigutajaidki saata tänavaile patrullima . </s> <s> Aga võhiklikke ministreid paigutatakse vaid ümber mõne teisele soojale kohale . </s> <s> Kõrgesti kiidetud demokraatlik süsteem laseb säärastel asjadel rahulikult sündida , parlamendiski on mitu mõistlikku seaduseelnõu maha hääletatud . </s> <s> Kodanikud ei saa ju valida neile usaldusväärsetena tunduvaid isikuid , võimalik on hääl anda ainult erakonnale . </s> <s> Kuid parteide põhimõtted on üpris ebamäärased ning võimukoalitsioonides salatakse needki maha . </s> <s> Mis siis imestada , kui igatsetakse riigi etteotsa kõva kätt . </s> </p>
<p> <s> Halvad on Eestis ka majandusasjad : kui esimeses vabariigis Konstantin Pätsiga koostöös aeti pankrotti vaid Harju Pank , siis nüüd on pankrott välja kuulutatud mitmekümnes pangas , alustades tillukese Otepää pangaga ning lõpetades usaldust tõotanud suure Maapangaga . </s> <s> Eestis ei kiideta töötegemist , vaid ülistatakse hangeldamist ja äritsemist . </s> <s> Kui vanasti eesti talu kasvatas kindlameelseid ja säästlikke peremehi , siis nüüd propageeritakse kõikjal raiskamist . </s> <s> Talud tunduvad tõusikministritele ebameeldivad ning neid pole püüdnud päästa ükski valitsus . </s> <s> Ka Jakob Hurda loosungit vaimult suureks olemisest püütakse unustada , sest amerikaniseerunud televisioon kasvatab oma vägivallapiltide demonstreerimisega just kurjategijaid ning narkomaane . </s> <s> Narkomaanid muutuvad varem või hiljem roimariteks , kuid nendegi vastu ei võeta midagi tõhusat ette . </s> <s> Uimastusaineid võib osta juba koolimajade väravais . </s> <s> Kasvatustöö ja haridus võiksid päästa noorukeid ning hoida neid õigel teel , kuid õpetajad on ülekoormatud ning riik ei raatsi neile korralikku palka maksta . </s> </p>
<p> <s> Kodanik ei saa usaldada ka kohtuvõimu : protsessid venivad aastast aastasse , advokaatide abi on muutunud hirmkalliks , kurjategijatele mõistetakse leebeid või koguni tingimisi karistusi , tapjad ja röövlid vabastatakse hea käitumise ettekäändel enneaegselt vangist . </s> <s> Ja nii on hakanud ilmnema omakohus : maffiagrupeeringud karistavad püstolkuulipildujaid täristades üksteist ise . </s> <s> Nüüd on omakohus muutunud koguni usunditevaheliste lahkhelide klaarimise vahendiks . </s> <s> Täna oleme just sellise ohvri ärasaatmisel , teda on pidanud vajalikuks kõrvaldada konkureerivate religioonide esindajad . </s> <s> See on vist kõige paradokslikum ja ohtlikum juhtum . </s> <s> Religioon peaks propageerima halastust . </s> <s> Kui aga siiagi on tunginud vägivald , siis pole enam kellegi peale loota . </s> </p>
<p> <s> Nii oleme ka siin metsade rüpes kogenud selle maailma absurdsust . </s> <s> Kuid eksistentsialistlikud filosoofid on juba pool sajandit tagasi õpetanud , et inimesel pole õigust alistuda , vaid ta peab jätkama võitlust . </s> <s> Prantsuse filosoof Albert Camus on oma " Sisyphose müüdis " õpetanud , et inimese suurus seisabki selles , et ta kõigest hoolimata jätkab võitlust . </s> <s> Nagu Sisyphos kivi veeretamist mäkke . </s> <s> Nördimus ja mässumeelsus on ainuke väärikas hingeseisund ümbritseva mõttetu maailma suhtes . </s> <s> Ma arvan , et eksistentsialistliku võitluse avalduseks on ka see , kui me praegused olukorrad kirja paneme . </s> <s> Loodan , et te abistate mind selles tegevuses . </s> </p>
<p> <s> Head haldjad , võtke vastu Aolill Roomere nime kandnud inimene . </s> <s> " </s> </p>
<p> <s> Rahvas seisis vaikides , ilm muutus järjest hämaramaks . </s> <s> Leegid limpsisid kokkuvarisenud tuleriida tukke , suits tõusis keereldes otsejoones üles . </s> <s> Nagu Kristjan Raua söejoonistustel muinaseestlastest . </s> <s> Küllap ka tuhat aastat tagasi seisti vaikides hiiemäel ning jälgiti tuleleekide vabastavat tantsu . </s> <s> Kui mõni mees oli lahingus mõõgaga raskelt rabada saanud või naine oli nurgavoodis järglast ilmale tuues hinge heitnud . </s> </p>
<p> <s> Elavate ja surnute seose tähistamiseks vajatakse ikka rituaale . </s> <s> Miks ei võiks need sündida oma maa looduses ja oma rahva luulest ? </s> </p>
<p> <s> Pärispeal , juuni - august ja november 1999. </s> </p></div2></div1>
    </body>
  </text>
</TEI>
</teiCorpus>
</teiCorpus>
