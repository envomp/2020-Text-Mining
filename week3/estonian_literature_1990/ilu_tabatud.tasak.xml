<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> VÄLGUST TABATUD </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> VÄLGUST TABATUD </head>
<p> <bibl> <author> <s> IRA LEMBER </s> </author> </bibl> </p>
<p> <s> Meeri paotas magamistoa ust ja sisenes . </s> <s> " Sa polegi veel magama läinud ? " imestas ta . </s> </p>
<p> <s> Ootasin sind . </s> <s> Tahtsin sulle vaeva eest aitäh öelda ! " </s> <s> Mees tõusis toolilt ja suudles naist põsele . </s> <s> Hommikukuub oli tal juba seljas . </s> <s> " Järgmist juubelit enam ei tule , " ütles ta väsinult . </s> <s> " Seitsmekümneni ma vastu ei pea . </s> <s> " </s> </p>
<p> <s> " Küll sa juba pead ! " oli Meeri veendunud . </s> <s> Ehkki teadis , et lood mehe tervisega pole kaugeltki hiilgavad , kinnitas ometi : " Oled terve kui purikas . </s> <s> " </s> </p>
<p> <s> " Nagu jääpurikas , " parandas Georg . </s> <s> " Sa vaata , kui kõhnaks ma olen jäänud , sulan kokku ! " </s> </p>
<p> <s> " Pole sul häda midagi . </s> <s> Pealegi on su minia arst , näed ju küll , kuidas ta sinu eest hoolitseb . . . </s> <s> Ega sul ometi halb ei ole ? " </s> </p>
<p> <s> " Ei . </s> <s> Mind ainult ärritas pisut , et Alla oma Eugeniga kohale ilmus . </s> <s> Kas sa kutsusid neid ? " </s> </p>
<p> <s> " Miks sa nii arvad ? </s> <s> Eelmisel aastal , oma pärisjuubelil olid sa ju haige , siis meil külalisi polnud . </s> <s> Kõik teadsid , et tänane sünnipäev oli juubelipeo asemel . </s> <s> " </s> </p>
<p> <s> " Seda ma mõtlesingi . </s> <s> Kes siis juubelile kutsumata tuleb ! " </s> <s> Mehe hääles kajas pahameel . </s> </p>
<p> <s> " Ära nüüd , Georg ! </s> <s> Olekski imelik , kui Greta pere on kohal ja Allat pole ! </s> <s> Pealegi on ta minu õde , palju meil siis neid sugulasi enam siia jäänud on ! " püüdis Meeri asja siluda . </s> <s> " Tõid veel pealegi kalli kingituse . </s> <s> " </s> </p>
<p> <s> " Jah . </s> <s> Kristallist tuhatoosi , kuigi teavad , et meie majas ei suitsetata ! </s> <s> Lisaks on tal halb mälu , see on sama tuhatoos , mille me Eugenile kord enne sõda kinkisime ! </s> <s> Ja üldse - tulla Eugeniga ! </s> <s> Ise nad ju koos ei ela , aga külla tulevad nagu tõeline abielupaar , justnagu mina seda ei teaks ! </s> <s> Tüüpiline Alla ! " </s> </p>
<p> <s> Meeri ei vastanud . </s> <s> Ta vahetas vaikides kleidi hommikumantli vastu ja istus tualettpeegli ette . </s> <s> " Ära väsitas , " ohkas ta . </s> <s> " Kui hea , et mul ikka Helve olemas on . </s> <s> Aitas lauda koristada ja nõusid pesta . " </s> <s> Tema hääles oli soojust ning Georgi süda oli rahul , et müürid , mis aastaid ema ja tütart olid eraldanud , on lõpuks kokku varisenud . </s> </p>
<p> <s> " Kas siis Ulvi ei aidanudki ? " </s> </p>
<p> <s> " Tal oli tegemist . </s> <s> Poiss virises juba ammu . </s> <s> Ma siis ütlesin , et pole vaja , Hillar oli tema eest . </s> <s> " </s> </p>
<p> <s> Georg sirutas toolil istudes jalad ettepoole . </s> <s> " Kas lähme magama ? </s> <s> Terve lauasistumise aeg ootasin ma ainult , et saaks lõpuks oma tuppa ! " </s> </p>
<p> <s> " Ma arvasin , et sulle meeldib seltskond , " imestas Meeri . </s> <s> " Oli ju küll tore õhtu ! " </s> </p>
<p> <s> " Oli küll , " nõustus Georg . </s> <s> " Aga ikkagi . . . " ta viivitas pisut ja kinnitas : " . . . aga sinuga koos siin , selles toas , on mul rahulikum . </s> <s> " </s> </p>
<p> <s> Eks muidugi , mõtles Meeri . </s> <s> Minuga on sul loomulikult rahulikum . </s> <s> Mina püüan sind mitte väsitada nagu Ulvi oma liigse tähelepanuga seda teeb . </s> <s> Mina püüan sind mitte muretsema panna , nagu sa Helve elule kaasa elades päevast päeva teed , ja mina püüan mitte tähele panna su väikesi veidrusi , mis teinekord otse jahmatama panevad . </s> <s> See oli Georgi äärmuseni ulatuv kokkuhoiumeel , et mitte öelda koonerdamine . </s> <s> Poeski käies kaalus ta enne mitu korda , kas mitte kusagilt sama kaupa odavamalt ei saa , kuigi oli teada , et riiklikud hinnad nii toidu- kui tööstuskaupadele olid kõigis kauplustes ühesugused . </s> <s> Isegi trammipileti eest kolme kopikat välja anda pidas ta paljuks ning käis meelsamini jala . </s> <s> Jah , Georg oli tõepoolest üleliia kokkuhoidlik . </s> <s> Nähtavasti jäi see komme talle külge Siberipäevadest , mil igat leivaraasu tuli arvestada , või mille muuga seda seletada võis . </s> <s> Ainult teatripiletite ning raamatute ostmiseks polnud tal kahju raha välja anda . </s> <s> Siiski käisid nad teatris harva , heal juhul ehk kord kuus või veelgi harvem , rohkem käidi kinos . </s> <s> Georg oli talle ükskord rääkinud , et lapsena oli ta endale tõotanud külastada täiskasvanuks saades kõiki teatrietendusi , vaadata ära kõik kinofilmid ning lugeda läbi kõik ilmunud raamatud . </s> <s> Nüüd luges Georg küll palju , ka oli Hillaril mahukas isiklik raamatukogu , mida ta sai kasutada ning vähemalt selles osas Georgil suurt elule võlgu jäämist polnud karta . </s> <s> Samuti muretses ta saksakeelset tehnilist kirjandust , tema kui endise sapööri huvi uuenduste vastu tehnikavaldkonnas püsis . </s> </p>
<p> <s> Jah , illusioonid ja plaanid - kellel meist neid pole olnud , ohkas Meeri sisemiselt . </s> <s> Ning jälle pidi ta mõtlema , et tänu taevale , oli Georg elule kahel korral tagasi antud . </s> <s> Kõigepealt Siberist ja hiljem operatsioonile järgnenud lootusetust seisundist . </s> <s> Ja kuigi haigus ei lubanud Georgil teinekord jalutamagi minna , püüdis Meeri talle sisendada optimismi , kannatades vaikides ära kõik mehe haigusega kaasnevad kapriisid . </s> <s> Eks ole ju see meeletu kokkuhoidmise tuhingi omamoodi haigus , arvas Meeri siis ja võpatas . </s> <s> Sest Georg , nagu aimates naise mõtete kulgu , küsis korraga : </s> </p>
<p> <s> " Ega sa ometi seda tühja konjakipudelit ära ei visanud ? </s> <s> Ei ? </s> <s> No Jumal tänatud - ikkagi ligi paarkümmend kopikat ! " </s> <s> Ta tõusis ja küsis nüüd juba teist korda : " Kas lähme magama ? </s> <s> Ma käin vannitoas ära , tee sa , ole hea , seniks voodi üles . </s> <s> " </s> </p>
<p> <s> Georg peatus vannitoa ukse ees , mõtles aga samas ümber ja astus köögi suunas . </s> <s> Seal võttis ta sahvrist süldikausi ja tõstis lauale . </s> <s> Ta tahtis seda just sööma hakata , niisama otse kausist , kui kuulis tasast sahinat . </s> </p>
<p> <s> Georg pööras ruttu pea ja nägi , kuidas Ulvi , hommikumantli hõlmu koomale tõmmates nagu kass end uksevahelt sisse libistas . </s> </p>
<p> <s> " Ma arvasin kohe , et sa siin oled , " sosistas ta . </s> <s> " Oota , ma annan sulle taldriku ! </s> <s> Tahad ehk tükikese seapraadi ? </s> <s> Ma võin sulle kartuleid ja kapsaid ka soojendada . </s> <s> Tahad ? " </s> <s> Ning Ulvi asetas taldriku Georgi ette lauale . </s> </p>
<p> <s> " Aitäh , pole vaja , " oli Georg hoolitsusest meelitatud . </s> <s> " Ma võtan niisama , mõne suutäie . </s> <s> " </s> </p>
<p> <s> " Hea küll . </s> <s> Ongi parem , ega õhtune söömine kasuks ei tule . </s> <s> Ma vaatan sulle siis muud . </s> <s> " </s> </p>
<p> <s> Ulvi saledad sõrmed astasid osavalt ja ruttu Georgi ette lauale singi ja lõhe lõiked . </s> <s> " Kohe ma toon sulle tüki silmu ka , ma tean , see maitseb sulle ! " </s> <s> Ja enne kui Georg sai midagi vastata , oli söögilaud hõrgutusi täis . </s> <s> " Palun ! </s> <s> Nüüd ma tegin küll oma sõnadele vastupidiselt , aga täna oled sa sünnipäevalaps ja hiline söömine olgu sulle andestatud . " </s> <s> Ulvi suu tõmbus madonnalikule naeratusele . </s> </p>
<p> <s> Korraga tundis Georg naisekäe puudutust oma õlal . </s> <s> " Taevakene , Georg , kas sa ka tead , et su pealagi hakkab hõredaks minema ? " sosistas Ulvi jahmunult . </s> </p>
<p> <s> Minia tähelepanek ei meeldinud Georgile . </s> </p>
<p> <s> " Eks ole ka juba aeg , mul ju aastaid parasjagu turjal . </s> <s> " </s> </p>
<p> <s> " On küll , " nõustus Ulvi ja istudes mehe kõrvale jätkas : " Mäletad , Georg , kui ma Emeljanovskis sinu juurde tulin ja sa mulle öömaja otsisid ? </s> <s> Mäletad ? </s> <s> Ma ei oleks siis osanud aimatagi , et me kord Eestis ühe katuse all elama hakkame , et minust saab sinu poja naine . </s> <s> " </s> </p>
<p> <s> Georg noogutas . </s> <s> " Hillaril vedas . " </s> <s> Talle meenus kohe haletsusväärne aukuvajunud silmadega tütarlaps , kes kaugele Põhja-Venemaale arreteeritud Eesti ohvitseride juurde oma isast teateid saama oli tulnud . </s> <s> Kui palju erines tänane Ulvi tookordsest , mõtles Georg . </s> <s> Praegune Ulvi on noor daam , tema tuhmunud silmad on omandanud uue läike , peahoiak energiline , olek optimistlik . </s> <s> Ja mis peaasi - tal on arstidiplom taskus - kõigi kiuste suutis ta kodumaale naastes oma unistused täita . </s> <s> Tubli naine . </s> </p>
<p> <s> " Kuidas sa oma kingitustega ka rahule jäid ? " küsis Ulvi nüüd ja silus Georgi hommikukuue varrukat . </s> <s> " Saime selle otse baasist . </s> <s> " </s> </p>
<p> <s> Georg ei hakanud oma imestust avaldama , ta teadis niigi , et Ulvi arvukate patsientide hulgas leidus nii mõnigi , kellel oli ligipääs defitsiitsetele kaupadele . </s> </p>
<p> <s> " Meeldib ? " kordas Ulvi küsimust . </s> </p>
<p> <s> " Jaa , muidugi ! </s> <s> Te poleks tohtinud nii palju kulutada ! " </s> </p>
<p> <s> " Ära räägi nii ! </s> <s> See on tühiasi võrreldes sellega , mida sa mu isa mälestuseks tegid , " muutus Ulvi tõsiseks , oma kätt endiselt Georgi hommikukuue varrukal hoides . </s> </p>
<p> <s> Korraga kuulsid nad köhatust ukselt . </s> </p>
<p> <s> " Naine kadus toast ära , " ütles Hillar tehtud reipusega . </s> <s> " Arvasin kohe , et kus ta mujal on , kui siin . </s> <s> Teil mõlemal läks korraga kõht tühjaks või ? " </s> </p>
<p> <s> Ulvi tajus tema hääles meelehärmi ja pidas paremaks mitte vastata . </s> </p>
<p> <s> " Ja minul ka , " lisas samas Hillari kõrvale ilmunud Helve muiates . </s> <s> " Kas hakkame uuesti pidu pidama ? " </s> </p>
<p> <s> " Sina , mu tütar ! </s> <s> Sa ei magagi veel ! " imestas Georg . </s> </p>
<p> <s> " Ma tulin Rolandile piima soojendama , " selgitas Helve . </s> <s> " Teate ju küll teda , kui uni ei tule , siis tahab midagi sooja juua , hullem kui laps ! </s> <s> Ma vist jään teile ette ? " </s> </p>
<p> <s> " Ei , ei ! " </s> <s> Ulvi tõusis . </s> <s> Ja alles nüüd võttis ta käe Georgi varrukalt ning ta silmad muutusid kuidagi tühjaks . </s> <s> " Aeg on tõesti magama minna ! </s> <s> Puhka hästi , Georg ! </s> <s> Ja sina , Helve , samuti ! </s> <s> Lähme , Hillar ! " </s> </p>
<p> <s> Isa ja tütar jäid omavahele . </s> </p>
<p> <s> " Sa olid täna emale suureks abiks , ta kiitis sind ! " märkis Georg . </s> <s> " Hea laps . </s> <s> " </s> </p>
<p> <s> " Kuidas siis muidu ! </s> <s> Oleme ju üks suur pere , teisiti poleks see mõeldavgi . </s> <s> Vähemalt niigi palju on sellest kooselamisest kasu . " </s> <s> Helve asetas kruusi piimaga tulele , põimis käed selja tagant isale ümber kaela ja surus oma põse vastu tema põske . </s> <s> Tavaliselt pelgas Helve oma tundeid avalikult näidata , oma emotsioonid hoidis ta endale . </s> <s> Seepärast imestas ta isegi , kuuldas oma suust vaiksel häälel väljaöeldud sõnu : " Sa mu armas isake ! " </s> <s> Ja tunnetades isa meeleliigutust , lisas ruttu : " Mine sa pealegi puhkama , ma panen toidu ise kappi . </s> <s> " </s> </p>
<p> <s> Kui Georg magamistuppa tagasi tuli , oli Meeri juba teki all . </s> </p>
<p> <s> " Kus sa nii kaua olid ? " imestas Meeri . </s> <s> " Ise olid nii väsinud , et . . . " </s> </p>
<p> <s> " Käisin sahvri kallal , " naeris Georg . </s> <s> " Ma ei tea , mis see on , aga äkki tuli niisugune isu peale . . . , täpselt nagu oleks külast koju tulnud ! " </s> </p>
<p> <s> " Enne magamaminekut pole hea palju süüa , ei tule und , " teadis Meeri . </s> </p>
<p> <s> " Ulvi noomis mind ka . </s> <s> " </s> </p>
<p> <s> " Ulvi ? ! </s> <s> Mis teda siis veel kööki ajas ? " </s> </p>
<p> <s> " Ma vist kolistasin liiga kõvasti . </s> <s> Mis parata , nende tuba asub ju kõrval , eks ta tuli vaatama ja pani üht-teist lauale , " andis Georg aru ja märkas kohe väikest kurdu naise otsaees . </s> </p>
<p> <s> Olnuks parem Ulvit mitte nimetada , taipas Georg samas . </s> <s> Ta oli juba mõnda aega tähele pannud , et Meerile minia eriti ei meeldinud . </s> <s> Ent välja ta seda kunagi ei öelnud . </s> </p>
<p> <s> Meeri oli tõepoolest pisut häiritud . </s> <s> Rohkem ehk Georgi kui enda pärast . </s> <s> Vaene mees , mõtles Meeri , kuidas ta küll sellele tormijooksule vastu peab ? </s> <s> Aga Georg vaatas asjale ilmselt teisiti , ta ei pannud kunagi pahaks oma minia otse narruseni ulatuvat hoolitsust ning nähtavasti oli selle eest tänulikki . </s> <s> Kiivustundest pööras Meeri näo seina poole ja sulges silmad . </s> <s> Siis tundis ta suurt väsimust , isegi mõtelda ei suutnud enam . . . </s> <s> Magus rammestus haaras ta üleni endasse - pidupäeva ettevalmistamine ning pärastine lauakoristamine olid oma jälje jätnud . </s> </p>
<p> <s> Georg puges vaikselt Meeri kõrvale . </s> <s> Hea meelega oleks ta veel naisega veidi juttu ajanud , aga ei tihanud - homme oli ju tööpäev . </s> <s> Äratuskellagi oli Meeri helisema pannud , uneaeg kippus lühikeseks jääma . </s> <s> Aga mõtted ei lasknud unel veel tulla . </s> <s> Georg mõtles , et vaatamata kõigele on saatus teda õnnistanud , on andnud talle lapsed ja lapselapsed , on andnud talle tagasi naise - ainsa , keda ta läbi oma elu on armastanud . . . </s> </p>
<p> <s> Georg ei maganud veel , kui tundis vaikset küünarnuki tõuget oma küljel . </s> <s> Juba ta teadiski , mida see märguanne tähendama pidi . </s> <s> Ilmselt oli Georg jälle norsatanud ega lasknud naisel magama jääda . </s> <s> Meeri oli väga erk , tema vajas rahu vähemalt une tulekuni . </s> <s> Eks puhaku , mõtles Georg naise rahulikku hingamist kuulatades . </s> </p>
<p> <s> " Jäigi magama , " nentis Georg hetke pärast . </s> <s> Ta nägi , kuidas Meeri kaelasooned tekiserva all tukslesid . </s> <s> Georg puudutas ettevaatlikult naise õlga , valge ihu oli ikka veel sama pehme kui vanasti . </s> <s> Mis nõiaväel see sellisena küll aastaid püsida on suutnud ? </s> <s> Tema , Georg , oli enda arvates juba ammugi nagu mänd , mille koor oli sügistormidest kannatada saanud . </s> <s> Ent oli ta ju ka naisest kümme aastat vanem . </s> </p>
<p> <s> Ning kohendades naise tekki , tundis Georg , kuidas mõte sellele , mida ta kartis , veel nüüdki , kuuekümne aastaselt , ta südame kiiremini tuksuma pani . </s> </p>
<p> <s> Seistes selle võõra ja eemaletõukava mehe ees , tundis Greta end kooliplikana , kes on pahateoga hakkama saanud ja nüüd direktori palge ette kutsutud aru andma . </s> <s> Jah , ükskord kauges minevikus seisiski ta pahategijana direktori kui piksejumala ees . </s> <s> Ka siis oli kevad . </s> <s> Ja Greta koos oma sõbratariga ei läinud pärast võimlemise tundi kooli tagasi , vaid hoopis randa luikede saabumist vaatama . </s> <s> See oli erakordne ning ülev pilt olnud , mis tänapäevani veel silme ees püsis , samuti kui luigetiibade eriline krudin kõrvades kumises . </s> <s> Kuid matemaatika õpetaja ei võtnud nende vabandusi vastu . </s> <s> Tema oli kindel , et tüdrukud luusisid rannas vaid sellepärast , et ei tahtnud keerulistest logarütmidest kontrolltööd teha . </s> <s> Ja seepärast pididki nad kordamööda direktori ees pattu kahetsema ning piinlikkust tundma . </s> <s> Kuid toonane looduse ülev vaatepilt ületas piinlikkuse ja häbi . </s> </p>
<p> <s> Nüüd , palju aastaid hiljem , ei tundnud Greta piinlikkust seista patukahetsejana selle külma mehe ees , nüüd tundis Greta pigem trotsi . </s> <s> Kas tollel mehel , kes kõlbaks vanuselt talle koguni pojaks , pole endal piinlik , et laseb teda kui kooliplikat püsti seista . . . </s> </p>
<p> <s> Miks ta üldse siia tuli ? </s> <s> Greta tundis oma sisemuses kogu aeg , et see kõik on asjatu . </s> <s> Ent tema ülemuse Volli arvamuse kohaselt võis siseminister tema taotluse rahuldada . </s> <s> Ja ka Meeri teadis koguni kahte kaastöötajat , kes algul samuti OVIR-idest eitava vastuse said , kuid kellele minister hiljem siiski oli loa andnud . </s> <s> Kuigi Greta oli juba harjunud mõttega , et tal ei lubata oma tütart külastada , võttis ta kummatigi kuulda teiste soovitusi ning registreeris end siseministri vastuvõtule . </s> <s> Ta oli oodanud seda päeva kolm nädalat , nüüd aga pidi leppima ministri asetäitjaga , kes praegu sirvis toimikut enda ees . </s> </p>
<p> <s> Nagu tummahammas - mõtles Greta pahaselt . </s> <s> Ja kohe , nagu Greta mõtte peale , ütles mees : " Istuge . </s> <s> " </s> </p>
<p> <s> " Lõpuks ometi , " tahtnuks Greta lausuda , kuid hoidis keelt hammaste taga , ja istus . </s> </p>
<p> <s> " Mis te siis minult soovite ? " küsis mees lakooniliselt ja vaatas ise Gretast mööda . </s> </p>
<p> <s> Inimesel , kes teisega rääkides talle otsa ei vaata , pole südametunnistus puhas , nii oli Greta isa kunagi öelnud ja Greta koges seda ka ise oma elatud elu jooksul . </s> </p>
<p> <s> " Soovin oma tütart külastada , kes Chicagos elab , " vastas Greta ja mõtles , et kas ministri asetäitja seda siis tema toimikust välja pole lugenud . </s> <s> Ta lisas : " Ma pole oma tütart nelikümmend aastat näinud . </s> <s> " </s> </p>
<p> <s> " Teile öeldi ju ära , nagu ma toimikust näen . </s> <s> " </s> </p>
<p> <s> " Ja sellepärast tulingi teie palvele , et te vaataksite mu avalduse veelkord läbi ! " </s> </p>
<p> <s> " Kas tütar on abielus ? " </s> </p>
<p> <s> " Jah . </s> <s> Ja tal on kaks last ka , keda ma nii väga näha tahaksin . </s> <s> " </s> </p>
<p> <s> " Millal teie tütar siit ära sõitis ? " </s> </p>
<p> <s> " Neljakümne neljanda aasta sügisel . </s> <s> " </s> </p>
<p> <s> " Miks ta seda tegi ? " </s> </p>
<p> <s> " Küllap kartis . </s> <s> Meid ju saadeti neljakümnendal aastal asumisele . </s> <s> " </s> </p>
<p> <s> " Tähendab , teie tütar jättis vabatahtlikult oma kodumaa maha . </s> <s> Kas see on nii ? " </s> </p>
<p> <s> " Küllap on , jah . </s> <s> Tal ei jäänud muud üle . </s> <s> " </s> </p>
<p> <s> Ministri asetäitja vaikis jälle . </s> <s> Greta vaatas pingsalt talle otsa . </s> <s> Kas ehk vilgub siiski mõni lootussäde ? </s> </p>
<p> <s> Lõpuks ütles mees kuivalt : " Kui te tahate oma tütart näha , kirjutage talle ja kutsuge Eesti NSV-sse ! </s> <s> Tema kohus oleks esimesena oma ema vaatama tulla . </s> <s> Tema oli see , kes vabatahtlikult oma kodumaa maha jättis . </s> <s> " </s> </p>
<p> <s> Greta ei osanud kohe midagi vastata . </s> <s> Siis kogus ta end ja ütles : " Tütar kutsub mind sinna , et saaksin ka tema peret näha ja pealegi elab mu õde samuti Chicagos . </s> <s> " </s> </p>
<p> <s> " Las tütar tuleb esimesena teid vaatama , " kordas ministri asetäitja , " siis on ehk meil ka võimalik teid kunagi sinna lubada . </s> <s> " </s> </p>
<p> <s> " Niiet praegu te ei aita mind , ei luba . . . " </s> </p>
<p> <s> " Ei . </s> <s> Tehke nii , nagu ütlesin . " </s> <s> Ministri asetäitja tõusis püsti . </s> <s> Sellega oli audients lõppenud . </s> </p>
<p> <s> Kui Greta mõne aja pärast hiigelsammaste vahelt tänavale astus , hingas ta täie sõõmuga kevadõhku , otsekui oleks tal mitmetunnise ootamise ja närveerimise ajal õhupuudus olnud . </s> <s> Või oli ehk vahepeal siit äike üle käinud ja õhku puhastanud ? </s> <s> Sinna paksude müüride vahele ei olnud küll müristamist kuulda . </s> </p>
<p> <s> Tuleb jälle üks alandav käik unustada ja samuti unustada unistus näha oma keskmist tütart Lainet ja tema peret . </s> <s> Ka Ollit , Bernit . . . </s> </p>
<p> <s> Greta heitis pilgu randmekellale . </s> <s> Armas aeg , varsti pool seitse . </s> <s> Nüüd oli vaja kiirustada , sest Pisi-Greta tuleb enne seitset lasteaiast ära tuua . </s> <s> Tavaliselt tegi seda Lehti ise . </s> <s> Kuid täna pidi tal raamatukogus mingi üritus olema ja Greta lubas lapsele järele minna . </s> <s> Kindlasti ootas Pisi-Grete juba . </s> </p>
<p> <s> Greta püüdis pühkida äsjase käigu ebameeldivused oma mälust . </s> <s> Ta mõtles nüüd oma armsale tütretütrele . </s> <s> Pisi-Greta - niimoodi hüüdsid nad last , et mitte vanaemaga segi ajada . </s> <s> Greta oli äärmiselt üllatunud olnud , kui Lehti talle teatas , et paneb lapse nimeks " Greta " . </s> <s> Kuid selle tähendust hoomates liigutas see teda küll , ent ta ei näidanud seda välja - kuna oli juba õppinud tütre kombel oma tundeid enesele hoidma . </s> <s> Aga kui Lehti kord rääkis , et sünnitanuks ta poja , kandnuks see kindlasti Antoni nime , siis küll võttis Greta tütre käe oma pihku ja pigistas kõvasti . </s> <s> Ja olles seda teinud , ruttas ta teise tuppa , et Lehti ei märkaks tema silmis pisaraid . </s> </p>
<p> <s> Greta armastas väga oma väikest tütretütart . </s> <s> Tal oli aga kahju , et laps pidi isata üles kasvama . </s> <s> Kuid niiviisi oli Lehti otsustanud . </s> <s> Olles oma esimesest ebaõnnestunud abielust siiani pettunud , ei tahtnud ta enam uusi sidemeid luua . </s> </p>
<p> <s> Greta ei teadnud , kes on tema tütretütre isa . </s> <s> Lehti ei rääkinud kunagi sellest mehest ja Greta ei söandanud pärida . </s> <s> Ainult õde Alla tundis selle vastu otse ebatervet huvi ja püüdis igasuguste kavalate küsimustega Gretalt seda välja peilida . </s> <s> Ta ei suutnud uskuda , et Greta pole kunagi Pisi-Greta isa näinud . </s> <s> Alla arvas ja kartis , et ainult tema eest varjatakse seda saladust . </s> <s> Ometi peaks tal juba moraalne õigus olema seda teada saada . </s> <s> Oli ju tema olnud mitu aastat Pisi-Greta hoidjaks . </s> <s> Kui Lehti pärast sünnituspuhkust tööle pidi minema , tahtis ta tütre lastesõime panna . </s> <s> Kuid sellega ei olnud vanaema sugugi nõus . </s> <s> Ta kartis , et lastesõimes tuleb lapsel juba beebina kõik lastehaigused läbi põdeda ja kas on seda muret vaja . </s> <s> Nii hakkas Lehti lapsehoidjat otsima . </s> <s> Päris võõrast inimest ei julgenud aga võtta . </s> <s> Lehti kolleeg oli saanud oma beebile ühe pealtnäha kena naisterahva ja esialgu läks kõik hästi . </s> <s> Ent siis hakanud laps igal ööl nutma ega tahtnud enam üldse magada . </s> <s> Lõpuks sai ema jälile , et hoidja andis lapsele päeval rahustavat teed ja kussutas ta magama , et ise lapsest rahu saaks . </s> <s> Polnud siis ime , et lapse öösiti üleval oli . </s> </p>
<p> <s> Ja kuna ustavat lapsehoitjat ei olnud ikka veel leitud , tuli Greta mõttele paluda Alla ajutiselt lapse juurde . </s> <s> Oli ju Alla pensionile saadetud ning parajasti vaba . </s> <s> Alla nõustus otsekohe , tema armastas väikseid lapsi väga . </s> <s> Pealegi oli see tema pensionile ka lisasissetulekuks . </s> <s> Nii jäigi Alla Pisi-Greta hoidjaks , seni kuni tüdruk juba lasteaeda pandi . </s> </p>
<p> <s> Greta jõudis lasteaeda ja kohe jooksis Pisi-Greta talle vastu . </s> <s> Vanaema haaras lapse oma sülle ja mõtles tänutundega : " Milline õnn , et see laps on siin , minu käte vahel . </s> <s> Kui arvatakse , et Laine lapsi mul näha pole õigust , siis sellega tuleb lihtsalt leppida . </s> <s> " </s> </p>
<p> <s> Seni huvitavalt kulgenud kohtumine kirjanikuga kippus pikale venima . </s> <s> Kirjanik rääkis üllatavlt vabalt , kuis ta eelmine raamat oli Glavliti poolt ära keelatud , kuid avaldas siiski lootust , et kunagi muutub olukord normaalsemaks ja raamat antakse välja . </s> </p>
<p> <s> Nüüd oli kord küsimuste esitamiseks . </s> <s> Kõik need olid aga nii trafaretsed , et Lehtil oli päris piinlik kuulata . </s> <s> Ja mõeldes : kui midagi asjalikku pole küsida , olgu parem vait , vaatas ta kirjaniku poole . </s> <s> Nende pilgud kohtusid ning Lehti tabas muige mehe suunurkades . </s> <s> Ta hoomas , et kirjanikul olid vist temaga ühesugused mõtted . </s> </p>
<p> <s> Kuna raamatukogu juhataja oli haigeks jäänud , vastutas Lehti tänase ürituse läbiviimise eest . </s> <s> Nüüd leidis ta , et on aeg otsad kokku viia ning tõustes püsti , ütles : " Tundub , et enam küsimusi ei ole ja ütleme kirjanik Vargele palju tänu selle huvitava kohtumise eest ! " </s> <s> Seejärel ulatas ta mehele kimbu tulpe , mille too tänukummardusega vastu võttis . </s> <s> Samas meenus Lehtile , et ta oli lilli ostes unustanud tšeki võtmata ja nüüd tuleb need veel omast taskust kinni maksta . </s> </p>
<p> <s> Koosviibijad hakkasid pikkamööda lahkuma . </s> <s> Mõni veel palus kirjanikult autogrammi . </s> <s> Siis läks Lehti koos kirjanikuga direktori kabinetti , kuhu viimane oma üleriided jätnud oli . </s> </p>
<p> <s> " Aitäh teile veelkord ! " ütles Lehti ja ulatas mehele käe . </s> </p>
<p> <s> Mees ei rutanud veel lahkumisega . </s> <s> " Kas te rohkem ei tahagi mind näha ? " päris ta ehk veidi jultunult , silmis mingi poisilik ülemeelikus . </s> </p>
<p> <s> " Kuidas , palun ? </s> <s> Ahsoo , muidugi , hea meelega võime mõni teinegi kord kohtumise korraldada . </s> <s> " </s> </p>
<p> <s> " Ma pidasin silmas tänast õhtut . </s> <s> Kuidas me nüüd siis niiviisi kohvi joomata lahku lähme ! " </s> </p>
<p> <s> " Oi , ma pean tõepoolest vabandama , et ma kohvi ei pakkunud . </s> <s> Aga teate , mina korraldan sellist asja esimest korda , sellepärast ei tulnud lihtsalt selle peale , " rääkis Lehti ja mõtles ise , et küll võib üks mees ikka pretensioonikas olla . </s> </p>
<p> <s> " Ma ei mõelnud seda nii ! " naeris mees . " </s> <s> Andke mulle andeks . </s> <s> Tahtsin teid ise kohvikusse paluda , kui teil minu vastu midagi just ei ole . </s> <s> " </s> </p>
<p> <s> Lehti vaatas meest veidi üllatunult ja tahtis kähku vastata , et tal pole täna lihtsalt aega ja kõik . </s> <s> Kuid mõtles samas ümber ja ütles eneselegi ootamatult kelmikalt : " Miks ka mitte , lähme ! " </s> </p>
<p> <s> Varsti istusidki nad vastamisi väikese laua ääres inimestest sumisevas kohvikus . </s> <s> Keelpillikvartett alustas peagi meeleolumuusikaga . </s> </p>
<p> <s> Lehti tundis end hästi ja tõdes peagi , et Vallo Varge üksnes ei kirjuta huvitavalt , vaid oskab ka huvitavalt vestelda ja on ka ise päris huvitav meesterahvas . </s> <s> Sama avameelselt nagu ta oli oma raamatute tekkest ja saatusest jutustanud , kõneles ta nüüd oma elust . </s> </p>
<p> <s> Kui mitu tassi kohvi ja ka väike liköörikarahvin oli tühjaks joodud , teadis Lehti , et Vallo Varge oli seitse aastat Siberis olnud , kuna oli jõudnud nädal aega saksa sõjaväe mundrit kanda . </s> <s> Teadis , et mees oli juba koolipõlves unistanud ajakirjaniku ametist . </s> <s> Kuid tema kirjutised ja põhitõed ei sobinud kuidagi ajastu raamidesse ning tal tuli ajakirjanikuleivast ajutiselt loobuda . </s> <s> Siis hakkaski Vallo Varge noorsooraamatuid kirjutama - väle sulg olla tal juba koolipõlves ilmnenud . </s> <s> Ja kõik oli üllatavalt libedalt läinud , kuni eelmise raamatuni , millega ta tsensorile silma hakkas ja kes siitpeale talle karikaid kodarasse loopis . </s> <s> Kuid Vallo Varge oli äärmiselt optimistlik ja väitis , et mida rohkem tsensoritega tegemist , seda rohkem ta raamatuid loetakse . </s> <s> Ta oli lahutatud , kuna naine olevat leidnud , et temast ei ole enam karjääri tegijat . </s> <s> Kahjuks pole tal lapsi , neid naine ei tahtnud , lapsed pidavat jälle naist karjääriredelil segama . </s> </p>
<p> <s> Vallo vaatas naeratades Lehtile otse silma ja see tegi Lehtit veidi ujedaks . </s> <s> Et seda varjata , küsis ta kohmakalt : " Ja kas sellised kirjanduslikud kohtumised rahuldavad teid ? ! " </s> </p>
<p> <s> " Kas just rahuldavad , seda ehk mitte . </s> <s> Aga . . . " </s> </p>
<p> <s> " Miks te siis võtate nii palju kutseid vastu ! </s> <s> Ma olen lehest lugenud , et käite üsna sageli lugejatega kohtumas . </s> <s> " </s> </p>
<p> <s> " Selleks on mitu põhjust . </s> <s> Esiteks on see ju mulle lisasissetulek . </s> <s> Kümme rubla ühe tunni lobisemise eest , polegi paha , või mis teie arvate ? " </s> </p>
<p> <s> Lehti vaatas meest veidi üllatunult . </s> <s> " Ah siis raha pärast . </s> <s> " </s> </p>
<p> <s> " Loomulikult . </s> <s> Raha on ju tarvis , et ära elada . </s> <s> Raamatu eest , kui see üldse läbi läheb , saan ehk alles aasta lõpuks honorari . </s> <s> Aga ma tahtsin veel seda öelda , et mõnikord on niisugune üritus ka huvitav , saab uusi mõtteid , laadib mind veidike kah , nagu akut . </s> <s> Ja et ma täna lubasin raamatukokku tulla , olen täitsa õnnelik , niiviisi sain ju teiega tuttavaks . " </s> <s> Ta vaatas veidi peiarlikult Lehtile otsa . </s> </p>
<p> <s> " Ja raiskasite nüüd kohe oma kümme rubla ära ! " naeris ka Lehti . </s> <s> " Aga nüüd peaksime küll minema hakkama . </s> <s> " </s> </p>
<p> <s> " Ei veel . </s> <s> Mina rääkisin teile oma elust siin nagu elav ankeetleht , aga teist ei tea ma veel mitte midagi . </s> <s> " </s> </p>
<p> <s> " Ma arvan , et teate küll . </s> <s> Teie viimane raamat oligi nagu minu elust maha kirjutatud . </s> <s> Kui ma seda lugesin , siis mõtlesin ise , et kas keegi oli ehk teile minu elu ümber jutustanud . </s> <s> " </s> </p>
<p> <s> Nüüd oli Vallo kord imestada . </s> <s> " Ei , " ütles ta , " minu raamat oli puhas fantaasia ja tegelased välja mõeldud . </s> <s> Kuid kokkusattumisi on elus lõpmatult palju . </s> <s> " </s> </p>
<p> <s> " See on küll imelik juhus , et te just minu eluloo oskasite välja mõelda . </s> <s> " </s> </p>
<p> <s> " Elu ju koosnebki pea ainult juhustest . </s> <s> " </s> </p>
<p> <s> " Nüüd pean ma küll koju minema , " ütles Lehti . </s> </p>
<p> <s> " Enne tuleb meil järgmine kohtumine kindlaks määrata ! " </s> </p>
<p> <s> Ja seda nad ka tegid . </s> </p>
<p> <s> Vallo saatis Lehti koju . </s> <s> Ja Lehti ruttas trepist üles , naeratus huulil ning kirjanikule kingitud lilled pihus . </s> </p>
<p> <s> Aastad on kiired kaduma , mis siis veel kuudest ja päevadest rääkida , mõtles Georg . </s> <s> Aga näe , elujõu on nad mulle tagasi andnud . </s> <s> Või on see ehk tõepoolest Pärnu mereõhk , nagu Meeri talle selgeks teha püüdis ? </s> <s> Oli ta ju tänu Meerile sanatooriumisse pääsemise nimel tegutsema hakanud . </s> <s> Ja nüüd olid nad siis siin , see tähendab - Georg sanatooriumis , Meeri aga oma lapsepõlvekodus . </s> <s> Ent raviprotseduuridest vabadel aegadel liikusid nad ikka koos . </s> </p>
<p> <s> Praegugi istusid nad kahekesi soojal rannaliival suure päevavarju all - arst oli keelanud Georgil päikesevannide võtmise . </s> <s> Supelda aga tohtis ta nii palju kui soovis . </s> </p>
<p> <s> Georg armastas merd sama palju kui Meerigi , kelle lapsepõlve suvedes ei puudunud päevagi , mil päike ja merevesi poleks oma soojust ja mõnusat jahedust temaga jaganud . </s> <s> Nüüd hoidus Meeri päikesest ning pidas sõprust ainult mereveega . </s> <s> Selle jaapanlastelt õpitud elutarkuse oli ta vanemaks saades omaks võtnud . </s> </p>
<p> <s> Georg aga oli optimistlik : " Veidike päikest ei teeks sulle paha . </s> <s> Muudab sind veel kaunimaks , süda on sul ju terve ! " </s> </p>
<p> <s> " Rumalus , " pomises Meeri , hoidudes ütlemast , et päike toob kortsud välja . </s> <s> Kuid päikest täielikult vältida oli võimatu , tänavalgi liikudes tuli sellest kiirtekullast paratamatult osa saada . </s> <s> Ta tõusis . </s> </p>
<p> <s> " Ma lähen kastan ennast . </s> <s> Või tahad sa enne minna ? " </s> </p>
<p> <s> " Mine pealegi . </s> <s> " </s> </p>
<p> <s> Georg silmitses naist , kelle kaela kumerus sulas ühte heleda trikooga ning pidi teda ikka ja jälle imetlema . </s> </p>
<p> <s> Naine astus kiirete sammudega merele lähemale , tõstis peopesadega jahedat merevett näole ja käsivartele ning liikus pikkamööda sinetavas vees edasi . </s> <s> Meri vedas ta kaasa ning Georg , tõustes isegi püsti , pani käe kaitseks silmade ette , et mitte kaotada seda endaarust kaunist vaatepilti . </s> <s> Ta nägi , kuidas vesi silus Meeri keha ja juukseid ning tundis sellest vaatepildist ilmselt samasuurt rõõmu kui merevoogudes pikkamööda ikka kaugemale ja kaugemale ujuv nainegi . </s> </p>
<p> <s> Korraga hakkas Georg muretsema - kuhu see Meeri nüüd ometigi ujuda mõtleb ? </s> <s> Ja kohe valgus kergendusilme ta näole - naine tegi pöörde ja laskis end lainetel kalda poole tagasi kanda . </s> </p>
<p> <s> Kui Meeri veest välja tuli , viipas Georg talle . </s> </p>
<p> <s> " Kuidas oli ? " hõikas ta juba eemalt ning astus naisele vastu . </s> <s> " Ei tohi nii kaugele minna , ega sa enam plikake ole ! " </s> </p>
<p> <s> Meeri naeris , plikatunne oli tal tõepoolest sees . </s> <s> Ta võttis ujumismütsi peast ning piserdas sellest merevett Georgi poole . </s> <s> Siis surus ta kätega trikoo külgedelt allavalguvat merevett liivale ja lubas lahkelt : " Ma jään riideid valvama . </s> <s> Sinu kord . </s> <s> " </s> </p>
<p> <s> Ise aga mõtles , et rumal komme see kordamööda vees käimine . </s> <s> Enamus paare käivad koos , keegi ei pelga midagi ja keegi ei hooligi teiste varanatukest võtma . </s> <s> Kas tuleb aastatega ka selle ettevaatuse pisikuga Georgi juures leppida ? </s> <s> Küllap vist . </s> </p>
<p> <s> Georg suples kaua ja mõnuga . </s> <s> Pärnu mere vastu ei saa miski , mõtles ta . </s> <s> Meelde tulid ammumöödunud nooruseajad , mil ta veel noore ohvitserina koos Meeriga tema vanemate pool suvitades pikki päevi mere ääres veetnud oli , õhtuti aga ohvitseride kasiinos tantsimas sai käidud . </s> <s> Meeri oli siis veel noor , oo kui noor ja kui kaunis . </s> <s> Ning Georg tundis , kuidas Meerile mõtlemine temas vanu mälestusi esile kutsus . </s> <s> Miks tuli talle just nüüd meelde Paul , tema õnnetu vend ? </s> <s> Ja Georgi silme ees vilksatas Pauli hulljulge sukeldumine , kui ta kord kaugemale ujus - rannavetes päästeoperatsioonil ringisõitva mootorpaadi tulekut ei märganud . </s> </p>
<p> <s> " Ettevaatust ! </s> <s> Paadi keerised võivad sind kaasa viia ! " oli Georg läbi laintemühina vennale karjunud . </s> <s> Paul ei kuulnud . </s> <s> Siis oli Georg kogu jõudu kokku võttes lähemale kroolinud , vennal turjast haaranud ning ohtlikust piirkonnast eemale tirinud . </s> <s> Miks ei osanud ta hiljem venda kõigist ohtudest kõrvale hoida ? </s> <s> Ehk oleks siis Paul veel elanud ? </s> <s> Tookord aga järgnes Paulilt tänu asemel ainult pahameelepurse . </s> <s> Tal lihtsalt puudus ohutunnetus . </s> </p>
<p> <s> Ja veel meenus Georgile , kuidas Paul , tollal alles viieteistkümne aastane poisike , veel samal õhtul ära kadus . </s> <s> Hommikul aga oli ise jutustanud , kuidas ta kasiino juures kõndides sealt väljunud kahte meest võidetud rahasummat lugemas oli näinud . </s> <s> Ka tema tahtis seejärel kaardimängus oma õnne proovida , teda aga ei lastud sisse . </s> <s> Siitpeale muutuski mängukirg Pauli haiguseks ning aastate möödudes sai temast mängupõrgu sagedane külastaja ja kaotaja . . . </s> <s> Mis küll temas Meerile meeldida võis ? </s> </p>
<p> <s> Ah , eemale sünged mõtted ! </s> <s> Georg neelas suhuvalgunud soolase merevee alla ja puristas vastumeelselt . </s> <s> Siis hakkas ta ranna poole tagasi ujuma . </s> </p>
<p> <s> " Kahju , et mamma enam ei ela , " ütles Georg , kui nad läbi pargi kodu poole sammusid . </s> </p>
<p> <s> Meeri noogutas ja haaras mehel käevangust . </s> <s> " Ega sa ennast ära ei väsitanud ? " </s> </p>
<p> <s> " Ei . </s> <s> Õnneks on hommikused protseduurid läbi . </s> <s> Ma saadan sind koju . </s> <s> " </s> </p>
<p> <s> " Ja mina mõtlesin just sama teha sinu puhul , " naeris Meeri ning jäi korraga seisma . </s> <s> " Sa vaata , kes sealt tulevad ! " </s> <s> Ta osutas jahmunult käega ettepoole . </s> </p>
<p> <s> Nad ei uskunud oma silmi . </s> </p>
<p> <s> Ka neid oli märgatud . </s> <s> Naerusuine Ulvi astus kiirete sammudega otse neile vastu , nii et Hillaril , kes poega süles kandis , oli võimatu oma naisega sammu pidada . </s> </p>
<p> <s> Ulvi silmist säras tõeline meeleliigutus . </s> </p>
<p> <s> " Tere , tere ! " </s> <s> Ta võttis Georgi ümbert kinni , haaras siis mehe käed oma pihku ja hoidis neid tükk aega , kuni Hillar ta kõrval köhatas . </s> </p>
<p> <s> Siis alles märkas Ulvi ämma teretada . </s> <s> " Me tulime hommikuse bussiga , " seletas ta õhinaga ja kinnitas : " Ma ju lubasin tulla ja tulingi ! </s> <s> Võtsin vaba päeva ja sain Hillari ka nõusse . </s> <s> Eks temalegi kulub see väike puhkus ära . </s> <s> " </s> </p>
<p> <s> " Ma olen tegelikult komandeeringus , " täpsustas Hillar . </s> <s> " Üks pretensioon on vaja kohapeal läbi vaadata ! " </s> </p>
<p> <s> " Kui tore ! " </s> <s> Meeri kaelustas poega ja pojapoega korraga . </s> </p>
<p> <s> Georgi silmad aga nägid nüüd ainult Reneed , kes isa sülest maha ronides otse vanaisa käte vahele lendas . </s> </p>
<p> <s> " Missugune üllatus ! " </s> </p>
<p> <s> " Istume veidi siin pargis , " tegi Ulvi kohe ettepaneku . </s> <s> " Kuidas su tervis on ? " </s> <s> Teisi polnud tema jaoks enam olemas , oli ainult Georg . </s> </p>
<p> <s> " Tervis tuleb mühinaga , kõik on korras ! " </s> </p>
<p> <s> " Tõesti või ? </s> <s> Sa ei näe just selle järgi välja . . . </s> <s> Aga ma olen rõõmus , kui see nii on , " ütles Ulvi kuidagi laulvalt , heitis siis Hillarile piinleva pilgu ja ohkas : " Me oleme kohutavalt mures . </s> <s> Sa arvesta , Georg , et ma tajun juba eemalt , kui sul raske on . </s> <s> Ütle mulle , kas kõik on tõesti korras ? " </s> </p>
<p> <s> " On küll , " vastas Meeri mehe eest . </s> <s> " Näe , pink . </s> <s> Istume ! " </s> </p>
<p> <s> Rohetavate põõsaste varjus kõrgete pärnade all asetsev pink oli vaba ja otsekui ootas neid . </s> <s> Hillar viskas spordikoti pingile ja andis isale-emale käega istumiseks märku . </s> </p>
<p> <s> " Oi ! " kilkas korraga väike Renee ja tatsas üle muru lippavat oravat püüdma . </s> <s> Väle loomake ei andnud ligi , krabinal ronis ta mööda iidse pärna tüve ülespoole ja kadus puulehtede vahele . </s> </p>
<p> <s> Pettunud poisike ronis tagasi vanaisa sülle . </s> </p>
<p> <s> " Kui kauaks te jääte ? " tahtis Meeri teada . </s> </p>
<p> <s> " Homme sõidame tagasi . </s> <s> Öö mõtlesime vanaema kodus veeta , " vastas Hiller . </s> <s> " Muidugi kui sul midagi selle vastu ei ole . </s> <s> " </s> </p>
<p> <s> " See on tore . </s> <s> Isa läheb nüüd puhkama . </s> <s> Kas te söönud olete ? " </s> </p>
<p> <s> " Ei . </s> <s> Ei ole , " ütles Ulvi ruttu . </s> <s> " Ma mõtlesin , et teen teile välja . </s> <s> Mul oli eile palgapäev . </s> <s> Muide , ma olen nüüd raviosakonna juhataja ! " </s> </p>
<p> <s> Või nii , mõtles Meeri ning imestas , et neis väljaöeldud sõnades puudus üleolek . </s> <s> Selle poolest meeldis Ulvi talle , ta oli läbinisti aus ning mõjus sellisena vahel ehk liigagi ebaloomulikuna , rohkem vast siiski naiivsena . </s> <s> Aga kes teab , ehk oli see minia naiselik kavalus , mis teised tema ümber relvituks muutis . </s> </p>
<p> <s> " Kuidas siis jääb ? </s> <s> Kas pakkumine võetakse vastu ? " </s> </p>
<p> <s> Georg ohkas sisemiselt . </s> <s> Temal oli oma päevaplaan , ka söögiajad olid määratud . </s> </p>
<p> <s> " Mina pean vist teist lahkuma , " ta vaatas uuri . </s> <s> " Minu söögiaeg algab varsti . </s> <s> " </s> </p>
<p> <s> " Ei tule kõne allagi ! " ägestus Ulvi . </s> <s> " Sinuta ei lähe me kuhugi ! </s> <s> Ühe söögikorra võid sa ju sanatooriumis vahele ka jätta , ma arvan ! " </s> <s> Ta haaras Georgil käsivarrest , et teda pingilt üles aidata . </s> </p>
<p> <s> " Küll ma saan , " noogutas Georg piinlikustundega ning mõistis , et tuleb vist nõustuda . </s> <s> Ta vaatas küsivalt Meerile otsa . </s> <s> Selles vaates tabas aga Ulvi ilmselt midagi enda jaoks . </s> </p>
<p> <s> " Tore ! " </s> <s> Ulvi haaras Georgil käest . </s> <s> " Mul on hea meel . </s> <s> Meil oli kodus sinuta nii kohutavalt igav ! " </s> <s> Ta pöördus Hillari poole . </s> <s> " Eks ole , Hillar , kui isa kodus pole , on maja tühi ja kõle ! " </s> </p>
<p> <s> Hillar noogutas , heitis siis emale vabandava pilgu ja pomises : " Ka emata oli igav , " ning naeratas kohmetult . </s> </p>
<p> <s> Meeri taipas poja tundeid , võttis Reneel käest ja hakkas koos Hillariga edasi liikuma . </s> <s> Ulvi ja Georg nende järel . </s> </p>
<p> <s> " Oota , ma võtan poisi sülle , " otsustas Hillar , " tal on käimisega veel veidi raskusi . </s> <s> Aga koju jätta ka ei saanud , Helvel niigi tegemist . </s> <s> Pealegi arvasime , et see rõõmustab teid ! " </s> </p>
<p> <s> " Sa kuulsid , Georg , mis Hillar ütles ? </s> <s> Me võtsime poisi ainult sinu pärast kaasa , Renee ju tunneb igatsust vanaisa järele , nagu me kõik ! " kuulis Meeri Ulvit lausumas ning kujutles ette Georgi nägu seda kuuldes . </s> </p>
<p> <s> " Kuidas Helvel ja Rolandil läheb ? " küsis nüüd Georg . </s> <s> " Kuidas Rolandi tervis on ? " </s> </p>
<p> <s> Nüüd hakkas Ulvi pikalt seletama Rolandi haigusest , märkides , kui läbikuuldavad on seinad ja mida nad kõike kahjuks seetõttu kuulma ja taluma peavad . . . </s> </p>
<p> <s> Ja nii nad siis astusid rannakohviku poole , rahulike ja rahututena , rõõmsatena ja südamevärinaga , igal peas ja suus omad mõtted ja sõnad . </s> </p>
<p> <s> Suur suvi oli alanud . </s> </p>
<p> <s> Greta armastas ikka veel pühapäevahommikuid . </s> <s> Juba see teadmine , et pole vaja tööle minna , andis päevale rõõmsa rütmi . </s> <s> Töö ei olnud Gretale vastumeelne , ei , talle meeldis kaupluses riidekangaid lapata ja ostjatele nõu anda . </s> <s> Ja see , et ta töötab oma õemehe endises äris , see andis talle isegi mingil määral enesekindlust juurde . </s> <s> Viimasel ajal hakkas müügile tulema huvitavamat ja moodsamat riiet , mida oli lausa lust inimestele näidata ja müüa . </s> <s> Kuid muret tegid Gretale jalad , mis päevast päeva püstiseismisest õhtuks väsisid ja viimasel ajal suisa valutama kippusid . </s> <s> Ega ta seda küll kellelegi ei rääkinud ega hädaldanud , oh ei , see polnuks Gretale üldse omane . </s> <s> Ega ennast uuesti nooreks mõelda ei saa . </s> <s> Kuuskümmend kaks pole enam kolmkümmend kaks , sellega tuli lihtsalt harjuda . </s> <s> Hea vähemalt , et töökoht ikka olemas , tänu muidugi kaupluse juhatajale Vollile , kes tema tööga alati rahule jäi . </s> <s> Praegusel ajal olid paljud tema vanuses inimesed pensionile saadetud , et noortele töökohti vabaks teha . </s> </p>
<p> <s> Jah , pühapäevahommikud olid erilised veel sellepärast , et ainult sel päeval oli aega tütre ning tütretütrega korralikult kaetud laua ääres istuda ja pruukosti võtta . </s> <s> Ühises lauas istumine liidab perekonda - mõtles Greta ning meenutas kuldset aega , varsti veerandsada aastat tagasi , mil ta igal hommikul oma perega : Antoni ja kolme tütrega , koos istus . </s> <s> Nüüd on jäänud tema lähedusse ainult noorim lastest ja tema tütreke . </s> </p>
<p> <s> Lehti pidi täna lapsega välja minema . </s> <s> Pisi-Greta oli juba ilusas roosas kleidis , jalas valged tuttidega põlvikud . </s> <s> Nii tuli ta end vanaemale näitama . </s> </p>
<p> <s> " Kuhu te siis emmega lähete ? " päris Greta . </s> </p>
<p> <s> " Emme ei ütle . </s> <s> See on üllatus . </s> <s> Vanaema , tule sina ka ! " kutsus laps . </s> </p>
<p> <s> " Vanaema ei saa , tädi Alla pidi siia tulema , " seletas Greta ja muigas mõtte juures , kui ta ütleks tütrele , et tuleb nendega lihtsalt kaasa . </s> </p>
<p> <s> Lehti tuligi teisest toast ja küsis heatujuliselt : " Kas hakkame minema , Pisi-Greta ! " </s> </p>
<p> <s> " Oi , kui kenaks sa end tegid ! " kiitis Greta tütart . </s> <s> " See seelik näeb imetore välja ! </s> <s> Millest ta küll nii kohev seisab ? " </s> </p>
<p> <s> Lehti kergitas oma valgeruutu rohelist seelikut ja näitas tärgeldatud alusseelikut : " Niisuguse nipiga ! " </s> </p>
<p> <s> " Imeasi . </s> <s> Ja ilus ka . </s> <s> Ma mäletan , et minu mammal oli ammuvanasti niisugune seelik ja meie naersime , kui seda tema kapis nägime . </s> <s> Nii et kõik vanad moed tulevad tagasi . </s> <s> " </s> </p>
<p> <s> " Ju vist . </s> <s> Mu õmbleja soovitas ja ma ei kahetse , et lasin teha . </s> <s> Aga ma mõtlesin hulk aega , kas panna valge pluus või samasugune roheline . </s> <s> Mis sa arvad ? " </s> </p>
<p> <s> Greta oli meeldivalt üllatunud , et tütar arutleb täna temaga isegi moest ja ruttas kinnitama : " Valge sobib sulle imehästi . </s> <s> Ainult ehk liiga läbipaistev materjal , aga mis sest , las su pitsid paista ! " </s> </p>
<p> <s> Lehti oli just viimasel ajal hakanud rohkem oma riietele tähelepanu pöörama . </s> <s> Ja see meeldis Gretale . </s> <s> Ju oli tütres taas üks murrang toimunud naiselikkuse poole . </s> <s> Ja ema märkas , et tütar oli ka kaunimaks muutunud . </s> </p>
<p> <s> " Hakkame siis minema , tirtsu ! " ütles Lehti ja tõmbas valged nailonkindad kätte . </s> <s> Oli küll imesoe päev , kuid viimase aja mood nõudis ikkagi kleidi juurde ka kindaid . </s> </p>
<p> <s> " Meie lähme ! " hüüdis Pisi-Greta ja pidi lausa hüppama . </s> <s> " Aidaa , vanaemake ! " </s> </p>
<p> <s> " Aidaa , mu kullake ! " </s> </p>
<p> <s> Greta läks aknast vaatama . </s> <s> Sealt nad läksid , talle kõige lähedasemad inimesed . </s> <s> Lehti oma rohe-ruudulise seeliku ja valgete kingadega , tema kõrval roosa tüdruk , pisikesed patsid lapsega võidu hüplemas . </s> <s> Nagu kaks ilusat nukku - mõtles Greta . </s> <s> Ja siis tuli valusähvatus minevikust . </s> <s> Ta oli kunagi ammu täpselt samuti oma vanemat tütart aknast imetlenud - ja rohkem ta teda enam ei näinudki . </s> <s> Mis küll Luulest saanud on ? </s> <s> Kakskümmend aastat ei mingit elumärki ega teadet . </s> <s> Kõik järelpärimised põrkavad kui herned vastu seina tagasi . </s> <s> Kuid emasüda keeldus kõige halvemat omaks võtmast , väike lootussäde hõõgus ikka veel tuha all . </s> </p>
<p> <s> Aga pühapäeval ei maksa muremõtteid heietada . </s> <s> Greta istus laua taha ja hakkas oma keskmisele tütrele Lainele kirja kirjutama . </s> <s> See oli ju peaaegu sama hea , kui räägiks temaga . </s> <s> Nagu iga kirja lõppu , kirjutas ta nüüdki , otsekui loitsides : " Loodame , et ükskord ikkagi kokku saame ! " </s> </p>
<p> <s> Greta ei jõudnud veel ümbrikule aadressi kirjutada , kui uksekell helises . </s> <s> Ta ruttas avama . </s> <s> Ukse taga seisis Alla ja ulatas talle kimbu kannikesi . </s> </p>
<p> <s> " Aitäh ! </s> <s> Küll lõhnavad hästi ! " </s> <s> Greta peitis nina lilledesse . </s> </p>
<p> <s> " Võta heaks . </s> <s> Tore sind jälle näha ! " </s> </p>
<p> <s> " Tule , võta palun istet ! </s> <s> Joome kohvi ka ! " </s> </p>
<p> <s> " Ei , suur aitäh . </s> <s> Jõin hommikul juba kaks suurt kruusitäit . </s> <s> Siis tuli Guido , pakkusin talle ka ja jõin ise kah . </s> <s> Nüüd süda puperdab , nii nagu enne peigmehega kohtama minemist ! " </s> </p>
<p> <s> " Vaata , kui hea mälu sul on ! " naeris Greta ja arvas tõsinedes : " Sul võib vererõhk kõrge olla , siis hakkab kohvist puperdama ! </s> <s> Mine kontrollima ! " </s> </p>
<p> <s> Alla lõi käega . </s> <s> " Ah , hakka arstide vahet käima ja nii jäägi haigeks . </s> <s> Ära pane tähele , kõik läheb mööda ! " </s> <s> Ja ta laulis : " Es geth alles vorümer , es geth alles vorbei ! " , kuid vakatas taas ja teatas : " Ma tõin laenu tagasi . </s> <s> Kas oli ikka viiskümmend rubla ? " </s> </p>
<p> <s> " Oli küll . </s> <s> Kust sa nii kähku said ? " </s> </p>
<p> <s> " Mul kukkus üks tööots sülle . </s> <s> Isegi magavale kassile võib hiir suhu joosta , " rääkis Alla ja pani kaks rahatähte lauale . </s> <s> " Aitüma sulle . </s> <s> " </s> </p>
<p> <s> " Pole tänu väärt . </s> <s> Mis koht see on ? " </s> </p>
<p> <s> " Kutsuti üht näiteringi juhatama . </s> <s> Päris huvitav endalgi jälle teatrit teha ja natuke makstakse kah . </s> <s> " </s> </p>
<p> <s> " Siis on tore . </s> <s> " </s> </p>
<p> <s> " Kuule , Gretake , mul tuli just praegu midagi meelde . </s> <s> Kas sa lepiks esialgu ikka kahekümne viie rublaga , ma toon ülejäänu järgmisel nädalal ! " </s> </p>
<p> <s> " Muidugi , kui sul vaja on . </s> <s> " </s> </p>
<p> <s> Alla võttis laualt teise kahekümneviielise tagasi . </s> </p>
<p> <s> " Ühel minu endisel kolleegil on täna sünnipäev ja mind kutsuti ka . </s> <s> Mõtlesin enne , et ei lähe , aga just praegu tuli tahtmine minna . </s> <s> Mis sina arvad ? " </s> </p>
<p> <s> " Loomulikult mine ! </s> <s> Näed vanu sõpru ja üldse tore vaheldus ! " õhutas Greta . </s> </p>
<p> <s> " No ma arvan ise samuti . </s> <s> Ainult , Gretake , mul tekib selle minekuga uus probleem . </s> <s> " </s> </p>
<p> <s> " Mis see on ? " muutus Greta valvsaks . </s> </p>
<p> <s> " Mul ei ole midagi selga panna ! " </s> </p>
<p> <s> " Kuidas nii ? </s> <s> Eks pane see suvekostüüm , mis Olli saatis ! " </s> </p>
<p> <s> " Sellega on tänase ilmaga liiga kuum ja umbne . </s> <s> " </s> </p>
<p> <s> " Pane siis oma valge pluus ja seelik . </s> <s> Sul on ometi niivõrd ilus nailonpluus ! " soovitas Greta edasi , sest aimas juba , millega see teema lõpeb . </s> </p>
<p> <s> " See on liiga rindade ümber . </s> <s> Olen vist veidi priskemaks läinud . </s> <s> Eelmine kord , kui mul see pluus seljas oli , siis kukkus üks vana kolleeg mind lausa krabama . </s> <s> " </s> </p>
<p> <s> " Alla , pea meeles , et oled juba üle viiekümne . </s> <s> " </s> </p>
<p> <s> " Mina pean meeles küll , aga mehed mitte . </s> <s> Hansi ka ütles , et ma pole üldse muutunud . </s> <s> " </s> </p>
<p> <s> " Ära lobise nii palju . </s> <s> Ja räägi otse ! " </s> </p>
<p> <s> " Sa võiksid mulle oma helesinise pitspluusi laenata ! </s> <s> Ma luban , et ei tilguta likööri peale . </s> <s> Toon hommepäev tagasi . </s> <s> " </s> </p>
<p> <s> Gretale ei meeldinud just oma riideid laenata . </s> <s> Ta teadis ka , et siis peab jälle tükk aega ootama , enne kui oma riidehilpu taas näeb . </s> <s> Kuid ära ka ei tahtnud öelda . </s> <s> Alla oli ikkagi tema õde ja mõne aasta eest talle lahkelt oma kodu pakkunud . </s> </p>
<p> <s> " Eks sa siis võta , aga too vähemalt ülehomseks tagasi . </s> <s> " </s> </p>
<p> <s> " Kindla peale , ära mitte kahtlegi . </s> <s> Sina oled ikka mu kõige parem õde ! " </s> </p>
<p> <s> " Pole tarvis mett mokale määrida , saad mu pluusi ilma selletagi ! " </s> </p>
<p> <s> " Tean , tean . </s> <s> Hakkan siis minema , tahan endale veel soengu ka pähe teha . </s> <s> Las siis vaatavad suud ammuli kui kena Alla veel välja näeb . </s> <s> Aga enne , Greta , räägi oma uudiseid ! " </s> </p>
<p> <s> " Mul polegi uudiseid . </s> <s> Pole ammu Ameerikast kirjagi saanud ! " </s> </p>
<p> <s> " Ma ei pidanud Ameerika uudised silmas . </s> <s> Ma sain ise Ollilt kirja ja ta kurtis , et Berni tervis läheb lausa käest ära ! " </s> </p>
<p> <s> " Jah , kahjuks küll . </s> <s> " </s> </p>
<p> <s> " Aga sina räägi Lehti uudiseid ! " </s> </p>
<p> <s> " Mis mul Lehtist rääkida on ? " küsis Greta veidi kärsitult , ta imestas , et Alla ikka veel ei tüdine sellest alalisest uurimisest . </s> </p>
<p> <s> " Lehti kavalerist ! " </s> </p>
<p> <s> " Tal pole kavaleri ! " </s> </p>
<p> <s> " Kuidas ei ole ! </s> <s> Ma ise nägin , oma silmaga ! " </s> </p>
<p> <s> " Kus ? " </s> </p>
<p> <s> " Umbes nädalapäevad tagasi . </s> <s> Oota , see oli sama päev , kui sinu juures poes käisin ja raha laenasin . </s> <s> " </s> </p>
<p> <s> " Kus sa siis Lehtit nägid ? </s> <s> Ta pole sõnagi sellest öelnud ! " </s> </p>
<p> <s> " Ma läksin seekord Moskva kohvikust läbi , kui sinu juurest tulin . </s> <s> Mõtlesin , et võtan mõne saiakese Enele . </s> <s> Ja siis tuligi Lehti koos kavaleriga ukse peal vastu . </s> <s> Lehti oli nii õhetav ja elevil , et lust kohe vaadata ! " </s> </p>
<p> <s> Lehti on tõepoolest viimasel ajal otsekui uuesti õitsema löönud , mõtles Greta . </s> <s> Sinna see koer maetud on . </s> <s> Ka ilusate riiete vastu on tal liiga järsku huvi tärganud . </s> </p>
<p> <s> " Sa siis tõesti ei tea ? " uuris Alla . </s> </p>
<p> <s> " Ei . </s> <s> " </s> </p>
<p> <s> " Ma vaatasin seda meesterahvast kohe tõsise pilguga . </s> <s> Pole vigagi , sõbraliku näoga ja heledate juustega . </s> <s> Aga Pisi-Greta sarnane muidu küll ei ole , ainult ehk juuste poolest . </s> <s> Ma arvan , et see pole sama mees . </s> <s> Aga Lehtist on ta küll kõvasti sissevõetud ! " </s> </p>
<p> <s> " Kust sina seda tead ? " </s> </p>
<p> <s> " Ma ju nägin ! </s> <s> Mul on näitleja silm , olen eluaeg tüüpe jälginud , et oskaksin neid vajaduse korral kehastada . </s> <s> Ja ma ütlen sulle , Greta , see mees on Lehtisse armunud ! " </s> </p>
<p> <s> " Seda sa ka oskasid vaadata ? " </s> </p>
<p> <s> " Muidugi . </s> <s> Kui nad uksest välja läksid , siis haaras mees kohe Lehtil käealt kinni ja pigistas oma vastu . </s> <s> Just nii tegi vanasti minuga Hansi . </s> <s> Kahju , et me seekord Hansiga väljas ei käinud , oleks tahtnud teada , kas ta käitub ikka samamoodi . </s> <s> Aga ma usun küll . </s> <s> Ta vaatas mind nii armunud pilguga . </s> <s> " </s> </p>
<p> <s> " Kes nüüd , kas see mees , kes Lehtiga koos oli , või Hansi ? " </s> </p>
<p> <s> " Ära narri mind , saad aru küll ! </s> <s> Tore on ikka armunud olla ! </s> <s> Kas sa mäletad seda veel ? " </s> </p>
<p> <s> " Jäta oma lobisemine , ütle parem , kas Lehti ei näinud siis sind ? " </s> </p>
<p> <s> " Nägi ikka . </s> <s> Lehti ütles mulle nii armsasti : tere , tädi Alla ! </s> <s> Ja küsis veel , et kas lähen kohvikusse . </s> <s> Aga mis ma muidu siis kohviku ust kulutasin . </s> <s> Seda ma muidugi ei ütelnud , ütlesin hoopis , et tahtsin värskeid saiu osta . </s> <s> Ja siis Lehti naeratas nii kenasti ja too mees naeratas kaasa . </s> <s> Ma nägin siis , et tal on ilusad terved hambad , justkui pärlid kohe ! " </s> </p>
<p> <s> " Kas pimesool oli alles või välja opereeritud ? " röökis vanem õde . </s> </p>
<p> <s> " Seda küsi oma tütre käest , küllap on armi või mittearmi juba näinud ! " polnud ka Alla suu peale kukkunud . </s> <s> " Päris huvitav oleks teada , et mis ametimees ta ka on ? </s> <s> Võib-olla töötab samuti raamatukogus ? </s> <s> Järsku on direktor ? " </s> </p>
<p> <s> " Direktor on naisterahvas . </s> <s> Aga ma soovitan sul seda kõike Lehti enda käest küsida , mine tea , ehk sulle räägibki , " ütles Greta . </s> <s> Teda häiris , et õde kui klatšimoor tema tütre käimistest kõneleb . </s> <s> Aga teiselt poolt oli ka huvitav sellest teada saada . </s> <s> Kuid nagu neil tütrega juba tavaks saanud , otsustas ta mitte midagi selle kohta öelda ega pärida . </s> </p>
<p> <s> Kuid õhtu lahendas küsimuse iseenesest . </s> </p>
<p> <s> Pisi-Greta tormas päevitunud põskedega tuppa ja seletas vanaemale peaaegu ühe hingetõmbega : " Me käisime loomaaias ! </s> <s> Seal olid ahvid ! </s> <s> Me andsime neile kaalikat süüa , kaalikaid müüdi ahvimaja ees ! </s> <s> Üks ahv tegi mulle nägusid , see pole ilus , ega ! </s> <s> Ja kole suure küüruga kameelon oli seal ! " </s> </p>
<p> <s> " Kaamel ikka , " parandas Lehti , kelle nägu oli samuti päikest saanud . </s> </p>
<p> <s> " Ja tead , vanaema , onu Vallo tõstis mind kõrgele ja mina sain kameeloni-kaameli selga katsuda . </s> <s> Ta elab muidu kõrbes , onu Vallo teab . </s> <s> Vanaema , kas sa oled teda näinud ? " </s> </p>
<p> <s> " Kas onu Vallot või kaamelit ? " küsis Greta muigamisi . </s> </p>
<p> <s> " Kaamelit muidugi ! " </s> </p>
<p> <s> " Olen küll . </s> <s> " </s> </p>
<p> <s> " Eks ta on armas ! " </s> </p>
<p> <s> " On jah . </s> <s> Minu meelest on kõik loomad armsad . </s> <s> " </s> </p>
<p> <s> " Onu Vallo ostis mulle jäätist ja ma pillasin pool jäätist tema pükste peale , aga ma ei saanud riielda ! " </s> </p>
<p> <s> " Muidugi mitte . </s> <s> See juhtus sul ju kogemata . </s> <s> " </s> </p>
<p> <s> " Tead , vanaema , kui ma ära väsisin , siis võttis onu Vallo mind selga . </s> <s> Sina võiks teinekord mind kah seljas kanda ! " </s> </p>
<p> <s> " Sa oled minu jaoks liiga raske ! " </s> </p>
<p> <s> " Onu Vallo ütles ka , et raske tüdruk nagu jahukott , aga tema kannaks mind alati , " rääkis Pisi-Greta ja sellele järgnes pikk haigutus . </s> </p>
<p> <s> " Sul oleks nüüd küll aeg magama minna , tänane päev oli väsitav , " ütles Lehti . </s> </p>
<p> <s> " Ehk tahad midagi süüa ? " </s> </p>
<p> <s> " Ei , me sõime kohvikus ! " teatas Pisi-Greta . </s> <s> " Võib kohe magama minna . </s> <s> " </s> </p>
<p> <s> Kui laps juba omas voodis , väike käsi põse all , magas , tuli Lehti kööki . </s> <s> Ta oli kahara seeliku juba hommikumantli vastu vahetanud . </s> </p>
<p> <s> " Kas soovid teed ? " küsis Greta . </s> </p>
<p> <s> " Jah , palun kalla . </s> <s> " </s> </p>
<p> <s> Mõne aja pärast ütles tütar : " Nüüd tahad kindlasti ka Vallost kuulda ? </s> <s> Kas arvan õieti ? " </s> </p>
<p> <s> Ema noogutas : " Tahaks küll . </s> <s> " </s> </p>
<p> <s> " Ta on kirjanik . </s> <s> Tema nimi on Vallo Varge , sa vist oled tema romaani " Elu koorem " lugenud ? " </s> </p>
<p> <s> " Jaa , see oli huvitav raamat . </s> <s> Ja kus te tutvusite ? " </s> </p>
<p> <s> " Ta käis meil lugejatega kohtumas . </s> <s> Samal päeval kui sina siseministri juures vastuvõtul olid . </s> <s> Ja imelik küll , ta on hakanud mulle meeldima ! " </s> </p>
<p> <s> " Ja mis edasi saab ? " </s> </p>
<p> <s> " Eks aeg näita . </s> <s> Aga ma tunnen üle hulga aja , et elu on hiiglama põnev ! " </s> </p>
<p> <s> Greta oli rahul . </s> <s> Pikk samm oli astutud teineteise poole . </s> <s> Ja esimese sammu tegi ju tütar . </s> </p>
<p> <s> Veel õhtul voodiski mõtles ema Lehtis toimunud muudatusele . </s> <s> Pisi-Greta isaga käies ei rääkinud ta sellest sõnagi emale . </s> <s> Nüüd aga paistis , et tütar tahtis oma armunud olekut välja näidata . </s> <s> Olli sarnasest külmast naisest , nagu Lehti abielunaisena oli olnud , polnud kübetki järele jäänud . </s> <s> Täna kõneles temaga naine , kes sarnanes rohkem talle endale ja ka Meerile , kui nad veel noored olid . </s> </p>
<p> <s> Greta tuli trammilt maha ja ruttas sirge kõnnakuga pargi poole . </s> <s> Tal oli harjumuseks visata pilk mõne äri vaateaknale , et selle peegelpildilt kontrollida oma kõnnakut ja olla kindel , et selg pole vimmas . </s> <s> Siiani ei olnud tal selles suhtes endale midagi ette heita . </s> </p>
<p> <s> Seal eemal tiigi ääres seisiski Meeri , kellele ta täna oli helistanud ja Kadriorgu kohtama kutsunud , et saaks üle hulga aja jälle teineteisele südant puistata . </s> <s> Meeri nägi ikka veel nooruslik välja oma aprikoosivärvi lühikeste varrukatega suvekostüümis . </s> <s> Isegi kingad on tal sama värvi - märkas Greta , kui oli lähemale jõudnud . </s> <s> Ta otse imetles oma õde , kes oskas ka praegustes tingimustes endale nii sobivaid asju leida . </s> </p>
<p> <s> " Tere , Greta ! " </s> <s> Meeri ruttas õele vastu . </s> </p>
<p> <s> " Tere , Meeri ! </s> <s> Jäin hiljaks , anna andeks , aga kolmanda trammi liinil oli mingi viga , ootasin end päris halliks ! " </s> </p>
<p> <s> " Vastupidi , oled juba kõvasti päevitanud . </s> <s> See sobib sulle hästi , eriti selle valge pluusi juurde , aga arvan ikkagi , et sinu eas pole päike enam soovitav ! " </s> </p>
<p> <s> " Mulle hakkab päike ju päris iseenesest külge . </s> <s> Kuid paar korda oleme Pisi-Gretaga ikka ka Pirita rannas olnud . </s> <s> " </s> </p>
<p> <s> " Vaata ainult , et sa endale liiga ei tee . </s> <s> " </s> </p>
<p> <s> " Ära minu pärast muretse , Meeri , " ütles Greta ja lisas naerdes : " Sa käitud täna nii , nagu oleksid ise vanem õde . </s> <s> " </s> </p>
<p> <s> " No keegi peab ikka sinu pärast muretsema ka . </s> <s> Kas istume siia pingile , või tahad hoopis jalutada ? " </s> </p>
<p> <s> " Pakun mõlemaid võimalusi : enne kõnnime veidi ja siis istume . </s> <s> Ehk lähme veel kohvikusse ka ! " </s> </p>
<p> <s> " Teeme nii . </s> <s> Küll mul on hea meel sind näha , tundub , nagu poleks me terve igaviku koos olnud ! " </s> </p>
<p> <s> " Omavahel tõepoolest mitte . </s> <s> Mitu päeva juba mõtlesin , et tulen teile , kuid täna võtsin kätte ja helistasin hoopis , " rääkis Greta . </s> </p>
<p> <s> " See oli sul hästi mõeldud . </s> <s> Ehkki on alati tore , kui meile tuled , kuid siis ei saa me ju iialgi omavahel olla . </s> <s> Nii palju inimesi on ümberringi . </s> <s> " </s> </p>
<p> <s> " See on sulle vist ebamugav . </s> <s> Räägi , Meeri , kuidas sul läheb ? " </s> </p>
<p> <s> " Enne räägi ikka sina , sul on vanema õe eesõigus ! " </s> </p>
<p> <s> " Küll ikka täna toonitatakse minu vanust , " muigas Greta , " aga midagi pole parata , aastad lähevad lausa lennates . </s> <s> " </s> </p>
<p> <s> " Minagi tunnen end mõnikord vanana , " ütles Meeri veidi nukralt . </s> </p>
<p> <s> " Hull inimene ! </s> <s> Oled alles viiekümnene , see pole veel üldse mingi vanus ! </s> <s> Mina olen sinust kümme aastat vanem ja ei taha ikkagi veel vanadust tunnistada . </s> <s> " </s> </p>
<p> <s> " Õigus on sellel , kes ütles mõttetera , et inimene on täpselt nii vana kui ta tunneb . </s> <s> " </s> </p>
<p> <s> " Õnneks on minu tervis veel päris korras . </s> <s> Jumalale tänu . </s> <s> Ma tahaksin töötada veel vähemalt viis aastat . </s> <s> Aga muidugi ei tea ette , kas niikaua peetakse . </s> <s> Kaupluse juhataja Volli laseks mul loomulikult tööd teha , aga temal on praegu endal suured mured silmade pärast , tal avastati glaukoom . </s> <s> Käib küll arstide vahet , kuid nägemine läheb kogu aeg viletsamaks . </s> <s> Ta ei taha , et keegi sellest tööjuures teaks , muidu ei peeta enam . </s> <s> Ainult mulle usaldas seda . </s> <s> Ja kui tulevad kaubandusvalitsusest peenikese kirjaga käskkirjad , aitan ma neid lugeda . </s> <s> Samuti ei näe ta kangaste etikette . </s> <s> Õnneks on see ikkagi müüjate rida , kuid eks juhataja peab ju kõiki kontrollima ja mina olen siis teinud seda õhtuti koos temaga . </s> <s> " </s> </p>
<p> <s> " Kahju küll . </s> <s> Volli on ju sümpaatne inimene ja abivalmis . </s> <s> Aitas veel Bernharditki . </s> <s> " </s> </p>
<p> <s> " Jah , kole kurb . </s> <s> Peaks ta mitte päris pimedaks jääma , " kahetses Greta . </s> </p>
<p> <s> " Loodame , et seda ei juhtu . </s> <s> Ei pruugi ju kohe kõige halvemat mõelda . </s> <s> " </s> </p>
<p> <s> " Sul on õigus , Meeri . </s> <s> Ma tahtsin sulle ju hoopis oma probleemidest rääkida . </s> <s> Tead , Lehtil on korraga kavaler tekkinud ! " </s> </p>
<p> <s> " See on ometi üks hea uudis ! </s> <s> Aga see paneb mind imestama , kuna oled ju alati toonitanud , et Lehti ei taha enam midagi meestest kuulda . </s> <s> " </s> </p>
<p> <s> " Täpsemini abielust . </s> <s> Eks see Innogentiga elatud elu tegi teda meeste suhtes mitteusaldavaks . </s> <s> Aga kui Lehti lapse sünnitas , siis muutus ta väga - paremuse ja naiselikkuse poole . </s> <s> Kuid mitte iialgi pole Lehti kedagi koju toonud ja tundus , et ei kohtu ka kellegagi . </s> <s> Siiamaani on mulle mõistatuseks - kuidas ta endale üldse lapse sai ? </s> <s> Seda räägin ma loomulikult ainult sinule . </s> <s> Lehtiga me seda teemat kunagi ei aruta . </s> <s> Sa tead ju teda küll . </s> <s> Ega siis mina pole Alla , kes kõike aina uurib ja teada tahab . </s> <s> Kas sa seda tead , Meeri , kui Alla käis Pisi-Gretat hoidmas , siis juba esimesel päeval soris ta Lehti dokumentide hulgas , et leida lapse sünnitunnistust ja näha selle pealt isa nime . </s> <s> Ta ise rääkis mulle õhinal sellest ja teatas , et Pisi-Greta isa nimi olevat Konstantin . </s> <s> Ma siis seletasin talle , et Lehti pani oma lapsele vanavanaisa nime . </s> <s> Võib-olla ka Eesti presidendi järgi , kes teab . </s> <s> Selleks on vallasemadel ju vaba voli käes , millist nime valida . </s> <s> Tobe komme küll , et selles riigis küsitakse kõigilt ka isanime , " rääkis Greta . </s> </p>
<p> <s> " Ütle parem , mis selles riigis tobedat ei ole , " arvas Meeri . </s> <s> " Praegu tuli juttu Allast ja mulle meenus , anna andeks , et segan vahele , aga kas sa tead , et ta kirjutas Ollile ja palus , et Olli saadaks temale , üksnes temale , paar pakki , kuna tema elab meist kõige vaesemini . </s> <s> " </s> </p>
<p> <s> " Mis sa räägid ! </s> <s> Kust sa seda kuulsid ? " </s> </p>
<p> <s> " Olli kirjutas mulle ja küsis , et mis Allaga juhtus , et ta järsku nii vaeseks on jäänud . </s> <s> " </s> </p>
<p> <s> " Uskumatu ! </s> <s> Häbi teeb meile ! </s> <s> Olli isegi palju meile saatnud . </s> <s> Aga mis meie sest muretseme , Olli tunneb teda lõpuks sama hästi kui meiegi , " arvas Greta . </s> <s> " Selle kirja kirjutas ta Ollile enne , kui tema Hansi välja ilmus . </s> <s> Nüüd hakkab ju Hansi teda toetama . </s> <s> " </s> </p>
<p> <s> " Kindlasti enne . </s> <s> Olli kirjas ei olnud Hansist mitte üht sõna . </s> <s> Aga küllap on Alla nüüd oma suurt uudist ka sinna teatanud . </s> <s> Ta juba on ükskord selline , et tahab oma rõõmu kõigiga jagada . </s> <s> Kuid olgu peale , meie läksime jälle teemast kõrvale . </s> <s> Räägi nüüd Lehtist veel ! " </s> </p>
<p> <s> " Kuhu ma jäingi ? </s> <s> Ahjaa , Lehti sai selle kirjanikuga tuttavaks . . . " </s> </p>
<p> <s> " Ah see on kirjanik ? </s> <s> Mis ta nimi siis on ? " </s> </p>
<p> <s> " Vallo Varge . </s> <s> " </s> </p>
<p> <s> " Ma tean , " Valetaja " ! " </s> </p>
<p> <s> " Mis valetaja ? " </s> </p>
<p> <s> " Ma lugesin hiljaaegu üht tema raamatut " Valetaja " ! </s> <s> See oli täitsa huvitav . </s> <s> " </s> </p>
<p> <s> " Ahsoo , seda ma pole lugenud . </s> <s> Aga see mees paistab ise kah päris huvitav olema . </s> <s> Ja näib , et Lehti on temast sissevõetud . </s> <s> " </s> </p>
<p> <s> " Siis on ju hästi . </s> <s> Ja minu meelest pole sul üldsegi põhjust muretsemiseks . </s> <s> " </s> </p>
<p> <s> " Ma kardan väga , et Lehti võib ka temas pettuda . </s> <s> Tead küll , kirjanike elu , kunstiklubi , ja palju mis neist kõik räägitakse . </s> <s> Lehti oli oma esimese viltuläinud abielu ajal nagu mõni robotinimene . </s> <s> Nüüd on ta hoopis teistsugune , tänu lapsele . </s> <s> Aga kui Lehti ka uues armastuses peaks pettuma , siis ma kardan väga , et ta uuesti murdub . </s> <s> Ja mis siis temast ja Pisi-Gretast saab ? " </s> </p>
<p> <s> " Miks sa vaatad elu järsku läbi mustade prillide ? </s> <s> Sa pole enam üldse meie Greta moodi ! </s> <s> Loodame hoopis , et kõik läheks hästi . </s> <s> Ehk abielluvadki ! " </s> </p>
<p> <s> Greta raputas pead . </s> <s> " Ma ei usu . </s> <s> Ma kardan , et Lehti on talle vaid väikeseks vahelduseks . </s> <s> Kurameerib veidi ja läheb oma teed . </s> <s> Aga Lehti on nii kergesti haavatav . </s> <s> " </s> </p>
<p> <s> " On ta teie juurde ööseks ka jäänud ? " </s> </p>
<p> <s> " Ei , seda küll mitte . </s> <s> Ja sellist asja ma ei kannataks välja ! " </s> </p>
<p> <s> " Kallis Grete , praegu on hoopis teine aeg ja noored palju vabamad . </s> <s> Las Lehti elab nii nagu tema heaks peab . </s> <s> Ta on ikkagi kolmekümne aastane naine . </s> <s> Paljud elavad tänapäeval niisama koos , ei abiellutagi . </s> <s> Võib-olla sobiks see Lehtilegi , siis ei seo ta end enne kui pole kindel , kas see kirjanik on talle ikka sobiv mees . </s> <s> " </s> </p>
<p> <s> " Ei , Meeri , ma vaidlen vastu ! </s> <s> Ja sellega poleks mina ka nõus . </s> <s> Lapse ta juba sai väljaspool abielu , ma ei öelnud midagi , teadsin , et laps aitab tal taas iseennast leida . </s> <s> Ja nii oligi , " Greta vaikis veidi ja ütles siis : " Ja meie elasime kolmekesi nii õnnelikult . </s> <s> " </s> </p>
<p> <s> " Mulle paistab , õeke , et oled sellele mehele lihtsalt armukade ! " </s> </p>
<p> <s> " Mis sa nüüd räägid ! </s> <s> Armukade , mina ? </s> <s> Muidugi armastan ma Lehtit ja Pisi-Gretat väga , Lainet mul kahjuks näha ega armastada ei lubata . </s> <s> Ja ma sooviksin väga , et Lehti leiaks oma õnne , aga kardan , et see mees ei sobi talle . </s> <s> Anna sinna mulle nõu , mida peaksin tegema . </s> <s> " </s> </p>
<p> <s> " Sul pole midagi teha . </s> <s> Peaasi , ära end noorte ellu vahele sega , see on kõige tähtsam ! " </s> </p>
<p> <s> " Ma pole ju seganud . </s> <s> " </s> </p>
<p> <s> " Veel mitte . </s> <s> See on ainult hoiatus . </s> <s> Jälle olen ma kui vanem õde , " naeris Meeri veidi närviliselt , " aga usu mind , mina elan ju pikka aega noortega koos ja tean , et suu tuleb kinni hoida . </s> <s> " </s> </p>
<p> <s> " Miks mul on hinges hirm ja nagu halb aimdus , et midagi läheb jälle halvasti . </s> <s> Ongi juba ligi kuus aastat elu rahulikult veerenud . </s> <s> Minu elus on ikka nii olnud , et kui olen rahul , õnnest rääkimata , siis juhtub jälle midagi ja paiskab kõik segamini . </s> <s> Nagu peaksin ma oma rahuliku elu eest saatusele protsente maksma , " muretses Greta ja siis tärkas juba uus ohutunne : " Järsku juhtub Lainega midagi ? " </s> </p>
<p> <s> " Ära sugereeri niisuguseid asju ! " noomis Meeri . </s> <s> " Aga tean ju omast käest , et vahest vaevavad halvad eelaimdused kohe tükk aega . </s> <s> Loodame , et kõik läheb hästi . </s> <s> Ja see on tore , et Lehti endale sõbra leidis . </s> <s> Ta on ju kena noor naine . </s> <s> Pärast Pisi-Greta sündi veel eriti . </s> <s> " </s> </p>
<p> <s> Greta ohkas seepeale , nagu oleks kenadus mingi õnnetus ja lisas : " Hea , et sinul niisuguseid muresid pole , Helve ja Hillar ju mõlemad õnnelikus abielus , ikkagi perekonnainimesed ! " </s> </p>
<p> <s> " Perekonnainimesed küll , aga kes seda õnne nii täpselt teab , vahel on mul Helvest päris kahju , ega tal kerge ole ! </s> <s> Elavad Rolandi invaliidsuspensionist , me Georgiga loomulikult aitame ka . </s> <s> " </s> </p>
<p> <s> " Helve võiks ju tööle minna ! " </s> </p>
<p> <s> " Eks ta seda plaanigi . </s> <s> Enne tuleb aga lapsele lasteaia-koht muretseda . </s> <s> Kui Krislin sündis , pani Helve ta kohe järjekorda , aga temani pole see veel jõudnud , tuttavad nähtavasti tulevad vahele . </s> <s> " </s> </p>
<p> <s> " Seda ma ei teadnudki , " vabandas Greta . </s> </p>
<p> <s> " Kust sina siis seda teadma pidid ! </s> <s> Et Rolandiga ka see õnnetus juhtuma pidi , oma ratastooliga pole temast ka lapsehoidjat ! </s> <s> Mina aga käin tööl . . . </s> <s> Ma tean , sa mõtled nüüd vist , et Georg võiks seda teha , ta oleks ise nõus ka , aga minu arust ei tule ta sellega toime . </s> <s> Tead ju küll tema tervist , Siberis läks see tal päris käest . </s> <s> " </s> </p>
<p> <s> " Ulvi ikka tohterdab teda ? " </s> </p>
<p> <s> Meeri muigas ja lõi käega . </s> <s> " Tohterdab küll . </s> <s> Kogu ihu ja hingega . </s> <s> Sööb minu ja Hillari närve . </s> <s> " </s> </p>
<p> <s> " Noo ? </s> <s> Ma arvasin , et nad saavad Hillariga omavahel hästi läbi . </s> <s> " </s> </p>
<p> <s> " Saavadki . </s> <s> Hillar on siiani väga tasakaalukas olnud , aga nüüd ma juba olen tema pärast kartma hakanud . </s> <s> Ta võib Ulvi hoolitsust omamoodi tõlgendama hakata ja vist ongi seda juba teinud . </s> <s> Vahel igatahes liigub ta korteris nii sünge näoga ringi , et . . . </s> <s> Ja siis lähen mina ka närvi . </s> <s> Aga pärida ja nende elu vahele segada ma ka ei taha ! " ohkas Meeri . </s> </p>
<p> <s> Greta vaatas oma õde kõrvalt . </s> <s> " Kuule , Meeri , anna mulle andeks , et nii küsin , aga äkki on Ulvi Georgist sisse võetud ? </s> <s> Kui me viimati Georgi sünnipäeval käisime , siis mulle igatahes tundus nii ! " </s> </p>
<p> <s> Meeril tekkis tuttav meelekibeduse tunne , ent ta surus selle kohe maha ja naeris : " Mine nüüd ! </s> <s> Ta on ju Georgist poole noorem . </s> <s> " </s> </p>
<p> <s> Greta seisatas korra , parem jalg tegi talle veidi valu . </s> </p>
<p> <s> " Kas lähme kohvikusse ! " tegi Meeri ettepaneku . </s> </p>
<p> <s> " Ei tea , liiga ilus ilm on kinnise ruumi jaoks . </s> <s> Istume siiasamasse tiigiäärsele pingile ! " </s> </p>
<p> <s> " Istume pealegi . " </s> <s> Meeri ei öelnud õele , et see juhtus sama pink olema , kus ta kunagi ammu Pauliga koos oli istunud . </s> <s> Ta uued kingad veel pigistasid tookord . </s> <s> Meeri oli võtnud kinga jalast ja Paul , noor kadett , suudles tema jalga siinsamas , mille pärast Meeri tundis häbi tänapäevani . </s> <s> Ah , mis sest meenutada ! </s> <s> Meeri tegi käega ebamäärase liigutuse , otsekui tõugates mälestuspilve endast eemale . </s> </p>
<p> <s> Siis avas ta käekoti , võttis sealt värvifoto ja näitas seda Gretele . </s> <s> " Näe , Olli saatis pildi ! </s> <s> See on võetud nende villa ees ! " </s> </p>
<p> <s> Greta haaras foto veidi kärsitult enda kätte ja vaatas seda kaua . </s> <s> Lõpuks ütles ta , silmad endiselt pildil : " Dorrit läheb aina kenamaks , lausa kaunitar . </s> <s> Aga tema mees on tume nagu grusiinlane ! " </s> </p>
<p> <s> " Ehtne prantslane . </s> <s> Sul oli ju ka kunagi üks prantslasest õpetaja suur austaja ! " </s> </p>
<p> <s> " Ah , mis sa tühja meelde tuletad , " lõi Greta käega ja ütles siis muigamisi : " Kas sa vanasõna ei mäleta , et kes vana asja meelde tuletab , sellel silm peast välja ! " </s> </p>
<p> <s> " Mõnda vana asja on päris mõnus meenutada , mõnest aga ei taha mõeldagi , " arvas Meeri . </s> </p>
<p> <s> Greta uuris ikka veel vanema õe perekonnapilti ja kommenteeris : " Olli näeb küll noor välja , ei paista ainsatki kortsu ! " </s> </p>
<p> <s> " Ilus värvipilt , sellepärast . </s> <s> Aga võib-olla on ta ka lasknud endale iluoperatsiooni teha , ega seegi võimatu pole , " arvas Meeri . </s> </p>
<p> <s> " Ma ei tahaks uskuda , vana inimene ikka , mõni aasta puudub seitsmekümnest . </s> <s> " </s> </p>
<p> <s> " Kes teab . </s> <s> " </s> </p>
<p> <s> " Aga Bernhardil on kuidagi tehtud naeratus . </s> <s> Ta on ikka väga haige . </s> <s> Laine kirjutas mulle , ütles , et ta hoiab end üleval vaid suure tahtejõu najal . </s> <s> " </s> </p>
<p> <s> Meeri sirutas käe juba pildi järele . </s> <s> Kuid Greta ei andnud seda veel tagasi , ta ei saanud veel küllalt . </s> <s> " Bruno on igal pildil koos oma sõbraga , nagu laulatatud kohe . </s> <s> " </s> </p>
<p> <s> " On jah , mulle tundub see isegi veidi imelik . </s> <s> Ja Olli pole kunagi kirjutanud , et tal mõni tütarlaps ka oleks , " ütles Meeri . </s> </p>
<p> <s> " Sa arvad , et . . . on ehk lilla . </s> <s> " </s> </p>
<p> <s> " Mulle tundub küll . </s> <s> " </s> </p>
<p> <s> " Vaene Bernhard , " kahetses Greta . </s> </p>
<p> <s> " Miks just tema ? " </s> </p>
<p> <s> " No ma arvan , et talle see nüüd küll ei meeldiks . </s> <s> Olli on teistmoodi ja tema õigustab kõike , mis tema perekonnas ka juhtub . </s> <s> Aga ehk näeme tonti . </s> <s> Kuid Bernist on mul kahju juba seepärast , et ta on nii palju elus pidanud vaeva nägema ja nüüd , kui võiks ükskord õnnelikult elada , jäi lootusetult haigeks , " rääkis Greta ja ulatas foto Meerile tagasi . </s> <s> Siis jäi ta mõtlikult tiigil liuglevat luike vaatama . </s> </p>
<p> <s> " Ma olen ammu tahtnud sinult , Greta , küsida , nüüd võid sellest ju rääkida , kas sul kunagi oli Bernhardiga midagi ? " </s> </p>
<p> <s> " Mida sa mõtled ? " </s> <s> Greta ei vaadanud Meerile otsa , kuid Meeri märkas ikka , et õe päevitunud nägu muutus veelgi tooni võrra . </s> </p>
<p> <s> " Te olite teineteisesse armunud ? </s> <s> Ma mäletan kordi , kus Olli oli sinu peale armukade ! " </s> </p>
<p> <s> " Ma ei tea isegi , võib-olla et olime , Bernhard on mulle alati meeldinud . </s> <s> Kuid ma armastasin väga oma meest , armastasin Antonit . </s> <s> " </s> </p>
<p> <s> Meeri vaikis . </s> </p>
<p> <s> Mõne aja pärast ütles Greta : " Ühte asja võin sulle nüüd küll rääkida . </s> <s> See oli siis , kui Adu , see kommunist minema sõitis ja mina olin kurb . </s> <s> Varsti pärast seda tuli Bernhard meile , ta kurameeris siis alles Olliga . </s> <s> Pärast me läksime mere äärde jalutama - ma ei mäleta , miks me just kahekesi läksime , ehk pidi Olli õhtusööki valmistama - ja rannas ütles Berni mulle , et kui ma ainult tahan , siis teeb ta päevapealt Olliga lõpu ja võtab minu . </s> <s> Mulle tundus see jutt kohatu , ise mõtlesin Adule ja pealegi poleks ma ju iialgi oma õelt peigmeest üle löönud . </s> <s> Aga ta meeldis mulle , kahtlemata . </s> <s> Kuid ma ei usu , et oleksin temaga nii õnnelik olnud kui Antoniga . </s> <s> " </s> </p>
<p> <s> Õed vaikisid viivu , siis ütles Meeri : " Mina küll sain aru , et teie vahel midagi oli . </s> <s> Mingi side . </s> <s> Ja ma arvasin , et ehk see ongi platooniline armastus . </s> <s> " </s> </p>
<p> <s> " Jah , " nõustus Greta , " kui nüüd järele mõelda , siis tõepoolest meid sidus miski . </s> <s> " </s> </p>
<p> <s> Oli varajane sügisõhtu ning aeg-ajalt laperdas mõni puuleht kõndijaile jalge ette , kes kontserdisaalist nüüd pikkamisi Lehti kodu poole jalutasid . </s> </p>
<p> <s> Vallo võttis Lehti käealt kinni ja hoidis teda nii ligidal , et nende vahele poleks puulehtki mahtunud . </s> </p>
<p> <s> " Ma ehk ikka tulen ! " nuias mees . </s> </p>
<p> <s> " Ma ju ütlesin , ei ! " </s> </p>
<p> <s> " Ehk mõtled veel ümber ? " </s> </p>
<p> <s> " Ära nüüd kauple niiviisi , Vallo ! " </s> </p>
<p> <s> " Tähendab , sa ikkagi ei taha , et sinu juurde tulen ? " </s> </p>
<p> <s> " Tahan küll , aga ma juba ütlesin , et nii hilja ei sobi , minu emale see ei meeldiks . </s> <s> Ta on eestiaegne inimene ja tal on hoopis teistsugused vaated . </s> <s> " </s> </p>
<p> <s> " Vaated vaadeteks . </s> <s> Aga sa ju tead , et meeldin talle . </s> <s> Ise rääkisid , et olen jõudnud teda juba ära võluda . </s> <s> Ja samuti meeldin ma Pisi-Gretale , aga see meeldimine on , ausõna , vastastikune ! " </s> </p>
<p> <s> " Kas mu emaga siis pole sul vastastikust sümpaatiat ? " </s> </p>
<p> <s> " Noo , kuidas nüüd öelda ? </s> <s> Su ema meeldib mulle küll , imetlen teda kui tasakaalukat ja kena daami , aga olen tema juuresolekul ikka veidi kammitsetud . </s> <s> Niisugune maapoisi tunne tuleb peale ja kardan , et ei oska korralikult käituda ja võin laua ääres kogemata noa alla neelata . </s> <s> " </s> </p>
<p> <s> Lehti naeris . </s> <s> " Minu ema pole üldse nii range , ta on igasuguseid päevi üle elama pidanud . </s> <s> Oleksid sa minu tädi Ollit näinud , noh , tema meele järgi oli küll raske olla ! </s> <s> Aga minu ema oskab igasuguste inimestega suhelda , ka matsidega ! </s> <s> See oli väike nali , ega sa ei solvunud ? " </s> <s> Lehti tõusis kikivarvule ja suudles meest põsele . </s> </p>
<p> <s> Samal ajal möödus neist keegi härrasmees , kes tunnistas Lehtit pika pilguga ja kergitas siis kaabut : " Tere õhtust , seltsimees Pahl ! " ütles mees ja Lehti oskas sellest häälest tabada nii pilget kui kiivust . </s> </p>
<p> <s> " Tere ! " vastas Lehti ja tundis , et punastab . </s> <s> Seda juhtus temaga harva . </s> <s> Ta ei mäletanudki , millal viimati näkku puna lahvatas . </s> <s> Seevastu ta ema punastas veel nüüdki vanas eas üsnagi tihti . </s> <s> Aga praegu oli tal piinlik , et Räni Karm pidi neist just siis mööduma , kui tema nagu mingi tobe edvistaja suudles meest , ehkki ainult põsele . </s> </p>
<p> <s> Ta ei olnud mitu aastat Ränit kohanud . </s> <s> Ja tõtt öelda , ei tähendanud see mees talle enam mitte midagi , kui kunagi üldse tähendanud oligi . </s> <s> Ent praegu tundis ta ikkagi piinlikkust . </s> <s> Ja hetke vältel meenus talle aeg , mil ta Pisi-Gretat kandis ja Ränist eemale hoidus . </s> <s> Räni ei mõistnud , miks Lehti nende suhte lõpetas . </s> <s> Ei tahtnud lihtsa " eiga " leppida , helistas veel tihtipeale ja mõnikord tuli ka ootamatult raamatukokku . </s> <s> Siis lõpuks ikkagi solvus ja jättis naise rahule . </s> <s> Kui Lehti meest uuesti umbes aasta pärast juhuslikult pargis kohtas , oli tal juba Pisi-Greta vankris . </s> <s> Nad kõnelesid siis nagu vanad head tuttavad , ja seda nad ju olidki . </s> <s> Räni kiitis Lehti last . </s> <s> Ja millisele noorele emale see ei meeldiks . </s> <s> Võib-olla et Lehti läks sellest isegi puhevile ja võib-olla sai Räni sellest siis teisiti aru . </s> <s> Lehti ei osanud sellele järele mõeldes seda enam endalegi seletada . </s> <s> Ent kui Lehti nägi tookord Räni silmis tuttavat tulukest , püüdis ta vestluse lõpetada ja ütles , et peab koju minema last söötma . </s> </p>
<p> <s> " Millal sa üldse abiellusid ? " päris Räni , kui Lehti juba kärsitult minekul oli . </s> </p>
<p> <s> " Ma ei olegi veel abielus , " vastas Lehti ausalt . </s> <s> Sest valetada polnud mõtet , Räni tundis tema sugulasi ja vale tuleks niikuinii varem või hiljem välja . </s> </p>
<p> <s> " On sul varsti kavatsus oma lapse isaga abielluda ? " päris mees mitte eriti taktitundeliselt . </s> </p>
<p> <s> " Ütlen sulle ausalt , et ma ei tahagi temaga abielluda ! " </s> </p>
<p> <s> Räni haaras Lehti käe ja tegi välkkiire otsuse : " Abiellu siis minuga ! </s> <s> Oleksin hea meelega su lapsele isaks ! " </s> </p>
<p> <s> Lehti vaatas üllatunult meest . </s> <s> Kui ta ainult teaks ! </s> <s> Aga seda ei pea ta mitte kunagi teada saama . </s> <s> See oli olnud Lehti enda otsus ja see peab saladuseks jääma . </s> <s> Õnneks ei tea sellest mitte keegi peale tema enda . </s> </p>
<p> <s> " Ei , Räni . </s> <s> Ma ei taha enam kellegagi abielluda . </s> <s> Ei sinuga , ega ka oma lapse isaga . </s> <s> Kuid sulle aitäh selle ilusa ettepaneku eest ! " </s> <s> Ja Lehti oli minema rutanud . </s> </p>
<p> <s> Mitu aastat ei ristunud nende teed . </s> <s> Ja haruharva tuletas Lehti teda meelde . </s> <s> Võib-olla poleks neid harvasid kordigi ette tulnud , kui Pisi-Greta poleks jonnides oma lõuga nii isa moodi kangekaelselt pikaks venitanud . </s> </p>
<p> <s> Kui Räni Karm oli juba teise tänavasse pöördunud , ütles Vallo : " Kes see mees küll oli , et sind kohe pikaks ajaks tummaks lõi ? " </s> </p>
<p> <s> Lehti aga oli end juba koguda jõudnud ja vastas : " See on üks arst , doktor Karm nimelt . </s> <s> Olen teda tädi ja täditütre pool kohanud . </s> <s> Mul oli piinlik , et ta tabas meid , kui mina sind musitan . </s> <s> " </s> </p>
<p> <s> " Sa oleksid pidanud temalt kohe vabandust paluma ! " </s> </p>
<p> <s> " Ära lobise . </s> <s> " </s> </p>
<p> <s> " Aga kuhu me siis oma jutuga jäime ? " </s> </p>
<p> <s> " Mina küll ei mäleta ! " </s> </p>
<p> <s> " Mäletad küll ! </s> <s> Tahan kangesti sinu juurde tulla ja sina ei luba ! " </s> </p>
<p> <s> " Ma juba rääkisin sulle , et emale ei meeldi , kui ma võõra mehe ööseks enda juurde toon . </s> <s> Ma ei taha ema solvata , ausõna . </s> <s> Olen seda juba kahjuks isegi palju teinud . </s> <s> " </s> </p>
<p> <s> " Ja et minu juures ka tädi peab olema , " eietas mees . </s> </p>
<p> <s> " See on ju tema kodu , tema ju pakkus sulle ulualust , kui sa naisest lahku läksid , " tuletas Lehti meelde . </s> </p>
<p> <s> " Peaks ta mõneks ajaks jalust ära maale saatma , " arvas Vallo . </s> <s> " Suvel oli meil mõnus küll , kui ta ära oli . </s> <s> " </s> </p>
<p> <s> Nad olid jõudnud Lehti koduni . </s> </p>
<p> <s> " Kuidas siis jääb ? " </s> </p>
<p> <s> " Nii nagu ütlesin . </s> <s> " </s> </p>
<p> <s> " Aga edaspidi ? " </s> </p>
<p> <s> " Eks seda näita tulevik . </s> <s> " </s> </p>
<p> <s> " Ehk hoopis abiellume ? " tegi mees ootamatu ettepaneku . </s> <s> " Mis küll selle kohta sinu eestiaegne ema ütleks ? " </s> </p>
<p> <s> " Ehk küsime tema enda käest , " soovitas Lehti , " ainult mitte täna õhtul . " </s> <s> Ta suudles meest taas põsele ja lipsas uksest sisse . </s> </p>
<p> <s> Juba siis , kui Helve sai teada , et tädi Greta kavatseb Lainet Ameerikasse vaatama minna , tekkis ka temal soov näha paljude aastate järel oma täditütart . </s> <s> Siis näeks ta ka seda kauget unistustelinna Chicagot , mille kohta ta nii palju Lainelt saadud piltidest ning kirjadest väljalugenud oli . </s> <s> Nagu poolkogemata mainiski Helve sellest oma kirjas Lainele ning sai ka kohe vastuse , milles täditütar optimistlikult kinnitas , et oleks ülimalt tore , kui Helve tuleks koos emaga , see tähendab koos tädi Gretaga . </s> <s> Ning et kui Helvel tõepoolest see soov on , saadab Laine talle kohe küllasõidukutse . </s> <s> Ent siis tõmbus Helve tagasi - oleks ennatlik võtta ette sellist pikka ja kallist reisi . </s> <s> Las tädi Greta käib enne ära , eks siis jõuab . </s> <s> Ja Helve mattiski , kuigi kahetsusega , oma soovi iseendasse ning unustas lõpuks hoopis , et ta sellest üldse Lainele kirjutanud oli . </s> </p>
<p> <s> Seda suurem oli Helve hämming , leides oma postkastist tädi Olli kirja , mis kandis tema nime . </s> <s> Tädi Olli ei kirjutanud ju talle kunagi . </s> <s> Tervitusedki kogu perele andis ta edasi ainult oma õdedele kirjutatud kirjade kaudu , aga et spetsiaalselt temale . . . ei , seda polnud veel juhtunud . </s> <s> Helve uudishimu oli nii suur , et ta selle tavalisest suurema ning mitmete välismaiste markidega täiskleebitud ümbriku juba esikus kärsitult lahti rebis ning jahmus . </s> <s> See oli ju küllakutse ! </s> <s> Tädi Olli kutsus teda Chicagosse ! </s> </p>
<p> <s> Samast leidis Helve ka tädi Olli kirja . </s> <s> " Sa olid kord teatanud Lainele , et tahad siia tulla , " kirjutas ta napisõnaliselt . </s> <s> " Saadan siis sulle kutse . </s> <s> Mul on seda lihtsam teha kui Lainel . </s> <s> Gretat tulla ei lastud , ehk on sinul rohkem õnne . " </s> <s> Ja oligi kõik . </s> <s> Muidugi olid lõppu lisatud ka tervitused ning pärast oma nime väiksemalt kirjutatud teade : " Sõiduraha maksan ma loomulikult kinni . </s> <s> " </s> </p>
<p> <s> Helve pidi kirjutatu kaks korda läbi lugema , enne kui taipas , et tema ammune soov võib täituda - küllakutse oli käes ! </s> <s> Samas aga valgus väike pahameelevari üle Helve näo . </s> <s> Tädi Olli kiri polnud sugugi südamlik , oli justnagu armuanni viskamine õetütrele : võid tulla , kui tahad , mitte aga , et oleks rõõm sind näha või midagi muud taolist . </s> <s> Siis aga rahustas Helve end , sest tädi Olli juba oli kord selline , tema ilusaid sõnu öelda ei osanud . </s> <s> Oma südames aga oli ta alati suuremeelne olnud , seda kinnitas emagi alati . </s> <s> Ja küllap tunneb tädi ehk nüüdki rõõmu ja kui mitte selle üle , et näeb Helvet , siis vähemalt selle üle , et ta selleks üle ookeani reisiks saab võimalust saab pakkuda . </s> </p>
<p> <s> Kiri näppus , kiirustas Helve esikust Rolandi juurde . </s> <s> Ent leides mehe pikutamas , lükkas ukse vaikselt kinni ja läks hoopis vanemate tuppa . </s> </p>
<p> <s> Isa ei olnudki üksi , ta istus siin koos Hillariga . </s> <s> Ukse avanedes katkes nende vestlus ning nähes Helve ärevat nägu , jäid ootele . </s> </p>
<p> <s> " Ma sain tädi Ollilt kutse ! " pahvatas Helve juba ukselt . </s> <s> " Vaadake ise , kui ei usu ! " </s> <s> Ning liputas rõõmsalt mitme templiga varustatud ingliskeelset paberit näpu vahel . </s> </p>
<p> <s> Hillar haaras kirja enda kätte , silmitses seda viivu ja ulatas siis isale . </s> <s> " Ta kutsub tõepoolest Helvet Chicagosse , lubab kindlustada täieliku ülalpidamise ja katta sõidukulud . </s> <s> " </s> </p>
<p> <s> " Tahad siis minna ? " </s> <s> Isa andis kutse tütrele tagasi . </s> </p>
<p> <s> " Muidugi tahan ! " oli Helve õhinat täis . </s> <s> " Ainult et kes mind laseb ? ! </s> <s> Ma ei tea veel ühtegi inimest , kellele oleks luba Ameerikasse sõiduks antud ! " </s> </p>
<p> <s> " Eks mõnele ikka on , " arvas Hillar . </s> </p>
<p> <s> " Jah , aga Helvele vaevalt antakse . </s> <s> Oleks veel , et ema või õe juurde . </s> <s> Ikkagi teise järgu sugulane . </s> <s> Need illusioonid tuleb sul kohe peast välja visata , kuulsid ju küll , kuidas tädi Gretale " ei " öeldi ! " </s> <s> See oli isa arvamus . </s> </p>
<p> <s> Hillar aga tõusis mõtlikult toolilt , rapsas kutse uuesti Helve käest ja sõnas otsustavalt : " Ehk polegi asi nii lootusetu . . . </s> <s> Vaat mis . . . ehk hea küll , võta see siiski praegu tagasi , ma pean temaga enne rääkima . </s> <s> " </s> </p>
<p> <s> " Kellega ? " </s> </p>
<p> <s> " Mu üks kursusekaaslane on Julgeolekus repatreerimise osakonna juhataja . </s> <s> Ülikooli ajal oli täitsa poiss , ehk aitab . </s> <s> " </s> </p>
<p> <s> " Ära sa hakka end nende seltsimeestega siduma ! " hoiatas isa . </s> <s> " Tood perele veel asjata pahandusi kaela ! </s> <s> Helve võib ju niisama proovida . </s> <s> " </s> </p>
<p> <s> " Ole rahulik , isa ! </s> <s> Mis vahet seal on , kui ta nagunii neid asju ajab . </s> <s> Ma kutsun ta meile , räägin temaga siin , nelja seina vahel ja nelja silma all . </s> <s> Augu kaevajat temast ei ole - mees on sirge seljaga , ütleb ära , kui ei saa ja ongi kõik . </s> <s> " </s> </p>
<p> <s> " Vaata ette ! " hoiatas isa veel kord . </s> <s> " Mulle see asi sugugi ei meeldi . </s> <s> Olgugi sirge seljaga , nagu sa ütled , aga juba see , et ta seal töötab , räägib enda eest ! " </s> </p>
<p> <s> Siis tuli Helve välja meenutusega : " Aga neli-viis aastat tagasi anti mulle peaaegu luba suusatajatega Soome sõiduks - mäletad , Hillar ? </s> <s> Ja kui poleks viimasel hetkel ühte vene poissi gruppi pandud , oleksin ma juba välismaal käinud ! " </s> </p>
<p> <s> " Oleksid ! " kordas isa . </s> <s> " Aga sõitis teine , keda ilmselt rohkem usaldati . </s> <s> Mulle see mõte igatahes ei meeldi , niisuguste inimestega meie pere tegeleda ei tohiks ! " </s> </p>
<p> <s> " Ära muretse ! " lohutas Hillar toast lahkudes õde . </s> <s> " Mõtleme midagi välja . </s> <s> " </s> </p>
<p> <s> " Sa siis räägid selle poisiga ? " </s> </p>
<p> <s> Hillar muigas . </s> <s> " Pole ta ammugi enam poiss . </s> <s> Aga isa on meil veidi konservatiivne . </s> <s> Kui igal vastutaval ametipostil istuksid ainult kommunistid või venelased , kuhu siis eesti mehed jääksid ? </s> <s> Neid on ju ikka üksjagu veel alles ! </s> <s> Ja kui me üksteist ei aitaks , siis . . . </s> <s> Aga eks vaatame , kuidas välja kukub . </s> <s> Ma pean enne pinda sondeerima , mul pole ju tema koordinaategi . </s> <s> Sellesse asutusse ma just minna ei tahaks . </s> <s> Nii et see kõik võtab aega . </s> <s> Aga esialgu proovi niisama , eks ! " </s> </p>
<p> <s> Helve noogutas ebalevalt . </s> </p>
<p> <s> Ja niiviisi , pooliku lahendusega , läkski ta Rolandile oma uudist kuulutama . </s> </p>
<p> <s> Mingil seletamatul põhjusel meenus täna Helvele Ervin Tiik ning ta otsustas endist perekonnasõpra vaatama minna . </s> <s> Ta teadis , et mees oli pikemat aega taas vabaduses ning oli endale ka mingi tööotsa leidnud . </s> <s> Aga see oli ka kõik , mida Helve mehest kuulnud oli . </s> <s> Kodus Ervin Tiigist suurt ei räägitud . </s> </p>
<p> <s> Tegelikult räägiti siiski , meenus nüüd Helvele . </s> <s> Tookord , kui Ervin ühel hommikutunnil vanglast vabanedes ootamatult oma endise korteri ukse taga seisis ja Ulvi varajast külalist vastu võtma tõttas , siis räägiti sellest palju . </s> </p>
<p> <s> Kohkumus oli teadagi olnud mõlemapoolne . </s> <s> Ei teadnud ju vangis istunud noormees aimatagi , et Meeri Kotov , kellele tema korter jäi ja kellelt ta nüüd taas peavarju saada lootis , oli selle oma pojale andnud . </s> <s> Õnneks leidis asi kiire lahenduse . </s> <s> Ja kuigi Hillarile tundus , et ka temal oli teatavas mõttes õigus sellele elamispinnale - oli see ju ikkagi tema ema endine kodu veel krahv Kotovi elupäevilt - sundis sisetunne neid siiski vastu võtma selle mittemeeldiva otsuse . </s> <s> Nii kolisidki Hillar ja Ulvi koos poja Reneega tagasi Wiedemanni . </s> <s> Ning elasid sellest ajast peale jälle kõik koos - kolm leibkonda ühe katuse all . </s> </p>
<p> <s> Jõudes Ervini koduväravani , tasandas Helve sammu . </s> <s> Huvitav , kes Ervin teda enam mäletabki ? </s> <s> Ja vastas ise - mäletab loomulikult . </s> <s> Aega , mil Ervin ära oli , polegi nii palju . </s> <s> Paar-kolm aastat ainult . </s> </p>
<p> <s> Helve astus väravast sisse ja märkas kohe , et köögikardina varjus liikus keegi . </s> <s> Tähendab , Ervin oli kodus . </s> <s> Ega ta kauaks jääda kavatsegi . </s> <s> Ainult põgus viisakusvisiit , ikkagi kadunud onu Pauli koolivend ja isa tohtrist sõbra poeg . </s> <s> Omal ajal sai ju küllalt kokku puututud . </s> </p>
<p> <s> Uks avanes . </s> <s> Helvele vaatas vastu tundmatu tütarlaps . </s> </p>
<p> <s> " Otsid Ervinit ? </s> <s> Astu sisse ! " </s> <s> Kutse oli esitatud vene keeles . </s> </p>
<p> <s> Tähendab , Ervinil on kaasüüriline , taipas Helve . </s> <s> Imelik , et keegi tema kodustest seda ei teadnud . </s> </p>
<p> <s> " Aitäh ! " </s> <s> Helve astus esikusse ja tunnistas võõrast nägu . </s> <s> Tumedad nirgisilmad ja sama tumedad pügatud juuksed . </s> </p>
<p> <s> " Mis sa vaatad ? " turtsatas venelanna lapselikult . </s> <s> " Mina olen Tanja . " </s> <s> Ta sirutas esimesena käe . </s> <s> " Ervin pole veel töölt tulnud , tal on täna veidi rohkem toimetamist . </s> <s> Võta mantel ära , teed tahad ? " </s> </p>
<p> <s> Korraga muutus tütarlaps umbusklikuks . </s> </p>
<p> <s> " Ega sa . . . ma mõtlen , me pole ju varem kohtunud ! </s> <s> Ma ei tea ega tunne ju kõiki Ervini endisi . . . " ja muutus samas enesekindlaks : " Aga Ervin ütles , et minevikuga on lõpp ! " </s> </p>
<p> <s> " Või nii ! " noogutas Helve muiates . </s> <s> " Ainult et ega siis mina . . . ma olen lihtsalt perekonnatuttav . </s> <s> Me elame samal tänaval . </s> <s> " </s> </p>
<p> <s> Tanja ohkas kuuldava kergendusega . </s> <s> Ta silmad muutusid elavaks ning ta noogutas . </s> <s> " Siis ma vist tean . </s> <s> Astu kööki , ajame mõni sõna juttu . </s> <s> Ervin peaks varsti tulema . </s> <s> Pahandab ehk , kui ma su minema lasen . </s> <s> " </s> </p>
<p> <s> Nad sisenesid kööki . </s> <s> Mõnus pliidisoojus võttis neid vastu . </s> <s> Helve silme ees vilksatasid mööda hetked , mil ta emaga samas vahel tassi kohvi juures aega oli veetnud . </s> <s> Enne sõda aga , siis kui ema endine mees krahv veel polnud ära viidud , võeti neid Hillariga küll alati elutoas vastu . </s> <s> Ümmargusel söögilaual oli alati taldrik aleksandrikookidega , tassides auras kakao . . . </s> <s> Kui vanad nad tookord olidki ? </s> <s> Hillar igatahes ei käinud veel kooliski . . . </s> </p>
<p> <s> " Istu ! </s> <s> Sa oled nii napi jutuga , " kajas Tanja hele hääl läbi Helve mõtete . </s> <s> " Sa saad ju ikka aru vene keelest ? " </s> <s> Ja andmata Helvele aega vastamiseks , sädistas edasi : " Ervin ütles , et mul tuleb eesti keel selgeks õppida , aga ega sellega pole kiiret ! </s> <s> Pealegi pole eesti keelega tööl suurt midagi peale hakata , saatelehed ja muud dokumendid kõik vene keeles . </s> <s> Ma töötan ju Ervini juures , ta sai kokkuostupunkti juhatajaks ! " </s> <s> Tüdruku hääles kõlas uhkus . </s> </p>
<p> <s> " Juhatajaks ? " pani Helve imeks . </s> </p>
<p> <s> " Jah . </s> <s> Ostab kokku põllumajandussaadusi . </s> <s> Ja mulle kinkis sünnipäevaks ilusa rebase ! </s> <s> Tahad näha ? " </s> </p>
<p> <s> Tanja jooksis vastust ootamata köögist välja ja naasis hetk hiljem , pargitud punarebase nahk käsivarrel . </s> <s> " Ilus , eks ! </s> <s> Jahimehed toovad meile vahel mõne karusnaha müügiks , edaspidi lubas Ervin tuua veel mütsi jaoks ka ! </s> <s> Toob ehk sullegi kui tahad . </s> <s> Meil on ka karusnahkade kokkuostu peale plaan antud - plaanimajandus , tead küll ! " </s> </p>
<p> <s> Tanja tõstis lapseliku uhkusega karusnaha Helve silmade ette nii , et Helve seda silitama pidi ning kiitis : " Tõepoolest kena ! </s> <s> Teed talvemantlile krae ? " </s> </p>
<p> <s> " Vist küll . </s> <s> " </s> </p>
<p> <s> Tanja silitas ka ise veelkord hellalt üle karusnaha , riputas selle korraks kaela ja viis siis minema . </s> </p>
<p> <s> " Mis tööd sa seal kokkuostupunktis teed ? " küsis Helve hetk hiljem . </s> </p>
<p> <s> " Kas ma ei öelnud või ? </s> <s> Olen kartoteegipidaja , " vuristas Tanja tasse köögilauale sättides . </s> <s> " Ega sest pole lugu , et ma sind kööki tõin ? </s> <s> Või meeldiks sulle toas rohkem ? </s> <s> Ervin tahab alati külalisi toas vastu võtta , aga minu arust on köögis mugavam , kõik on käe-jala juures . </s> <s> Ja soojem ka , eks ju ? " </s> </p>
<p> <s> Helve noogutas . </s> <s> Ta laskis pilgul ringi käia - köök oli puhas , kastrul läikis pliidil ja köögipuhveti vitriinist paistvad nõudki näisid säravvalged . </s> <s> Ilmselt tundis Tanja end siin hästi . </s> </p>
<p> <s> " Noh , räägi siis ! " käis Tanja peale . </s> <s> " Kus sa töötad ? " </s> </p>
<p> <s> " Praegu mitte kusagil . </s> <s> Aga läheksin küll , tahaks inimeste hulka . </s> <s> " </s> </p>
<p> <s> " Siis on sul raha ka vähe , " noogutas Tanja mõistvalt . </s> <s> " Inimene ei tohi tööta olla , meil ju tööpuudust pole . </s> <s> Miks sa tööle ei lähe ? " </s> </p>
<p> <s> Õige küsimus , mõtles Helve . </s> <s> Tõepoolest , miks ? </s> <s> Mõne tuttava juures poole kohaga tööotsa ehk leiaks ikka , ainult et Roland ja Krislin vajasid hoolt . </s> <s> Läksid ju plaanid Rolandi töölemineku osas kõik vastu taevast , mehe haigus süvenes kuude ning aastatega , töölkäimine ei tulnud kõne allagi . </s> <s> Ka andis rahapuudus end alailma tunda . </s> <s> Õnneks oli isal suur pension ja õnneks sai tema kui endine sõjaväelane ka varem väljateenitud vanaduspuhkusele , nagu nüüd kombeks oli öelda . </s> <s> Ja emal oli hea töökoht , nemad kahekesi juba tütre peret hätta ei jätnud , vähemalt süüa sai korralikult . </s> </p>
<p> <s> " Miks sa tööle ei lähe ? " kordas Tanja . </s> <s> " Sa võiksid Erviniga rääkida , tuleksid ehk lattu tööle , meil on sorteerijaid vaja ! " </s> </p>
<p> <s> " Aitäh pakkumast , aga mul on teine eriala . </s> <s> Ma olen arhitekt . </s> <s> " </s> </p>
<p> <s> Tanja silmis välgatas lugupidamine . </s> <s> " Sa oled siis intelligent ! </s> <s> Ma võib-olla oleksin kah midagi õppinud , oleksin ehk Moskvasse Partei kooligi läinud , aga komsomol kutsus Eestisse . </s> <s> Siin oli töökäsi vaja ja saigi tuldud ! </s> <s> Eks see ole mu saatus ! </s> <s> Pealegi olen ma veel noor , aega õppida küll ! </s> <s> Esialgu lähengi vist raamatupidamise kursustele . </s> <s> " </s> </p>
<p> <s> " Pole halb mõte , " arvas Helve . </s> <s> " Iga teadmine kulub elus ära . </s> <s> " </s> </p>
<p> <s> " Eks ole . </s> <s> Ja Ervinile see mõte meeldib . </s> <s> Ma tahan , et ta minuga rahul oleks , tema elu pole sugugi kerge olnud . . . tead küll ! </s> <s> Ega ta mulle kõike pole rääkinud , aga seda , et tema vanemad olid bursuid , surid Siberis , ütles ta mulle küll . </s> <s> Ja tead , Ervin meeldib mulle hirmsasti , ta on tark ja oskab kõike ! </s> <s> Mis sa vaatad ? " </s> </p>
<p> <s> " Ei midagi , " pomises Helve . </s> <s> " Sul on siis vedanud . </s> <s> " </s> </p>
<p> <s> " Kas sul ei ole ? </s> <s> Sul ikka mees on ? " </s> </p>
<p> <s> " Mu mees on invaliid . </s> <s> Ta liigub ratastoolis , tööl ei käi . </s> <s> " </s> </p>
<p> <s> " Aa . . . " noogutas Tanja kahetsevalt . </s> <s> " Siis ma tean küll . </s> <s> Ta vist tormas ärritushoos auto alla ja sai raskelt viga . . . </s> <s> Ervin rääkis . </s> <s> Kahju sinust , temast muidugi ka . </s> <s> Siis vähemalt hea , et teil lapsi pole . </s> <s> " </s> </p>
<p> <s> Helve tõmbus pingule . </s> <s> " Kuidas ? </s> <s> Mul on laps ! </s> <s> Juba viie aastane . </s> <s> Täna on ema kodus ja Krislin tema hoole all . </s> <s> Seepärast ongi mul veidi rohkem aega , kasutasin vaba aja kohe ära , tulin külla ! " </s> </p>
<p> <s> " Sa räägid hästi vene keelt , " kiitis Tanja ja pööras Helvele selja . </s> <s> Kui ta uuesti oma pilgu Helvele suunas , pomises ta kuidagi vaikselt : " Meil oleks ka võinud laps olla , aga me tegime aborti . </s> <s> " </s> </p>
<p> <s> See lihtsameelsus hämmastas Helvet . </s> <s> Tanja aga oli oma kohmetusest üle saanud ja ruttas naerdes seletama : " Ervin ütles , et kui ei olda abielus , siis pole hea , kui on lapsed . </s> <s> Mina oleksin küll tahtnud , aga Ervin ütles , et ma olen noor ja et mul võib veel kümme last tulla . </s> <s> Ehk tulevadki ! " </s> <s> Tanja hakkas naerma , lükkas oma tumeda poisipea kuklasse , tõusis järsu liigutusega ja sõnas : " Aga meil on nüüd hiireke , Ivanuška . </s> <s> " </s> </p>
<p> <s> " Mis Ivanuška ? " ei taibanud Helve kohe . </s> </p>
<p> <s> " Hiir , noh ! " naeris Tanja . </s> <s> " Ega me siis teda meelega soetanud , ta ise tuli . . . või tõid naabrid , ma ei tea . </s> <s> Meil oli Kišinjovis ka üks hiir , selle nimi oli ka Ivanuška . </s> <s> Ma juba kirjutasingi emale , et kui nad siia tulevad , siis ootab Ivanuška sugulane neid ees . " </s> <s> Tüdruk naeris uuesti lapselikult ja rõõmsalt . </s> </p>
<p> <s> " Su vanemad tulevad sulle külla ? " </s> </p>
<p> <s> " Ei , mispärast külla ! </s> <s> Nad tulevad päriselt , tööd siin jätkub . </s> <s> Esialgu on meil muidugi raske , aga ma juba käisin rajoonikomitees rääkimas , " selgitas Tanja . </s> <s> " Kui isa-ema tuleksid kahekesi , siis ehk mahuksime esialgu siiagi ära , aga vanaisa ja vanaema tahavad meil ka ilmtingimata kaasa tulla . </s> <s> Vanaisa on meil Isamaasõja veteran ja temal on eesõigus korterile . </s> <s> Rajoonikomitees lubati aidata . </s> <s> Korteritega on küll probleeme , aga mitte vanaisal , see on selge . </s> <s> Temaga on meil hulga kergem , ta on hakkaja vanamees ! " </s> <s> Tanja sõnades kajas uhkus ning ta kinnitas veel kord : " Ei , korteri pärast küll ei tasu muretseda , Mustamäel kerkib maju kui seeni , kõik vanni ja keskküttega ! </s> <s> Mul on mitmed tuttavad meie kandist Eestisse elama tulles kohe korteri saanud . </s> <s> On sul suur korter ? " </s> </p>
<p> <s> " Meil on viis tuba . </s> <s> " </s> </p>
<p> <s> " Viis tuba ? ! " jahmus Tanja . </s> <s> " Näed siis ! </s> <s> Teil on viis tuba , meil aga ainult kaks . </s> <s> Me peamegi suurema saama ! " </s> </p>
<p> <s> " Aga me elame seal ju ka kaheksakesi , ega meil laiutamiseks ruumi pole ! " </s> </p>
<p> <s> " Nõua uus ! " </s> </p>
<p> <s> Helve muigas . </s> <s> Nõua ! </s> <s> Mis viga võõramaa lapsel rumalusi rääkida . </s> <s> Ei tea , kust või kellelt sa nõuad ? </s> <s> Aga mõtteiva selles on ! </s> <s> Korteriga tuli tõepoolest midagi ette võtta . </s> <s> Niiviisi - kaheksa hingelist koos elades lähevad närvid tõepoolest krussi . </s> </p>
<p> <s> Helve tõusis . </s> </p>
<p> <s> " Aitäh tee eest , Tanja ! </s> <s> Jäingi liiga kauaks , ega ma vist jõuagi Ervinit ära oodata ! </s> <s> Sa tervita teda ! " </s> <s> Ta oleks tahtnud veel lisada , et tulge ka meid vaatama , aga ei öelnud , sest mine tea , kuidas suhtuvad sellesse teised perekonnaliikmed , eriti aga Roland , kes igas venelases tonti nägi . </s> </p>
<p> <s> Esikusse jõudes kohtus Helve siiski Erviniga . </s> <s> Ta ei tundnud seda võrdlemisi pikka kasvu meest korrapealt äragi . </s> <s> Ervin oli kõhnemaks jäänud , teda oleks võinud meeldivaks meheks pidada , kui mitte mingi eriline valugrimass tema ilmet poleks rikkunud . </s> <s> Vangla jäljed , mõtles Helve kahetsusega . </s> </p>
<p> <s> Ervin aga taipas paugupealt , kellega tal on tegemist ning sedamaid tõusis ta käsi juukseid siluma ja lipsusõlme kohendama . </s> </p>
<p> <s> " Helve ! </s> <s> Kui tore sind näha ! </s> <s> Ega sa ometi veel ära minna kavatse ? </s> <s> Räägi nüüd , kuidas te seal kõik elate ? " </s> </p>
<p> <s> Helve meelest oli mehel kilk peas , ta silmad punetasid . </s> </p>
<p> <s> " Sa ütlesid , et ei võta enam tilkagi ! " ei saanud Tanja märkust tegemata jätta . </s> </p>
<p> <s> " See käis eilse kohta , " muigas Ervin ja selgitas : " Laotöölisel oli sünnipäev , tegi välja . </s> <s> " </s> </p>
<p> <s> " Ma siis lähen , " ütles Helve . </s> <s> " Sain siin tuttavaks . . . " ta takerdus , ega teadnud korrapealt , kuidas lauset lõpetada . </s> </p>
<p> <s> " Said tuttavaks Tanjaga ! " aitas Ervin ta välja . </s> <s> " Tanja on mu pärl ! " </s> <s> See oli öeldud eesti keeles , ent ilmselt taipas tütarlaps mehe hääletoonis soojust . </s> <s> Ta surus oma külje sõbralikult vastu Ervinit , kes nüüd oma käe ümber Tanja õlgade asetas . </s> </p>
<p> <s> Nii saatsid nad Helve välisukseni . </s> </p>
<p> <s> Oli alles käik , mõtles Helve aiaväravat sulgedes . </s> <s> Aga ta ei kahetsenud . </s> <s> Vähemalt ühe mõtte viis ta siit kaasa - tuleb kohe hakata omaette korterit taotlema ! </s> <s> Või vähemalt otsima võimalust korteri vahetamiseks . </s> <s> Selle viietoalise vastu peaks ehk küll paar väiksemat saama . </s> <s> Kui ainult isa nõus oleks . </s> </p>
<p> <s> " Ma ütlesin su emale , et ta annaks Georgile rohkem rahu , tal pole vaja sinu isa voodi juures alalõpmata istuda ! </s> <s> Arst olen ju lõppude lõpuks mina ja mina ravin ta terveks ! </s> <s> Mul on tunne , et su ema solvus , sa pead temaga rääkima ! </s> <s> Ma ei taha majas asjata arusaamatusi ! " </s> <s> Ulvi istus ärritatult voodiäärele ja vaatas nõudlikult Hillarit . </s> </p>
<p> <s> Mees ei vastanud . </s> <s> Ent ta sisemus kees . </s> <s> Veel üks taoline etteaste Ulvi poolt ja ta kaotab kannatuse . </s> </p>
<p> <s> Ulvi tõusis , läks kummuti juurde , tõmbas lahti ülemise sahtli ja hakkas sealt midagi otsima . </s> <s> " Ma annan Georgile ühe rahusti enne magamajäämist , " ütles ta . </s> </p>
<p> <s> Hillar jälgis Ulvit kõrvetavas kiivuses , talle tundus , nagu ripuks ta kuristiku serval . </s> <s> Ei , see ühes korteris elamine ei kõlba kuhugi - liiga palju segab Ulvi end tema vanemate ellu . </s> <s> Oleks see tõepoolest kõik tingitud tema kui arsti huvist ja abiandmise vajadusest haige vastu , siis mõistaks Hillar seda täiesti . </s> <s> Aga ei - Ulvi näitas siin üles oma tundeid täiesti ühepoolselt . </s> <s> Nii vähemalt tundus see Hillarile . </s> </p>
<p> <s> Toona , kui isa haiglast koju lasti , oli Hillar isegi rõõmus ja uhke , et tema vastvärske arstidiplomiga naine saab isa paranemisel abiks olla . </s> <s> Kui aga asi süvenes , kui Ulvi pidas õigeks tundide viisi Georgi voodi juures istuda , tõrjudes sealt eemale ema , hakkas Hillaris midagi vastu . </s> </p>
<p> <s> Ning sundides end rahulikuks , ütles ta läbi kokkupigistatud huulte : " Kas sa ei arva , et pingutad pisut üle ? " </s> </p>
<p> <s> " Lollus ! " nähvas Ulvi ennast mehe poole pöörates . </s> <s> Ta pea tegi kerge imestunud liigutuse ning Hillar märkas tema pilgus midagi väljakutsuvat . </s> <s> " Ära unusta , et ma olen arst ! " </s> </p>
<p> <s> " Sa ju väsitad ennast ! </s> <s> Päeval ravid polikliinikus haigeid ja ka kodus ei anna sa endale rahu ! </s> <s> Isegi magamiseks pole sul aega ! " </s> </p>
<p> <s> " Kuidas sa võid , Hillar ! </s> <s> Georg on ju su isa , ma pean teda aitama ! </s> <s> Siberis aitas tema minu isa , nüüd aitan mina teda . </s> <s> See on mu kohus ! " </s> <s> Ulvi ohkas väsinult , soris veel veidi sahtlis ja lükkas selle siis kinni . </s> <s> " Ei leidnud ainsatki tabletti . </s> <s> Tarvis homme apteeki minna ! " </s> <s> Ta ohkas uuesti ning istus tagasi mehe kõrvale , kallutas pea vastu Hillari õlga ja pomises : " Peaks vist tõesti puhkama . </s> <s> " </s> </p>
<p> <s> Ulvist õhkuv soojus erutas Hillarit . </s> <s> Ta haaras naise embusse . </s> </p>
<p> <s> " Ära mässa ! " oli Ulvi silmapilk tõrjuv , " ma pean homme vara tõusma . </s> <s> " </s> </p>
<p> <s> Kui aga Hillar uuesti oma meheõigusi maksma panna üritas , haaras Ulvi oma teki ja padja kaenlasse ning kolis diivanile . </s> </p>
<p> <s> Hillar tõusis ootamatu kärsitusega , avas öökapi sahtli , leidis raamatu taha peidetud sigaretipaki ja väljus toast . </s> <s> Suitsetamise vajadust tundis Hillar õige harva , ta oli harjunud alluma kodukorrale . </s> <s> Nende peres ei suitsetatud . </s> <s> Kui mitte arvestada , et emal oli see nõrkus omal ajal küljes olnud . </s> <s> Veel nüüdki tõmbas ta Georgi teadmata õdede ja sõbrannade seltskonnas mõne sigareti , aga ei iialgi Georgi juuresolekul . </s> <s> Küllap pakkus mittesuitsetamine Georgile omal ajal Siberiski olles mitmeid eeliseid , kus suitsu vastu teinekord kas küpsekartuli või pooliku leivaviilu võis vahetada , teadis Hillar . </s> <s> Sest tegelikult ei suitsetanud isa juba eesti ajal. </s> </p>
<p> <s> Esikust läbi minnes seisatas Hillar peegli ees ja uuris oma välimust . </s> <s> Enda arust polnud seal midagi , mis oleks võinud vastumeelsust tekitada . </s> <s> Miks siis Ulvi nii tõrksaks oli muutunud ? </s> </p>
<p> <s> Hillar astus kööki ja süütas sigareti . </s> <s> Korraga avanes uks ja ema , punane froteemantel seljas , seisis ukseaval . </s> </p>
<p> <s> " Isa on viimasel ajal jälle haigemaks jäänud . </s> <s> Päris mure kohe , " ütles ta vaikselt , astus kööki ja tunnistas poega . </s> <s> " Oled jälle närvis ? " </s> </p>
<p> <s> Hillar noogutas . </s> <s> " Väikselt . </s> <s> " </s> </p>
<p> <s> " Pole viga , " lohutas Meeri , kes poja tundeid tajus . </s> <s> " Ta teeb seda heast südamest . </s> <s> " </s> </p>
<p> <s> Mõlemad teadsid , millest ja kellest oli jutt . </s> </p>
<p> <s> " Sulle see siis meeldib , " pomises Hillar sigaretti pahvides . </s> </p>
<p> <s> Meeri ohkas . </s> <s> Ta ei tahtnud ennast noorte ellu segada . </s> <s> Aga nemad ju segavad minu elu , mõtles ta samas . </s> <s> Minia püüab lausa tüütuseni õpetada , kuidas haigega käituda . </s> <s> Peale selle aga ruttab ta alatasa äia haigevoodit kohendama ja seda sageli just siis , kui Meeri seda juba teinud on . </s> <s> Ta muretseb Georgile defitsiitseid ravimeid ning jälgib nende korrapärast tarvitamist . . . </s> </p>
<p> <s> Georg aga polnud sugugi rahulik haige , ta nägi kõike läbi mustade prillide , muutus sagedaste valude tõttu riiakaks , ega osanud üles näidata tänulikkust . </s> <s> Ainult harva , oma voodi juures askeldavat naist vaadates , tundis ta , kuidas südamepõhjas liigutas end soojussäde . </s> <s> Neil tervisehetkedel igatses Georg ka kõige noorema lapselapse lähedust . </s> <s> Pojapoeg Renee oli vanaisa lemmik ja see andis Ulvile teatava eelise olla koos lapsega Georgi läheduses . </s> <s> Oma vanaisauhkuses õpetas Georg Reneele igasuguseid tarkusi , eriti aga matemaatilisi valemeid ja teoreeme , olles uhke , kui väike pojapoeg teiste juuresolekul tema keerulistele küsimustele kui masin mehhaaniliselt vastas . </s> </p>
<p> <s> " Kas sulle siis see meeldib ? " kordas Hillar küsimust ja hakkas poolikut sigaretti tikutoosipõhja suruma . </s> </p>
<p> <s> " Oota , anna mulle ka , " sosistas Meeri ja haaras pojalt poolelijäänud sigaretiotsa . </s> <s> Ta tõmbas kiiruga paar mahvi ja , ulatades sigareti pojale tagasi , sõnas : " Ta tahab ju head ! " </s> </p>
<p> <s> " Niiviisi siis ? " </s> </p>
<p> <s> Meeri patsutas Hillarit õlale . </s> <s> " Lähme magama . </s> <s> Isa suigatas ka . </s> <s> Näib , et ta paraneb . </s> <s> Igatahes arvas Ulvi nii . . . " </s> <s> Ja lisas : " Päris hea , et tohter omast käest võtta . </s> <s> Ta võiks ainult veidi rohkem ka meie teisele haigele , Rolandile , tähelepanu pöörata . </s> <s> " </s> </p>
<p> <s> " Rolandi raviarst on ju Räni , tead küll . </s> <s> Palju see Ulvi siis ikka suudab , pealegi . . . ah , mis sest rääkida , ega Helvel ka kerge ole ! </s> <s> Ta on ju alles noor naine , aga muud tegevust tal pole kui lapse ja ratastoolis istuva mehe eest hoolitsemine ! " </s> <s> Hillar mõtles hetke ja lisas : " Tead , ema , Helvel on õigus - meil tuleks korter ära vahetada ! </s> <s> Saaksite teiegi rohkem omaette olla ja . . . " ta jättis lause lõpetamata . </s> </p>
<p> <s> " Ei tea , kust seda korterit võtta ? " </s> </p>
<p> <s> " Seda muidugi , ema . </s> <s> Me elame küll kosmoseajastul , aga . . . " </s> <s> Hillar laiutas nõutult käsi . </s> <s> " Muide , ma rääkisin täna ametiühinguga . . . " </s> </p>
<p> <s> " Jah ? " </s> <s> Meeri hääles vilksatas lootusesäde . </s> <s> " Lubati ka midagi või ? " </s> </p>
<p> <s> Hillar naeris kibedalt . </s> <s> " Kui kuuldi , et meil on kaheksa inimese kohta nii palju põrandapinda , tehti selgeks , et seda on meil ülearugi . </s> <s> Oleks , et kolm ruutmeetrit nina peale , aga meil on ju üle üheksa . </s> <s> Nii et . . . ! " </s> <s> Ta lõi lootusetult käega . </s> <s> " Ainuke võimalus on , kui vahetada . </s> <s> " </s> </p>
<p> <s> " Sellest nüüd küll midagi välja ei tule , " arvas Meeri . </s> <s> " Eks kõigil ole raske . </s> <s> Õnn vähemalt , et isa on meiega . </s> <s> Aga see on tema kodu . </s> <s> " </s> </p>
<p> <s> " Jaa , muidugi ! </s> <s> Ainult et ma ei saa aru , miks sa seda temale rääkida ei luba . </s> <s> " </s> </p>
<p> <s> " Kannata ! </s> <s> Kui tuleb paras moment , küll ma siis ise räägin . </s> <s> Praegu ei tohi teda lihtsalt ärritada . " </s> <s> Meeri tõmbas korraks murelikult käega üle poja juuste . </s> <s> " Head ööd ! " </s> <s> Ja väljus köögist , ust enda järel tasakesi kinni tõmmates . </s> </p>
<p> <s> Kui Hillar tuppa tagasi astus , kummardus Ulvi parajasti magava poja kohale ning Hillari südamesse valgus soojus . </s> <s> Need seal olid tema naine ja poeg , tema perekond . </s> <s> Ta tahtis naisele läheneda , aga pelgas millegipärast , kartis tagasilööki . </s> </p>
<p> <s> Ning kui Ulvi talle selga pöörates toast väljudes ütles : " Ma lähen siiski veel korraks vaatama , kuidas Georgiga lood on , " hakkas Hillaris urisedes pead tõstma tige loom - isalt päritud armukadedus . </s> </p>
<p> <s> Ta ei suutnud siiski leppida oma naise liialt avalike poolehoiuavaldustega mehe suhtes , kes oli pealegi tema äi . </s> <s> Ning Hillari meelest polnud see sugugi normaalne , selles oli midagi haiglaslikku , midagi , mis vajas lahtimõtestamist , vast ehk isegi ravimist . </s> </p>
<p> <s> " Arst , aita iseennast ! " ohkas Hillar kibedalt , riietus lahti ja läks voodisse . </s> <s> Siis kohendas patja pea all ja jäi naist ootama . </s> </p>
<p> <s> Kui Ulvi tuppa tagasi tuli , viskas ta hommikumantli seljast toolile , haaras naeratades diivanilt oma teki ja padja , kustutas tule ning puges nii , nagu poleks midagi juhtunud , mehe kõrvale . </s> </p>
<p> <s> " Georg magas juba , " sosistas ta rahulikult . </s> <s> Pööras siis Hillarile selja ja jäi , silmad lahti , ööhämarusse vaatama . . . </s> </p>
<p> <s> Uks vajus kerge klõpsatusega kinni . </s> <s> Helve tajus õhus pinget . </s> <s> Ta ei vaielnudki vastu , kui Krislin kohe vanaema juurde lippas ning kiirustas ise oma tuppa . </s> </p>
<p> <s> " Kas juhtus midagi ? " päris ta ilma eelneva teretamiseta Rolandilt , kes ratastoolis istudes närviliselt " Loomingu " viimast numbrit sirvis . </s> </p>
<p> <s> " Juhtus küll ! " purskas mees raamatut põlvedele asetades . </s> <s> " See sinu vennanaine ajab siin kõik pea peale ! " </s> </p>
<p> <s> " Ulvi või ? " </s> </p>
<p> <s> " Mitu tükki sul neid siis on ! </s> <s> Loomulikult tema , " torises Roland edasi . </s> </p>
<p> <s> " Mida ta tegi ? " </s> </p>
<p> <s> " Ma täpselt ei teagi . </s> <s> Kes siis mulle aru andma tuleb ! </s> <s> Aga sellest jooksmisest sain ma aru , et Georgil hakkas halb , vererõhk vist viskas kõrgele . </s> <s> Igatahes paugutati uksi ja Ulvi õiendas üsna valjuhäälselt , et kui midagi niisugust veel juhtub , see tähendab , et kui su isal on halb , tuleb ennekõike teda informeerida , mitte aga kiirabi kohale kutsuda ! " </s> </p>
<p> <s> " Kiirabi ? ! " kohkus Helve . </s> <s> " Kas siis isa . . . ? </s> <s> Ma lähen ja vaatan ! " ning Helve tormas murelikult isa tuppa . </s> </p>
<p> <s> " Mis juhtus ? " </s> </p>
<p> <s> Isa lamas voodis ja muheles . </s> <s> " Nüüd siis aeti sind ka jalule ! </s> <s> Häda pole midagi . </s> <s> Korraks ainult hakkas halb , peas hakkas kohisema ja süda tegi väikese hüppe . </s> <s> Aga su ema . . . sa tead ju küll teda - kohe kiirabi kohale ja punkt ! " </s> </p>
<p> <s> Helve tõmbas tooli isa voodi ette ja istus . </s> <s> " Ma kuulsin , jah . </s> <s> Häda sul ka selle vererõhuga ! </s> <s> Kui kõrgele see tõusis ? " </s> </p>
<p> <s> " 190/110 . </s> <s> " </s> </p>
<p> <s> " Küllaltki kõrge . </s> <s> " </s> </p>
<p> <s> " Jah . </s> <s> Aga asi polnud seda väärt ! </s> <s> Sain väikese süsti ja kästi lamada . </s> <s> Eks ma siis nüüd laman ! " </s> </p>
<p> <s> " Ulvi süstis või ? " </s> </p>
<p> <s> " Ei . </s> <s> Kiirabi ikka . </s> <s> Ulvi muretseb muidu . </s> <s> Pahandas vist veidi ema peale , et temale kohe teada ei antud , aga ise tuli ju ka alles töölt ! " </s> </p>
<p> <s> " Oh , taevas küll ! " ohkas Helve ega saanud lisamata jätta : " Arvab vist , et on ainuke arst siin maamunal ! " </s> </p>
<p> <s> " Ega ta paha pärast , " kaitses Georg miniat . </s> <s> " Need siberipäevad on meid vist natuke lähedasemaks teinud kui vaja . " </s> <s> Ja ruttas kohe oma ütelust parandama : " See tähendab , ta tunneb ilmselt minu kui vanema mehe pärast muret . </s> <s> " </s> </p>
<p> <s> Seda on märgata jah , mõtles Helve sapiselt . </s> <s> Topib oma nina sinna , kus pole vaja . </s> <s> Vaadaku parem , et ta poeg minu tütre mänguasju ei rikuks ! </s> <s> Helvele ei andnud ikka veel rahu eilne vahejuhtum , kus väike Renee Krislini uue nuku pissipotti istuma panna tahtis ning see kogu oma kauniduses potti kukkus ning pissiseks sai . </s> <s> Kisa oli kogu maja täis , Ulvi aga õigustas poissi veel pealekaubagi , et miks Krislin jätab oma mänguasjad lohakile . </s> <s> Ise aga ei mõelnud üldsegi sellele , et just tema oli süüdi selles , et oma poja poti tühjendamata jättis . </s> <s> Jah , närvi ajab küll see kooselamine , mõtles Helve . </s> </p>
<p> <s> " Isa , mäletad , ma rääkisin sulle , et Ervin elab ühe venelannaga ? " alustas nüüd Helve teisel teemal . </s> <s> Ta oli otsustanud lõpuks siiski ise isaga korterivahetuse asjad sirgeks rääkida . </s> <s> Kord oli ta seda juba teha püüdnud , kuid tulemusteta . </s> </p>
<p> <s> " Ei , minule pole sa seda rääkinud . </s> <s> Tähendab , sa ütlesid küll , et elab kellegagi , aga et see naine venelanna on , seda kuulen ma esimest korda , " imestas Georg . </s> </p>
<p> <s> " Ma jahmusin ka , kui ta suust puhas vene keel välja voolama hakkas , ta on täitsa umbkeelne . </s> <s> Mina teda küll ei mõista ! " </s> </p>
<p> <s> " Tüdrukut või Ervinit ? " </s> </p>
<p> <s> " Ervinit muidugi ! </s> <s> Ise eesti mees ja võtab venelase majja , ma olen mitu korda mõelnud , et kuidas ta küll võis ! " </s> </p>
<p> <s> Georg vaikis viivu . </s> <s> " Ära võta asja nii traagiliselt ! " ütles ta siis . </s> <s> " Inimene on inimene . </s> <s> " </s> </p>
<p> <s> " Ja seda ütled sina ? " ei mõistnud Helve . </s> <s> " Sina , kes sa selle rahva pärast nii palju kannatama oled pidanud ! " </s> </p>
<p> <s> " Kannatanud oleme me kõik ja kannatame praegugi . </s> <s> Aga pea meeles , et mitte rahva ega rahvuse , vaid kommunismi pärast ! " </s> </p>
<p> <s> " Venelased on ju kommunistid ! " </s> </p>
<p> <s> " Mitte iga venelane . </s> <s> Pealegi . . . " lausus isa pikkamööda , " kas sa pole kunagi mõelnud oma täditütre peale ? " </s> </p>
<p> <s> " Missuguse ? " ei taibanud Helve kohe . </s> </p>
<p> <s> " Ene peale muidugi . </s> <s> Tema soontes voolab ju ka võõras veri . </s> <s> Niipalju kui ma tean , on tema isa sakslane . </s> <s> Ja mis siis sellest ? </s> <s> Igatahes arukusega annab ta oma emale silmad ette ! " </s> </p>
<p> <s> " No muidugi , sakslane on iseasi , " nõustus Helve . </s> <s> " Ikkagi eurooplane ! </s> <s> Mõni ime , et Ene pea kõike jagab - keskkooli lõpetas ta ju kuldmedaliga ja esimese kursuse instituudis ennetähtaegselt ! </s> <s> Eri rahvusest inimeste lapsed pididki andekamad olema ! " </s> </p>
<p> <s> " Näed siis ! " </s> </p>
<p> <s> Helve noogutas . </s> <s> Ta ei tahtnud praegu mingil juhul isaga vaidlusesse astuda . </s> <s> Pealegi , kus ta taipas , et iga jutul oli tõetera sees . </s> </p>
<p> <s> " Isa , tead , tegelikult tahtsin ma hoopis millestki muust rääkida , " tunnistas ta kõhklevalt . </s> <s> " Mulle lihtsalt meenus , et kogu see plaan sai alguse Ervini juures käimisest , selle tema venelannaga jutuajamisest . . . " </s> </p>
<p> <s> " Mis temaga siis lahti on ? " </s> </p>
<p> <s> " Midagi . " </s> <s> Ja kordas : " Temaga pole lahti midagi . </s> <s> On ainult veendunud , et kui tema vanemad Eestisse tulevad , saavad nad kohe korteri . </s> <s> Miks meie ei võiks vähemalt vahetada ? </s> <s> Saaks kolm omaette korterit ! " </s> </p>
<p> <s> " Misasja ? " erutus Georg . </s> <s> " Kuidas sa võid üldse nii mõelda ? </s> <s> Kas sul kodutunnet polegi ? " </s> </p>
<p> <s> " Ära erutu , isa , palun ! </s> <s> Ma tahtsin ainult . . . noh , püüa mind ka mõista ! </s> <s> Mu närv ei pea siin enam vastu - üks õiendamine käib päevast päeva ! </s> <s> Pealegi loovad kodutunde inimesed , kellega koos elatakse ! " </s> </p>
<p> <s> Isa otsaette tekkis peenike kurd . </s> </p>
<p> <s> " Sulle siis ei meeldi oma vanematega koos elada ? " </s> </p>
<p> <s> " Isa , kullake , ära võta seda asja nii ! </s> <s> Me elasime ju Jakobsonis ka koos ja mäletad , kui hea meil oli ! </s> <s> Ma olin tookord küll laps , aga mäletan sellegipoolest tänapäevani , kuidas me sealt ära kolisime . </s> <s> Kahju oli , kohutavalt kahju , aga me saime ju uue kodu ! </s> <s> Ainult et miks ei võiks meil igal perel olla oma katus - ma mõtlen Hillaril , minul ja sinul ? </s> <s> Sa saaksid siis ka ükskord emaga omaette elada , kas sa pole kunagi selle peale mõelnud ? </s> <s> Tõepoolest , kahju oleks siit ära minna , aga südamerahu maksab ju ka midagi ! " </s> <s> Helve peaaegu hingeldas seda öeldes , ise kartlikult oma sõnadele reaktsiooni oodates . </s> </p>
<p> <s> " Ilma oma lasteta ? ! </s> <s> Teie kõigita ? " </s> <s> Georg ohkas sügavalt . </s> <s> Kui vähe taipas tütar sellest , et ta vajas pärast pikki üksilduses veedetud siberiaastaid omaste lähedust sama palju kui õhku . </s> <s> Kuidas saaks ta hingata , kui tema ümber poleks tema peret ? </s> </p>
<p> <s> Helve aga , otsekui jagades isa mõtteid , jätkas innustatuna : " Me ei kao ju kuhugi ! </s> <s> Elaksime ainult iga pere omaette ! </s> <s> Ma võiksin su juures käia kasvõi iga päev , istuda siin iga tund . </s> <s> Aga see ainult väsitaks sind , sa ei saaks üldse puhata ! </s> <s> Usu , sulle hakkaks üksiolemise rahu meeldima ! </s> <s> Luba vähemalt , et sa mõtled selle üle , eks ! " </s> <s> Helve surus isa kätt ja saamata vastust , tõusis ning läks akna juurde . </s> <s> Seisis seal viivu , selg isa poole ning kui ta pöördus , olid ta silmad täis otsustavust . </s> </p>
<p> <s> " Isa , on veel üks asi , mida ma tahan sulle öelda ! </s> <s> Võibolla see sulle ei meeldi , aga see on tõsi ! </s> <s> Ma ei seedi viimasel ajal Ulvit ! </s> <s> Juba tema pärast tuleks meil eraldi elama minna ! " </s> </p>
<p> <s> Helve nägi kohkumust isa näol ja ruttas oma äsjast ütelust kohe parandama : " Ma ütlesin muidugi liiga rängalt , me saame temaga omavahel ju kuidagimoodi hakkama , aga ta ajab mind vahel lausa marru ! </s> <s> Pealegi ei arvesta ta üldse emaga ! </s> <s> Meie kodu pole ju polikliiniku arstikabinet , kus peamine sõna peab temale jääma . </s> <s> Elagu omaette ! . . . </s> <s> Oh , isake , ära nüüd ärritu ! " </s> </p>
<p> <s> Helve haaras Georgil käest . </s> <s> " Sa ju tahad , et meil kõigil oleks hea , eks ju ? " </s> </p>
<p> <s> Georg ei jõudnud veel midagi vastata , kui toauks avanes ja ukseavasse ilmus Meeri pea . </s> </p>
<p> <s> " Ma mõtlesin , et kellega sa siin räägid . . . et kas Ulvi on sinu juures või . . . </s> <s> Aga ei , hoopis oma laps ! " </s> </p>
<p> <s> Meeri astus tuppa . </s> <s> " Ma saatsin Krislini Rolandi juurde . " </s> <s> Ja nähes Georgi mõistmatut ilmet , kes oli harjunud , et lapselapsed õuest tulles kõigepealt tema juurde jooksid , selgitas : " Ma ütlesin , et vanaisa vajab praegu rahu , eks ta hiljem tuleb sinuga juttu ajama . </s> <s> " </s> </p>
<p> <s> " Ma lähen siis ka , " ütles Helve kähku , surus vaikselt isa kätt ja kummardudes tema kohale , lisas vaikselt : " Palun , mõtle sellele , isa , eks ! " </s> <s> Siis andis ta isale otsaette musi ja lahkus . </s> </p>
<p> <s> Jutuajamine isaga oli Helvet pisut erutanud . </s> <s> Ta otsustas endamisi , et ei puuduta küsimust mõne päeva jooksul . </s> <s> Arutagu vanemad seda rahulikult omavahel ja küllap nad ka õige otsuse teevad , selles Helve ei kahelnudki . </s> <s> Tuleb neile ainult aega anda selle mõttega harjuda . </s> </p>
<p> <s> Ent juba järgmise päeva õhtupoolikul emaga köögis süüa tehes ei saanud Helve küsimata jätta : " Kas sul eile isaga korterivahetusest juttu oli ? " </s> </p>
<p> <s> Meeri noogutas . </s> <s> " Jaa , oli küll . </s> <s> " </s> </p>
<p> <s> " No räägi siis ! </s> <s> Mis ta ütles ? " </s> </p>
<p> <s> Meeri oli kõhklev . </s> <s> " Paistis , et talle see mõte sugugi ei meeldi . </s> <s> Suure vaevaga sai ju omal ajal see korter muretsetud , meie tutvusringkonnas polegi teistel nii uhket korterit ! " </s> </p>
<p> <s> " Mis sest uhkusest kasu , kui pole rahu ! </s> <s> Mina igatahes kaua siin vastu ei pea . </s> <s> Nagu kolhoosis ! " </s> </p>
<p> <s> Meeri vaikis . </s> <s> Tütrel on vist õigus , mõtles ta . </s> <s> Aastad tulevad , nooremaks ei lähe meist keegi . . . </s> <s> Ning ta mõtles inglise kirjanikule Galsworthile , kes ühe oma tegelase suu läbi oli öelnud , et kui tore oleks sündida vanana ja minna iga aastaga üha nooremaks , siis ehk saaks ka kõigest paremini aru . </s> <s> Nüüd aga , vanemast peast , elad igale noorte probleemile kaasa . </s> <s> See muserdab hinge ja väsitab . </s> <s> Hing aga ihkab rahu . </s> <s> Teisest küljest võetuna jälle ei kujutanud Meeri nagu Georgki elu ette ilma laste ning lastelasteta . </s> <s> Kuidas küll suudaks ta mööda saata päevagi ilma nende väikeste jalatatsumiste ning kilkamisteta . </s> <s> Ei , Georgil oli õigus - asi tuleb põhjalikult läbi kaaluda . </s> </p>
<p> <s> " Ma räägin isaga veel kord , " nõustus ta siiski lõpuks . </s> <s> " Sa ju tead , kuidas ta teid kõiki hoiab ! " </s> </p>
<p> <s> " Need on kaks ise asja , " kaitses Helve oma seisukohta . </s> <s> " Hoida võib ju sellegi poolest . </s> <s> Sa vaata , kui hea on tädi Allal - ainult Ene ja tema ! </s> <s> Mis sest , et maja on kaela kukkumas , vähemalt õiendamas ega kamandamas pole ühtegi kõrvalist ! </s> <s> Muide , ma nägin Enet . " </s> <s> Jutt võttis teise suuna . </s> <s> " Ta ütles , et tädi Allal on jälle uued plaanid peas . </s> <s> Tahab Kultuuriülikooli astuda ! </s> <s> Et tema ei tahtvat olla naine , kes pole kõigega kursis , et ei taha igal sammul oma teadmatust tunda ega näidata . </s> <s> Paistis , et Enel oli selle üle isegi hea meel ! " </s> </p>
<p> <s> " Las läheb , " kehitas Meeri õlgu , " tema oma asi . </s> <s> Aega tal on , Pisi-Greta käib ju nüüd lasteaias . </s> <s> " </s> </p>
<p> <s> " Jah , " muutus Helve korraga otsustavaks . </s> <s> " Mina tahan Krislini ka lasteaeda panna . </s> <s> Areneb teiste hulgas paremini . </s> <s> Ainult et lasteaiakohta pole sugugi lihtne saada . </s> <s> Tead ju küll , kaua ma juba oodanud olen ! " </s> </p>
<p> <s> " Lehtil läks see küll päris lihtsalt . </s> <s> " </s> </p>
<p> <s> " Tema on üksikema , neil on eesõigus . </s> <s> Ja tööle tahan ma ka minna . </s> <s> Lehti juba pakkuski mulle midagi . </s> <s> Kaua ma ikka siin kodus ega surnuks löön ! " </s> <s> Helve hääl muutus ägedaks . </s> </p>
<p> <s> " Kallis laps , " kohkus Meeri , " kes siis Rolandi eest hoolitseb ! </s> <s> Pealegi on minulgi süda rahulikum , kui sa kodus oled , eks isa vajab ka veidi hoolt ! " </s> </p>
<p> <s> " Isa lubas samuti tööle minna ! " </s> </p>
<p> <s> " Ei lähe ta kuhugi , " oli Meeri kindel . </s> <s> " Tegelgu aga edasi kalaspordi sektsiooniga . </s> <s> Paistab , et tunneb isegi rõõmu sealt saadud aukirjade üle ! " </s> </p>
<p> <s> " Näed siis , igaühel on oma tegevus . </s> <s> Ei tea , milleks ma need viis aastat kõrgkoolis aega raiskasin ? </s> <s> Ei , ema , ma lähen siin kodus , õigemini kolhoosis lolliks ! </s> <s> Ja Rolandist on kahju . </s> <s> Räni ütles , et temaga on lood kehvad . </s> <s> Rolandile endale ei tohi seda muidugi öelda . </s> <s> Tema teise jala varbad ja labajalg on juba sinakaslillad , kudede lagunemine võib levida üle kogu jäseme . . . </s> <s> Varsti nõuab ta juba ise jala amputeerimist , arvas Räni . </s> <s> Ah , ema , see on nii hirmus ! </s> <s> Ma tahaksin kodunt eemale , raske on vaadata päevast päeva neid kannatusi ! </s> <s> Ja Räni Karm ei suuda teda aidata , ütleb , et ta on ainult arst ja teeb oma parima . . . " </s> <s> Helve hääl oli hakanud vabisema , ta hoidus nutma puhkemast . </s> </p>
<p> <s> " Vaene mees . </s> <s> Siis antibiootikumid enam ei aita ? " </s> </p>
<p> <s> " Ei , " nuuksus Helve . </s> <s> " Ja närvid on tal ka läbi , nagu minulgi . </s> <s> Ma ei tea , kuidas ta suudab üldse , ma näen päevast päeva tema kannatusi ! </s> <s> Ainult öösiti , siis ei suuda ta vastu pidada , oigab alalõpmata . . . " </s> </p>
<p> <s> " Ma olen kuulnud , " sosistas Meeri . </s> <s> " Kui ma vahel isa pärast ärkvel olen , mõtlen ka Rolandi peale ja kuulen . . . " </s> <s> Meeri võttis tütre õlgade ümbert kinni . </s> <s> " Ehk Jumal aitab , tuleb loota ! </s> <s> Sa mõtle selle peale , ta ju armastab sind , see peaks talle jõudu andma . . . " </s> <s> Meeri silmitses kõhklevalt tütart , enne kui söandas küsida : " Sina ju ikka hoolid temast ? " </s> </p>
<p> <s> " Ma ei tea , " nuuksus Helve , " ma ei tea tõesti ! " </s> <s> Helve pöördus ja väljus kiirustades köögist . </s> <s> Tema äkiline südamepuistamine tõi talle endalegi raske tunde hinge ning ta tundis , et vajas õhku . </s> <s> Toas avas ta akna , kummardus üle aknalaua ning hingas sisse nukrat õhtujahedust . </s> </p>
<p> <s> Alla lõõritas laulda . </s> <s> See tegevus käis tal ikka kaasas , kui ta kraamima hakkas . </s> <s> Ta tuulutas ja pesi , pühkis tolmu ja vahetas kardinaid . </s> <s> Aknad olid juba pestud ning päike ruttas nende sära veelgi enam esile tooma . </s> <s> Soo ! </s> <s> Lõpuks sai ta kõigega valmis . </s> <s> Alla istus väsinult köögitaburetile ega taibanud isegi , miks ta nii kangesti ruttama pidi , aega lõunani oli veel küllalt . </s> </p>
<p> <s> Korraga tundis ta kõrbelõhna . </s> <s> Alla krapsas taburetilt ja tormas praeahju ust avama . </s> <s> Suitsupilv pahvatas talle vastu . </s> <s> Ta haaras pajakinnaste järele ja tõmbas välja ahju pandud pikkpoisi . </s> <s> Oh , taevale tänu , asi polegi nii hull ! </s> <s> Alla koputas noaservaga vastu krõbedaks muutunud koorikut , jättis praeahju ukse lahti ja asetas panni pliidile . </s> <s> Toit oli valmis , lapsed saavad korraliku lõuna ! </s> <s> Ega Alla iga päev nii palju vaaritagi , täna oli tal isegi magustoit - mannapuder ja Pärnu aiast korjatud tikritest kompott - valmis . </s> <s> Täna pidi ju Ene tulema koos Guidoga , nemad olid nüüd ühe ja sama kõrgkooli õpilased ja puutusid seepärast loengute vaheajal sageli kokku . </s> <s> Nii et Allal oli ka Guido tegemistest järjekindel ülevaade olemas . </s> </p>
<p> <s> Ah jaa - tuli Allale meelde , ta oli lubanud Ene pluusi ära triikida . </s> <s> Alla heitis pilgu kellale ja läks teise tuppa . </s> <s> Ene kirjutuslaual seisis raamatute virn ning Alla ei saanud kohe teisiti , kui pidi neid oma käe järgi veidi ümber sättima . </s> <s> Korraga märkas ta inglise keele õpiku vahelt välgatamas paberiserva . </s> <s> Alla avas raamatu , haaras sealtleiduva oma kätte ning luges pominal : </s> </p><lg type="free"><l> . . . " ja sinu juurde , kes sa kaugel , </l><l> mu mõte pikki retki käib , </l><l> käis mõte retki ja mu lauged </l><l> taas hommikuni lahti jäid . . . " </l></lg>
<p> <s> Alla istus toolile , leht näpuvahel . </s> <s> Kas see on Ene luuletus ? </s> <s> Ilmselt küll ! </s> <s> Ainult et kellele ? </s> <s> Kas on Ene ehk mõnda oma kursusekaaslasesse armunud ? </s> <s> Huvitav ! </s> </p>
<p> <s> Alla lükkas luuletuse tagasi raamatu vahele , võttis mõtlikult kapist tütre pluusi ja läks kööki . </s> <s> Taevakene , Ene on ju juba varsti kakskümmend , mõni ime , kui tal ka omad saladused on . </s> <s> Pole just Ene moodi , mõtles Alla siis ja otsustas , et kohe kui tütar koju jõuab , tuleb asjasse selgust tuua . </s> <s> Iga asi peab ikka klaar olema , oli Alla põhimõte , eriti aga mis puudutas tema tütart ! </s> <s> Ning kui Ene koos Guidoga uksest sisse astus , ei läbenud Alla oodata , vaid küsis kohe : " Kas sa oled armunud või ? " </s> </p>
<p> <s> Ene lükkas kingad jalast . </s> <s> " Mis armunud ? </s> <s> Ütle ikka tere ka ! " </s> </p>
<p> <s> " Tere , Guidokene ! " kaelustas Alla poega ja taipas nüüd isegi , et see jutt tuleb tütrega omavahel selgeks rääkida . </s> <s> Ta tundis isegi väikest süütunnet südames , et äkki on ta mõne tütre hingemure kogemata maha maganud ? </s> </p>
<p> <s> " Toit on valmis , " ütles ta siis . </s> <s> " Nii et käed puhtaks ja sööma ! " </s> </p>
<p> <s> Guido hõõrus jahedaid käsi üksteise vastu ja pahvatas koolipoisilikult : " Kere ongi nii hele , et . . . " </s> </p>
<p> <s> Ning tõepoolest , seda " heledust " laskis ta Alla meeleheaks ka täiel määral välja paista . </s> </p>
<p> <s> Guido heitis pilgu enda vastas istuvale õele ning mõistis nagu esmakordselt , et väike Ene ei olegi enam väike . </s> <s> Ta nägi , kuidas Ene istus , üks jalg põlvel , õõtsutas oma nailonsukas jalga ning kiitis maitsvat rooga . </s> </p>
<p> <s> " Võtke ikka leiba ka kõrvale , " sundis Alla , mille peale Ene leivataldriku üle laua naerdes Guido poole ulatas . </s> <s> Neile mõlemale tegi nalja ema alaline sundus süüa toidu kõrvale leiba . </s> </p>
<p> <s> " Mis sa naerad söögilauas ! " tegi Alla märkuse , " toit läheb kurku ja on seda siis vaja ! </s> <s> Kui sa veel väike olid , juhtus seda sinuga mitu korda , mäletad ? " </s> </p>
<p> <s> " Ei mäleta . </s> <s> " </s> </p>
<p> <s> Alla ohkas . </s> <s> " Sa lihtsalt ei taha mäletada ! </s> <s> Kuidas isa elab , Guido ? " </s> </p>
<p> <s> " Nagu raudnael ! " kinnitas Guido . </s> <s> " Muide , sinust räägib sageli ! " </s> </p>
<p> <s> " Noo ? " muutus Alla rõõmsamaks . </s> <s> " Töötab ikka vana koha peal ? " </s> </p>
<p> <s> " Oh ei ! </s> <s> Kas ma siis pole rääkinud , et läks Ehitusvalitsusse . </s> <s> Me saime ju krundi ja isa arvab , et sealt saab lihtsamini ehitusmaterjali kätte . </s> <s> Palk on küll väiksem , aga . . . " </s> </p>
<p> <s> " Tean , tean , " ruttas Alla lauset lõpetama . </s> <s> " Rahapuudust teie peres just eriti ei tunta . </s> <s> Saate ikka hästi läbi ? " </s> </p>
<p> <s> " Jah . </s> <s> Ega kurta ei saa ! " </s> </p>
<p> <s> Mõlemad teadsid , kellest oli jutt . </s> <s> Ent isa teise naise Eda nime nimetamast hoidusid nad millegipärast mõlemad . </s> </p>
<p> <s> " Ja õppetöö läheb sul ka ikka ladusalt ? </s> <s> Komsomol enam kimbutama ei kipu ? " </s> </p>
<p> <s> " Ei kipu . </s> <s> Väike märk jäi mulle küll sellest mütsi loost külge , aga koolist välja ei löödud ja minu nimi vist nende mustas nimekirjas ka ei figureeri . </s> <s> Mulle vähemalt tundub nii ! " </s> </p>
<p> <s> " Ära sa räägi midagi ! " ütles Ene vahele , tabas aga kohe ära , et on parem kui ema kõike ei tea ning jäi vait . </s> </p>
<p> <s> " Kas te salgate minu eest midagi ? " uuris Alla ärritatult . </s> <s> " Vaadake ette , ärge te ainult oma nina poliitikasse toppige ! " </s> </p>
<p> <s> Guido aga rahustas teda : " Ära asjata pabista ! </s> <s> Mis poliitikat meie teha saame ! " </s> </p>
<p> <s> Alla jäi rahule . </s> </p>
<p> <s> Kui Guido oli ära läinud , otsustas Alla tütre südameasjad selgeks teha ning asus rünnakule . </s> </p>
<p> <s> " Räägi nüüd mulle , Enekene , oma südamelt kõik ilusasti ära ! " </s> </p>
<p> <s> " Mida sa silmas pead ? " </s> </p>
<p> <s> " Sinu südameasju , loomulikult . </s> <s> Sulle vist meeldib mõni poiss sealt instituudist ? </s> <s> Raivo ehk ? </s> <s> See Guido sõber ? " </s> </p>
<p> <s> " Mis sa uurid , ema ! </s> <s> Pole mul mingit Raivot ! </s> <s> Aga kui sa just ilmtingimata teada tahad , siis tema nimi on Leo . </s> <s> " </s> </p>
<p> <s> " Nimel pole just viga , " märkis Alla ja nõudis : " Miks sa teda siia ei too ? </s> <s> Ma pean teda nägema ! " </s> </p>
<p> <s> " Ah , ma tegin nalja , " naeris nüüd Ene . </s> <s> " Pole mul aega poiste jaoks , näed ju küll , kui palju mul õppimist on ! " </s> </p>
<p> <s> " Aga Guidol ? </s> <s> Temal ikka on seal mõni silmarõõm ? " </s> </p>
<p> <s> " Ma ei tea . . . vist küll . </s> <s> Eks sa küsi tema käest , mis sa minu käest uurid ! " oli Ene tõrges . </s> </p>
<p> <s> " Hea küll , hea küll , " lõpetas Alla ja mõtles , et kui Ene ei taha rääkida , siis pole mõtet peale ka käia . </s> <s> Peaelgi poleks Alla tahtnud praegu tunnistada , et oli Ene kirjutuslaual raamatuid sättides märganud raamatu vahel luuletust ning seda lugenud . </s> </p>
<p> <s> Ning ta jätkas : " Ega ma rohkem pärigi . </s> <s> Olete mul mõlemad juba omaette isiksused . </s> <s> Peaasi , et te omavahel hästi läbi saate ! " </s> </p>
<p> <s> " Saamegi , " kinnitas Ene . </s> <s> " Mul on vahel päris kahju , et me koos ei ela . </s> <s> Ma olen mitu korda mõelnud , et miks sa Guido ära andsid ? </s> <s> Kas sul kahju polnud ? " </s> </p>
<p> <s> " Ma sain ju sinu , " heldis Alla , silitas armastusega tütre heledaid juukseid ning vaatas tema taevakarva siniseid silmi , mis nii väga noort Hansit meelde tuletasid . </s> <s> " Guido isa ei leppinud sellega , et teine mees mind armastas , oli armukade nagu mehed ikka . </s> <s> Võttiski siis Guido ja läks , mis sain mina sinna parata ! " </s> </p>
<p> <s> " Mina poleks oma last küll niisama lihtsalt ära andnud ! " </s> </p>
<p> <s> " Ära tüki mind õpetama ! " pahandas Alla . </s> <s> " Sa ei tea pooli asjugi , mis mul läbi elada on tulnud . </s> <s> Ja pealegi . . . " </s> <s> Alla jäi vait . </s> </p>
<p> <s> " Räägi edasi , ema ! </s> <s> Mis pealegi . . . </s> <s> Kas see puudutab Guidot ? </s> <s> Ükskord sa lubasid mulle midagi Guidost rääkida , ütlesid veel , et kui tuleb aeg , jutustad mulle kõigest . </s> <s> Kas sa ei arva , et see aeg on juba ammu kätte jõudnud ? " </s> </p>
<p> <s> " Kas ma ütlesin nii ? " imestas Alla . </s> <s> " Mitte ei mäleta ! </s> <s> Sa vist ajad midagi segamini . " </s> <s> Ning ta kehitas ebamääraselt õlgu . </s> </p>
<p> <s> Ene vaikis . </s> <s> Aga ta aimas ammugi juba , et ema tema eest midagi varjas . </s> <s> Kunagi oli Ene juhtunud kuulma tädi Greta ja tädi Meeri omavahelist kõnelust , milles pillati üks repliik Guido isa noorpõlvehüpetest . </s> <s> Märgates uksele seisma jäänud tüdrukut , olid tädid vait jäänud . </s> <s> Ning Ene , taibates , et lõpetamata jutt polnud määratud tema kõrvadele , lahkus toast ja unustas kuuldu peagi . </s> <s> Aastate möödudes aga välgatas tädide jutt tema mälus , Ene sidus ema mõttevälgatused tädidelt kuulduga ning tal tekkis asja kohta oma arvamus . </s> </p>
<p> <s> Tõsi küll , seda et Guido ei olnudki tema ema Alla laps , vaid omaks võtud beebi , kes vastsündinuna oma isa Eugeni ukse taha oli toodud , seda ei osanud Ene aimatagi . </s> <s> Tema arust puudutas jutt ainult Guido isa seiklusi . </s> </p>
<p> <s> Alla aga oli kindlalt otsustanud sellest vaikida . </s> <s> See oli ainult tema ja Eugeni vaheline asi ja teistel polnud sellega pistmist . </s> <s> Ehk räägib ta sellest tõepoolest kunagi Enele , aga võib-olla ka mitte . </s> <s> Seda otsustavad nad juba Eugeniga koos . </s> <s> Oli ju Guido oma isa poeg ja kuigi Alla hoole all kasvanud , kuulus poisi päritolu valgustamise õigus ainult tema isale . </s> <s> Nii vähemalt arvas Alla nüüd ja oli endaga rahul , et ta ka seekord suutis kiusatusele vastu panna ja vaikis sellest , millest isegi tema tütrel polnud vaja teada . </s> </p>
<p> <s> Sel varahommikul , mil ilm kurjakuulutavalt tuult tõstis ja halle vihmapilvi taevasse ajas , ootas Helve asjatult tuttavat autosignaali maja eest tänavalt . </s> <s> Täna oleks ta meelsasti kasutanud oma ülemuse Elmar Soidla abi tööleminekul . </s> <s> Mees aga ei andnud endast märku . </s> </p>
<p> <s> " Ma enam ei oota , " ütles Helve lõpuks närviliselt ja heitis pilgu käekellale . </s> <s> " Kell juba kaheksa , olengi hiljaks jäänud ja Krislingi lasteaeda viimata . </s> <s> Seal ju ei tohi hommikusöögile hilineda ! " </s> </p>
<p> <s> " Mina sinu asemel oleksin juba ammugi läinud . </s> <s> Pealegi . . . ma ei tea , kas on just õige päevast päeva tema teeneid kasutada ! </s> <s> Kas su kaastöötajad seda imeks ei pane ? </s> <s> Tekitab ehk kaksipidi arvamusi ! " </s> <s> Isa hääles kõlas vaikne etteheide . </s> </p>
<p> <s> " Mis see nende asi on ? " imestas Helve . </s> <s> " Ega mina ennast peale surunud ole ! </s> <s> Ise ta selle ettepaneku tegi , tead ju küll ! </s> <s> Muidu ma ehk poleks tööle läinudki . </s> <s> " </s> </p>
<p> <s> Georg noogutas . </s> <s> Ometigi ei meeldinud talle , et tütar päevast päeva oma ülemuse vastutulekut kasutas . </s> <s> Olgu pealegi , et mees oli Greta mehe Antoni sugulane ja Helvele töökohta pakkudes tõepoolest ise selle ettepaneku teinud oli . </s> <s> Peatas tööle minnes oma heleda " Pobeda " Helve kodu ukse ees , võttis oma uue töötaja koos lapsega peale , sõidutas tüdruku lasteaeda ning sõitis sealt edasi koos Helvega tööle . </s> </p>
<p> <s> Tegelikult oli Elmar Soidla tööpakkumise küll Lehtile teinud . </s> <s> Lehtil aga oli töökoht olemas ning ta mainis nagu muuseas täditütar Helvet , kel oli arhitekti diplom taskus ja seega ka sobivam kandidaat töötamaks projekteerimise ettevõtte kapitaalehituse osakonna nooreminsenerina . </s> <s> Töö ise seisnes küll ainult limiitide jagamises ning nende täitmise kontrollimises , aga vastavalt sellele polnud ka palk eriti suur . </s> <s> Sellegi poolest oli töölemineku mõte Helvele kohe meeltmööda . </s> <s> Ning asi sai otsustatud . </s> <s> Elmar Soidla kõrvaldas kõik takistused , ta muretses Krislinile lasteaeda koha ning kui töölevormistamisel selgus , et rajoon , kus Helve elab , ei asu kaugel Elmar Soidla kodust , kinnitas , et on nõus ka lapse lasteaeda kohaleviimisel abistama . </s> </p>
<p> <s> " Imelik , " oli Roland tookord öelnud , " mis eriline huvi sel mehel sulle selliseid eeliseid pakkuda on ? </s> <s> Võiksid ju midagi muud vaadata ! " </s> <s> Ning Helve oli vastanud : " Mul on ju diplom ! </s> <s> Või arvad sa , et mulle sobiks paremini mõni koristaja koht ? " </s> <s> " Miks koristaja ? </s> <s> Mine müüjaks ! </s> <s> Siis poleks vaja vähemalt toidusabas seista , " arvas Roland , " nüüd aga saab sinuga veel vähem koos olla ! " </s> <s> Temale oli naise töölemineku mõte vastumeelt . </s> </p>
<p> <s> Ent Helve võttis Elmar Soidla pakkumise vastu ja töötas nüüd juba mõnda aega tema alluvuses . </s> </p>
<p> <s> " Ega ma teda pole palunud , " kordas Helve trotslikult isale , " sa tead seda ! " </s> </p>
<p> <s> " Tean , " nõustus isa . </s> <s> " Aga Krislini võiksid ehk täna koju jätta . </s> <s> Küll me Rolandiga hakkama saame ! </s> <s> Ilm väljas on ka niisugune , et . . . ! " </s> </p>
<p> <s> Helve mõtles hetke . </s> <s> Et aga tüdruk oli juba minekuvalmis , haaras ta nagist vihmavarju ja kinnitas : " Pole viga , loodetavasti ei hakka sadama ! " </s> <s> Ja väljus koos lapsega . </s> </p>
<p> <s> Piki tänavat edasi kiirustades tundis Helve südames pisut kibedust - mis oli juhtunud Soidlaga ? </s> <s> Kas ülemus ehk hakkab taganema antud lubadusest ? </s> <s> Ning Helve , surudes maha väikese solvumistunde , ruttas edasi lasteaia poole . </s> </p>
<p> <s> Esmakordselt tundis ta , et hommik oli kuidagi tühi ja nukker ning taipas hirmunult , et selle põhjus ei seisnenud mitte sombuses ilmas , vaid milleski muus - see oli Elmar Soidla , kes Helve meeled rahutuks oli muutnud . . . </s> </p>
<p> <s> Helvele meenus eelmine hommik , mil Elmar Soidla autos käiku vahetades otsekui kogemata oma käega tema põlve puudutas . . . </s> </p>
<p> <s> Helve tõrjus pähetükkinud mõtted eemale ning liikus , Krislin käekõrval , pooljoostes edasi , laps peab ju söögiajaks lasteaeda jõudma . </s> </p>
<p> <s> Ent töölt koju tulles hakkasid hommikused mõtted teda taas painama . </s> <s> Ülemust täna tööl ei olnud , sekretär teadis öelda , et seltsimees Soidla olevat ootamatult Moskvasse sõitnud . </s> <s> Ja mulle ei öelnudki , mõtles Helve solvunult ning tundis samas hirmu iseenda mõtete üle . </s> <s> Ei , liiga palju mõtlen ma sellele mehele , taipas ta . </s> <s> Tarvis on loobuda neist teenetest , tuleb olla iseseisvam , mugavused maha suruda ja omal jõul hakkama saada ! </s> <s> Jah , tõepoolest , just nii on tarvis teha ! </s> </p>
<p> <s> Korraga tajus Helve kiireid samme oma selja taga . </s> <s> Ta ei söandanud tagasi vaadata , aga mingi kuues meel ütles , et kiirustatakse just nimelt tema järel . </s> </p>
<p> <s> Sammud jõudsid Helve kõrvale ning sõbralik mehehääl küsis rutates : " Ja kuhu see noorik siis kiirustab ? " </s> <s> Mees kergitas kaabut . </s> </p>
<p> <s> " Oo , teie ! " pomises Helve . </s> <s> " Tere ! </s> <s> Tulen töölt nagu ikka . </s> <s> " </s> </p>
<p> <s> " Nagu ma tean , ei käi te palju jala , " muigas mees ja taibates , et oli öelnud midagi niisugust , mis temasse ei puutu , püüdis asja parandada . </s> <s> " Isa teid just vist palju oma masinaga ei sõiduta ? </s> <s> Kuidas ta tervis on ? " </s> </p>
<p> <s> " Tänan , praegu pole viga ! </s> <s> Aga tema " maantee-muhk " seisab praegu tõepoolest . </s> <s> Talvel ta seda ei kasuta , ainult suviti . </s> <s> Mõne kuu pärast ehk haarab jälle rooli pihku . </s> <s> " </s> </p>
<p> <s> " Ja kuidas teil läheb ? " </s> </p>
<p> <s> " Ikka endiselt . </s> <s> Tulen töölt , väsitav päev oli . </s> <s> " </s> </p>
<p> <s> " Nagu meil kõigil . </s> <s> Ilm on küll vahepeal täispöörde teinud , aga ega väsimus sellepärast vähene ! </s> <s> Mis oleks , kui puhkaksime vahepeal jagu , jooksime kusagil tassikese kohvi ? " </s> <s> Räni Karm haaras Helvel sõbralikult küünarnukist ning vaatas küsivalt naise poole . </s> </p>
<p> <s> Helve raputas pead . </s> </p>
<p> <s> " Kahjuks pean tüdrukule lasteaeda järele minema , ta juba ootab kindlasti . </s> </p>
<p> <s> " Nii täpselt kohe ! </s> <s> Aga kui nii , siis nii ! </s> <s> Ega ma peale ei käi . </s> <s> Kui võib , ma saadan teid veidi ? " </s> </p>
<p> <s> " Selle vastu pole mul midagi , " noogutas Helve . </s> <s> " Ainult et ma pean ruttama . </s> <s> Roland on viimasel ajal väga närviliseks läinud , ta ei taha minutitki kauem oodata , arvestab mu tuleku aja täpselt välja ja passib aknal , kell käes ! " </s> <s> Helve muigas heatahtlikult . </s> </p>
<p> <s> " Tohoh ! </s> <s> On see asi tõesti nii hull ? " </s> </p>
<p> <s> " Jah ! " ohkas Helve . </s> <s> Ta ei mõelnudki oma muret varjata . </s> <s> " Teie kui tema raviarst peaksite ka tema hingeseisundist aru saama , mina vahel ei suuda . . . " </s> </p>
<p> <s> Räni Karm haaras tugevamini Helve küünarnukist . </s> </p>
<p> <s> " Kallis Helve . . . te ometigi lubate , et ma teid nii nimetan ? " ning jätkas vastust ootamata : " Teie mehe olukord pole tõepoolest kuigi roosiline . </s> <s> Peate olema vapper , jäsemete arterite tromboos on piinav haigus . . . </s> <s> Õigupoolest peaks tema vapper olema , asi võib lõppeda isegi gangreeniga . . . </s> <s> Ma tulen teda vaatama . </s> <s> " </s> </p>
<p> <s> Ja pakkus samas : " Ehk tulen kohe praegu , koos teiega ? </s> <s> Mul on just parasjagu vaba aega ! " </s> </p>
<p> <s> " Ei , ei ! </s> <s> Kui te juba nii lahke olete , siis vast homme ! " </s> <s> Helve ei tahtnud doktor Karmile öelda , et pelgas kojuminekut koos võõra mehega , mist sest , et too oli tema mehe raviarst . </s> <s> Helve oli tüdinenud neist alalistest kahtlustustest . </s> <s> Haiguse käes vaevlev mees aga tundis piina teadmisest , et ei ole suutnud olla Helvele see , kes ta oleks tahtnud ning nägi igas võõras mehes oma naise potentsiaalset armukest . </s> <s> Pärast õnnetule autoavariile järgnenud operatsiooni , mis Rolandi ratastooli sidus , kannatas mees pideva depressiooni käes , oli tige ja pahur . </s> <s> Ta tegi Helvele tühjade asjade pärast stseene ning tundis hiljem öeldu pärast häbi , vabandama aga ei vaevunud kordagi . </s> <s> Tajudes oma olukorra tõsidust , loobus ta isegi invaliidiautoga liikumise võimalusest , kuigi Georg talle selleks lahkelt ettepaneku tegi . </s> <s> Ka häiris Rolandit nagu Helvetki mitme leibkonna kooselu . </s> <s> Ta oli veendunud , et omaette elades saavutaksid nad taas endise usalduse ning kodurahu . </s> <s> Seepärast haaras ta õhinaga kinni Helve ettepanekust hakata taotlema sotsiaalosakonna kaudu neile uut elamispinda . </s> <s> Sealt aga said nad eitava vastuse . </s> </p>
<p> <s> Helve ohkas . </s> </p>
<p> <s> " Me tahame omaette korteit saada , " ütles ta äkki välja teda viimael ajal pidevalt piinava mõtte ja pahandas samas iseenda peale - milleks oli vaja seda praegu ühele kõrvalisele isikule öelda ? </s> </p>
<p> <s> " Wiedemannist ära ? " tegi Räni Karm suured silmad . </s> <s> " Nii ilusast korterist oleks patt lahkuda ! " </s> </p>
<p> <s> " Ah , ma niisama . . . ! " lõi Helve käega ja ruttas kohe kinnitama : " Ei , tegelikult oleme me Rolandiga sellest viimasel ajal palju mõelnud . </s> <s> Sotsosakonnast öeldi meile ära , nüüd loen pidevalt korterivahetuse kuulutusi , ehk annab vahetadagi . . . " </s> </p>
<p> <s> " Ja mida ütlevad selle kohta teie teised perekonnaliikmed ? " </s> </p>
<p> <s> " Eks me kõik ihkame rahu ! </s> <s> See korter ongi nagu üks suur laatsaret - isa on haige , minu mees on haige , vend ja vennanaine aga . . . " </s> <s> Helve seisatas aiaväravas , millest jalgtee kahekordse krohvitud maja juurde viis . </s> <s> " See ongi minu tütrekese päevakodu , tema lasteaed . </s> <s> Nüüd pean ma küll teiega hüvasti jätma ! " </s> <s> Ning Helve ulatas mehele käe . </s> </p>
<p> <s> " Mis siis ikka ! " kahetses mees . </s> <s> " Oli meeldiv kohtumine ! " </s> <s> Ta haaras Helve käe oma pihku . </s> <s> Ahtad sõrmed olid jahedad ning mees hoidis neid kauem kui see sünnis oleks olnud . </s> <s> Siis tabas ta Helve poolnukra naeratuse ning tundis , kuidas temas süvenes ammutekkinud tunne - omandada ! </s> <s> Räni Karm oli küll tähele pannud , et Helve polnud flirtija tüüp , isegi mitte edev , aga see just ahvatleski meest . </s> <s> Helve meeldis talle juba ammu . </s> <s> Oli isegi aeg , kus ta ei teadnud , kumb naistest talle rohkem meeldib , kas Helve või Lehti . </s> <s> Ja kui ta siis lõpuks oma valiku tegi , lõppes see tema jaoks lüüasaamisega . </s> <s> Nüüd aga tundis mees , et kõik need aastad oli ta tegelikult igatsenud selle nukra naeratusega naise lähedust , kes tegelikult jääbki talle kättesaamatuks . . . </s> </p>
<p> <s> Helve tõmbas käe ära . </s> </p>
<p> <s> " Mis oleks kui . . . " alustas mees . </s> <s> Tabades aga naise silmis tõrjuva vaate , lõpetas silmapilk öelda kavatsetu ning ütles ainult : " Ma siis astun homme läbi ! " </s> </p>
<p> <s> " Aitäh ! </s> <s> Väga kena teist ! " noogutas Helve ja avas lasteaia värava . </s> </p>
<p> <s> Ootamatult olid taevasse kerkinud uued pilvesagarad . </s> <s> Nad muutsid toa hämaraks ning segasid lugemist . </s> </p>
<p> <s> Georg tõstis pilgu ja jäi kuulatama . </s> <s> Ei , ta ei kuulnud valesti , elutoas aeti juttu . </s> <s> Georgil polnud küll kunagi kombeks olnud teiste juttu salaja pealt kuulata , nüüd aga jõudsid temani tahtmatult sõnad : " . . . Jah , mu õde peaks üsna varsti koju jõudma . </s> <s> " </s> </p>
<p> <s> Georg tundis ära Hillari hääle . </s> <s> Ka teine hääl , pisut jämedam ja kiirem , tundus tuttavana . </s> <s> Georg pani raamatu öökapile ning teades , et on poja sõprade seltskonnas alati teretulnud jutukaaslane , otsustas külalist tervitama minna . </s> <s> Georg tõmbas kammiga korraks üle juuste , kohendas särgikaelust ning avas elutoa ukse . </s> </p>
<p> <s> Ilmselt ei osanud Hillar oodata isa tulekut . </s> <s> Ta nagu kohkus veidi , kogus end aga kohe ja tutvustas väikese ärevusega hääles : </s> </p>
<p> <s> " Saa tuttavaks , isa ! </s> <s> Minu kursusekaaslane Tartu päevilt ! " </s> </p>
<p> <s> Ruugejuukseline heledasilmne pikk noormees , kes nüüd püsti tõusis , oli Georgile siiski võõras . </s> </p>
<p> <s> " Rõõmustav teiega tutvuda , seltsimees major ! " noormees kummardus aupaklikult ning ütles oma nime . </s> </p>
<p> <s> " Minu majoriks oleku aeg on paljas mälestus , " märkis Georg tõsiselt . </s> </p>
<p> <s> " Istu , isa ! </s> <s> Ehk võtad meiega pitsi konjakit ? " </s> <s> Ning Hillar kiirustas puhvetkapist uut klaasi tooma . </s> </p>
<p> <s> Georg istus , ja toetudes vastu diivani seljatuge , küsis igaks juhuks : " Ega ma teie jutuajamist ei seganud ? " </s> </p>
<p> <s> " Ei , ei , isa ! " kinnitas Hillar ruttu . </s> <s> " Me rääkisime siin oma tudengiaegadest , meenutasime üht-teist ! " </s> </p>
<p> <s> " Jah , kuldsed nooruseaastad . . . </s> <s> Mul on alati hea meel näha noori , kes oma aastaid asjata pole kulutanud . </s> <s> Seda , mis on siin . . . " </s> <s> Georg koputas sõrmega otsaette . </s> <s> " Seda ei võta meilt keegi . </s> <s> Olete ka jurist ? " </s> </p>
<p> <s> Noormees noogutas kõhklevalt ja heitis silmanurgast kiire pilgu Hillarile . </s> </p>
<p> <s> " Juriidilise haridusega küll , nagu minagi , " selgitas Hillar isa pilku vältides ning valas tema konjakipitsi täis . </s> <s> " Võta ka tilgake , isa ! " </s> </p>
<p> <s> " Aitäh ! </s> <s> Küll ma jõuan , " noogutas Georg ja senise teema juurde tagasi pöördudes tundis huvi : " Ma ei saanud hästi aru , kas te töötate samas asutuses , kus Hillargi ? " </s> </p>
<p> <s> " Ei , ma töötan Julgeolekus . </s> <s> " </s> </p>
<p> <s> " Kuidas ? ! </s> <s> NKVD-s ?? " </s> </p>
<p> <s> Ma vist kuulsin valesti , mõtles Georg kohe . </s> <s> Kuidas võib üks NKVD-lane minu kodus rahulikult istuda ja konjakit rüübata ? </s> <s> Ei , see on võimatu ! </s> <s> Ning vaadates noormehe lühikesi sõrmi , mis parajasti kohvitassi haarasid , meenus talle jalamaid tema esimene NKVD-lasest ülekuulaja , meenusid mehe kärnkonnasilmad ning lühikeste sõrmedega käed , mis ühe liigutusega võisid saata inimesi tohutusse hakklihamasinasse , kust eluga pääsemine oli ainult õnneasi . </s> <s> Ning samas meenus talle ka jutuajamine Hillari ja Helvega mõni aeg tagasi , mil Hillar oli maininud oma Julgeolekus töötava kursusekaaslase võimalikku abi Helve välismaale sõidu osas . </s> </p>
<p> <s> Georgi käsi , mis juba pitsi haaramas oli , tegi nõksaku ja tõmbus tagasi . </s> </p>
<p> <s> " Oota , isa , ära saa nüüd valesti aru . </s> <s> See pole nii , nagu sulle tundub . . . " </s> <s> Hillar oli momentaalselt ära tabanud isa reageeringu põhjuse . </s> </p>
<p> <s> " Tähendab , kohatu nali ! " </s> </p>
<p> <s> " Ei , " vastas noormees Hillari eest . </s> <s> " See ei ole nali . </s> <s> Ma töötan tõepoolest Julgeolekus , olen ühe osakonna juhataja . </s> <s> Ma arvasin , et . . . " ta kõhkles hetke ja lõpetas : " . . . ma arvasin , et Hillar rääkis teile . </s> <s> " </s> </p>
<p> <s> Georg lükkas pikkamööda konjakipitsi eemale ja tõusis . </s> <s> " Te vabandage mind , " ütles ta ja pöördus Hillari poole : " Ole hea ja tule korraks minu tuppa ! " ning väljus . </s> </p>
<p> <s> Hillar vaatas ilmse piinlikkusetundega kursusekaaslase poole , tõstis rahustavalt käe , kehitas õlgu ja ütles ühe hingetõmbega : " Küll ma selgitan ! " </s> <s> Ning järgnes isale , tõmbas ukse enda järel kinni . </s> </p>
<p> <s> Georg oli ülimal määral ärritatud . </s> </p>
<p> <s> " Mida teeb üks NKVD-lane minu kodus ? " pöördus ta täis ägedust poja poole . </s> <s> " Kas me ei leppinud kokku , et mingeid läbirääkimisi Helve sõidu asjus ei toimu ?? ! </s> <s> Vasta ! " </s> </p>
<p> <s> " Jumala pärast , räägi tasem , isa ! </s> <s> Ta on hoopis teist sorti mees kui sa arvad ! </s> <s> Ega siis igat eestlast ei või selle järgi hinnata , kus või millisel ametkohal ta töötab ! </s> <s> Ma ju ütlesin . . . " </s> </p>
<p> <s> " Ei ! </s> <s> Mina ütlesin ! " ei lasknud Georg pojal lõpetada . </s> <s> " Poeg , kas sul siis endal mõistust peas ei olegi ? </s> <s> Oled sa juba unustanud , kuidas sa poisikesena raadiost Eesti hümni kuuldes voodist välja krapsasid ja nagu tikk valvel seisma jäid ! </s> <s> See oli isamaa tunnetus ! </s> <s> Kas see on sul nüüd kadunud ? ! </s> <s> Kavatsed ennast alandada ?? </s> <s> See , et üks eesti mees töötab NKVD-s , räägib juba enda eest ! </s> <s> Ei , ära sega vahele . . . ! </s> <s> Ma nõuan , et sa selle Julgeoleku töötaja minu korterist jalamaid välja saadad ! </s> <s> Meie pere ei vaja oma sugulaste külastamiseks mingit alandavat palumist , kas see on sulle selge ! </s> <s> Kui Helve tahab , andku paberid sisse ! </s> <s> Kui saab , on hästi , kui ei , siis ei ! </s> <s> Ja rohkem me sel teemal ei räägi ! " </s> </p>
<p> <s> Hillar kohkus . </s> <s> Sellisena ei olnud ta oma isa veel näinud . </s> <s> Georgi nägu punetas erutusest ja ta käed klammerdusid toolileeni külge , nii et sõrmeotsad valgeks muutusid . </s> </p>
<p> <s> Kartuses oma selgitustega isa veel rohkem ärritada , ägas Hillar : " Hea küll , isa , olgu nii . . . , olgu nii . . . ! " </s> </p>
<p> <s> Georg hingas raskelt . </s> <s> Ta tundis , et kui mingi sisetunne poleks teda äsja noormeeste juurde ajanud ning seal Hillari kursusekaaslase töökoha kohta aru pärima sundinud , oleks võinud juhtuda tõepoolest midagi alandavat . </s> <s> Ta läks akna alla , vaatas närviliselt tuule käes värelevaid puuoksi ning hingas kergemalt alles iis , kui nägi äsjast külalist tänavale astuvat . </s> <s> Samas võpatas ta - piki tänavat tuli Helve lapsega . </s> <s> Ent tema kartus osutus asjatuks , Hillari kursusekaaslane möödus vastutulijast kiiresti . </s> <s> Tähendab - nad ei tundnudki teineteist ja see rõõmustas Georgi . </s> </p>
<p> <s> Perekonnaseisuamet vääris täielikult oma nime . </s> <s> Siin oli tõepoolest kõik ametlik . </s> <s> Greta oleks kogu südamest soovinud , et tema tütrel oleks tõeline laulatus , see tähendab kiriklik . </s> <s> Ent tema ei hakanud midagi soovima , ammu veel oma tahtmist tütrele peale suruma . </s> <s> Ta leppis isegi sellega , et tütar ei tahtnud kedagi registreerimise juurde . </s> <s> Lehti ütles , et nad lähevad Valloga ainult kahekesi perekonnaseisuametisse ja vormistavad oma abielu . </s> <s> Ei ole mingit tseremooniat ega pidu tarvis . </s> <s> Võib-olla ei tahtnud Lehti sellega oma esimest abiellumist meenutada , mine tea , see võis talle ju tänini ebameeldiv mälestus olla . </s> <s> Ja Greta ei näidanud tütrele oma pettumust välja . </s> <s> Ent mõtles küll nukrusega : talle on kolm tütart antud , kuid ühegi abiellumise juures ei saanud või ei tohtinud ta olla . </s> <s> Kuid Vallo muutis nagu iseenesest Lehti otsuse , kui ütles : " Ehkki abiellume vaikselt , justkui salaja , kuid kolm lähedast inimest tahame ikkagi oma abielu tunnistajaks . </s> <s> " Keda siis ? " - " Loomulikult ema , Pisi-Greta ja minu tädike . </s> <s> See on ju iseenesestmõistetav , eks , mu Leheke ! " </s> <s> Lehti noogutas nõustuvalt . </s> <s> Ent Greta ei olnud kindel , kas Lehti oleks ka siis nõustunud , kui Vallo poleks seda tema kuuldes öelnud ja ta oli südames Vallole tänulik . </s> <s> Talle meeldis ka see , et Vallo hakkas teda korraga " emaks " kutsuma . </s> <s> See lähendas neid kohe tublisti . </s> <s> Ehkki Greta oli mõelnud , et püüab väimehega distantsi säilitada . </s> </p>
<p> <s> Kõlas Händeli pulmamarss ja sealt nad tulidki . </s> </p>
<p> <s> Lehti oma helesinises kleidis ja väikse valge kübaraga tundus emale kaunim kui kunagi enne . </s> <s> Võib-olla ka sellepärast , et Lehti oli end täna veidi rohkem minkinud . </s> <s> Või tegi seda ikkagi õnn . </s> <s> Kes teab . </s> <s> Greta tundis oma tütre pärast siirast rõõmu . </s> <s> Aga mitte üksnes Greta . </s> <s> Piisas korraks vaid pilk Vallole heita ja kellelegi ei jäänud märkamata mehe rõõm oma kauni kaaslase üle , kes kohe tema naiseks saab . </s> <s> Kuid päris kindlasti kõige suuremat rõõmu õhkus Pisi-Greta näoilmest , kes kandis emaga sarnast kaharat helesinist kleiti ja peas samavärvi suurt lehvi . </s> <s> Ka tema hoidis käes väikest pruudikimpu . </s> <s> Vallo oli ettenägelikult kaks pruudikimpu tellinud , ühe oma mõrsja ja teise tütre jaoks . </s> <s> Pisi-Gretal oli mitugi põhjust õnnelik olla : teda võeti ikkagi registreerimisele kaasa , kuigi kinnitati , et tal võib seal igav hakata . </s> <s> Ja ta sai samasuguse lillekimbu nagu emmegi , ehkki pisikese . </s> <s> Ja mis veel kõige tähtsam - ka temal on nüüd issi ja seda saavad homme kõik lasteaia lapsed teada . </s> </p>
<p> <s> Ehkki abielu registreerija - tumedas kleidis naisametnik - luges abiellujate kohustusi ja õigusi monotoonsel häälel , pühkis Vallo tädi ikkagi silmi ja pidi kogu aeg nina nuuskama . </s> </p>
<p> <s> " Tädil on vist nohu , " sosistas Pisi-Greta . </s> <s> Vanaema aga pani sõrme suule , näitamaks lapsele , et praegu ei sobi rääkida . </s> <s> Ja Pisi-Gretale endalegi tuli meelde , et ta oli lubanud hästi vaikselt ja viisakalt paigal seista . </s> <s> Aga igav ikka ei ole - mõtles laps - miks üldse emma ja vanaema arvasid , et siin võib igav olla ? </s> </p>
<p> <s> Eriti huvitav oli see , kui emmele ja onu Vallole pandi sõrmused sõrme . </s> <s> Pisi-Greta pidi kikivarvule tõusma , et kõike paremini näha . </s> <s> Ja kui tseremoonia läbi sai , suudlesid emme ja onu Vallo , keda nüüd juba vist issiks tohtis hüüda . </s> <s> Pisi-Greta hakkas rõõmust kohe käsi plaksutama . </s> <s> Aga siis musitas emme ise teda ja onu Vallo tegi sedasama , kes tegelikult juba tema issi oligi . </s> </p>
<p> <s> Ka Greta ja Vallo tädi tulid noorpaari õnnitlema . </s> </p>
<p> <s> Nii oligi nende abielu vaikselt sõlmitud . </s> <s> Uksed tehti valla . </s> <s> Noorpaar koos oma kolme külalisega siirdus teise ruumi , kus ootas trobikond tumedates ülikondades mehi . </s> <s> Tundus , et nood on kõik järgmisete abiellujate külalised . </s> </p>
<p> <s> Kuid järsku kõlas paarikümnest suust ühekorraga : " Nad elagu , elagu , elagu ! " </s> <s> Nii kolm korda järjest . </s> <s> Mille järel need tumedasse riietatud mehed võtsid äsja abiellunud oma ringi . </s> <s> Tuli välja , et nood olid kõik Vallo kirjanikest kolleegid ja sõbrad , kes kuskilt ikkagi olid teada saanud , et Vallo kavatseb salaja naist võtta . </s> <s> Neil oli ka kaasas korvitäis šampanjat ja nüüd hakati pudeleid paukudes lahti tegema . </s> </p>
<p> <s> Pisi-Greta kattis kätega kõrvad , kui järjekordne pudel oli paukunud . </s> </p>
<p> <s> Vallo polnud üllatusest veel toibunud . </s> <s> Lehti naeratas veidi tehtult oma mehe kolleegidele . </s> <s> Mida ta ise sealjuures mõtles , ei teadnud keegi . </s> </p>
<p> <s> Vallo tädi sosistas Gretale : " Meie noored tahtsid ometi vaikselt ja salaja abielluda , aga võta näpust . </s> <s> " </s> </p>
<p> <s> " Kunagi ei tea , kust see pauk tulla võib , " ütles Greta vastu ja mõtles ise Allale , kes kuuldes , et Lehti tahab vaikselt abielluda ega taha isegi sugulasi registreerimise juurde , tegi kohe otsuse : " Teeme neile ise üllatuspeo ! " </s> <s> " Mismoodi ? " - " Väga lihtsalt . </s> <s> Kui nad perekonnaseisuametist koju jõuavad , ootab neid laud piduroogadega ja loomulikult on ka külalised kohal . </s> <s> Vahva , eks ! </s> <s> Ära vaata midagi niisuguse näoga , küll mina ise teen ja korraldan ! " - " Jäta see hull idee ! " oli siis Greta karjatanud . </s> <s> " Ei tule kõne allagi . </s> <s> Lehti ei taha külalisi ega pidu ja tema soovi peame me respekteerima . </s> <s> Ja pealegi tahtsid nad pärast Astoriasse minna , et seal kahekesi seda päeva tähistada . " </s> <s> Lõpuks pidi Alla küll kurvalt sellega leppimna , et ta ei tohi isegi üllatuspidu korraldada . </s> <s> Võib-olla leppis ta ka sellepärast , et Greta lubas järgmisel pühapäeval kutsuda lähemad sugulased lõunale , et niiviisi Lehti ja Vallo abielu veidigi tähistada . </s> <s> Sellega oli ka noorpaar ise meelsasti nõus . </s> </p>
<p> <s> Nüüd aga kihisesid šampanjaklaasid üllatustegijate käes ja järjest öeldi noorpaarile tooste . </s> </p>
<p> <s> Pisi-Greta vaatas seda siginat-saginat suuril silmil pealt ja ütles pärast järjekordset toosti : " Siin on peaaegu sama huvitav nagu loomaaias ! " </s> <s> Ja kui selle peale kõik naerma pahvatasid , arvas ta , et tuleks veel midagi öelda ja hüüdis : " Minul küll igav ei ole ! " </s> </p>
<p> <s> Greta oli jõudnud just lõunalaua katmise lõpetada , kui uksekell helises . </s> <s> Ta võttis põlle eest . </s> <s> Kes siis nii vara - mõtles ta ja ruttas ust avama . </s> </p>
<p> <s> Ukse taga seisis Meeri . </s> <s> " Tere . </s> <s> " </s> </p>
<p> <s> " Ah sina oled , tere , tere ! " </s> </p>
<p> <s> " Tulin veidi varem , ehk on sul abi tarvis ? " </s> <s> Meeri võttis mantli ära ja sättis peegli ees juukseid . </s> </p>
<p> <s> " Aitäh sulle , aga kõik on valmis ! </s> <s> Praegu just lõpetasin laua katmise . </s> <s> Võta istet , ma vaatan , kas praad liiga ei saa ! " </s> </p>
<p> <s> Kui Greta tagasi tuli , seisis Meeri ikka veel . </s> <s> " Ma lausa imetlen sinu ilusat lauda ! </s> <s> Ilus serviis ja kristall , salvrätidki tärgeldatud . </s> <s> Sa teed kõik ikka nii nagu vanasti ! " </s> </p>
<p> <s> " Nojah , eks see ole meil maast-madalast sisse harjunud komme . </s> <s> Aga see serviis on Vallo tädi poolt noortele pulmakingiks . </s> <s> See olevat tal eesti ajast saati seisnud ega ole seda selle valitsuse ajal kordagi kasutatud . </s> <s> Vabandas ainult , et taldrikud on tänapäeva jaoks liiga suured , pole nii palju toitu peale panna , " naeris Greta . </s> <s> " Aga täna on meil küll suur praad ! " </s> </p>
<p> <s> " See on väga ilus tammepuu laud , ma ei teadnudki , et seda nii pikaks saab tõmmata ? " </s> </p>
<p> <s> " See söögitoa mööbel on veel sihuke , mis jäi siia Lehti esimesest abielust . </s> <s> Pehme mööbli viis Innogenti ema kohe ära ja magamistoa mööbli müüs Lehti ise ära . </s> <s> Noored ostsid nüüd endale uue magamistoa komplekti . </s> <s> Sa võid ju vaatama minna ! </s> <s> Pisi-Greta voodi panime minu tuppa . </s> <s> Mul on kangesti hea meel , kui ta minu juures magab , " rääkis Greta ja osutas kirjutuslauale , seletas : " See on Vallo laud ! </s> <s> Söögituba on ju nii suur , praegu ei tundu ehk , sest söögilaud on lahti , ja nii nad otsustasid , et Vallo võib väga hästi siin tööd teha , tähendab raamatut kirjutada . </s> <s> " </s> </p>
<p> <s> " Paistab , et oled Valloga leppinud . </s> <s> " </s> </p>
<p> <s> " Jaa , sul on õigus , mul pole tema vastu midagi . </s> <s> Ja mul on hea meel , et nad abiellusid , siis on elu ikka täiuslik . </s> <s> See kõik tuli aga järsku , nad tahtsid abielluda vaikselt ja salaja , aga kuulsid ehk juba , kuidas kõik välja kukkus ? " </s> </p>
<p> <s> " Jah , Lehti oli Helvele telefonis rääkinud , et peaaegu pool Kirjanike Liitu tuli kohale . </s> <s> " </s> </p>
<p> <s> " Kõik oli nii ootamatu ja läks suure hooga . </s> <s> Õnneks oli vähe aega . </s> <s> Järgmised paarid järjekorras ootamas . </s> <s> Nojah , oli sellega kuidas oli , aga et meie Alla niisuguse tobedusega hakkama sai , see käib mul lihtsalt üle mõistuse ! " </s> </p>
<p> <s> " Alla ? </s> <s> Kas siis Alla oli ka seal oli ? </s> <s> Ma seda ei teagi ! " </s> </p>
<p> <s> " Ei , mitte registreerimisel , aga pärast ! </s> <s> Kas Lehti siis seda ei rääkinudki ? " </s> </p>
<p> <s> " Ei ! </s> <s> Ütle , mida see Alla jälle tegi ? " </s> </p>
<p> <s> " Sa kuula ainult ! </s> <s> Aga istu ikka enne ! </s> <s> Ma ju rääkisin , et noored tahavad vaikset registreerimist ja pärast tähistavad seda ainult kahekesi Astorias . </s> <s> Mina olin sellega nõus , või mis minul tahta , või kes minult küsib . </s> <s> See on nende päev ja nende enda asi , mida teevad . </s> <s> Ütlesin ju seda ka sinule ja samuti Allale . </s> <s> Ja sellepärast kutsusimegi täna sugulased siia , et niiviisi tähistame ka omakeskis nende abielu . . . " </s> </p>
<p> <s> " Ära võta nii laialt , ütle juba , mida Alla tegi ? " oli Meeri kannatamatu . </s> </p>
<p> <s> " Kutsus Eugeni kaasa ja läksid kah Astoriasse ! " </s> </p>
<p> <s> " Armas aeg ! </s> <s> Ja Eugen tuli ka kaasa ? </s> </p>
<p> <s> " Muidugi ! </s> <s> Ta on ju nagu hüpiknukk , kui Alla nöörist tõmbab , kohe teeb mida kästakse . </s> <s> Pärast lööb jälle oma Edaga lahingu maha . </s> <s> " </s> </p>
<p> <s> " Ja läksid Astoriasse ? " </s> </p>
<p> <s> " Jah . </s> <s> Istusid veidi eemal . </s> <s> Lasid esmalt ooberil noorpaarile vahuviina viia . </s> <s> Siis lasid orkestril noorpaari auks mängida . </s> <s> Ja kõike tegid niiviisi , et terve saal näeks , kus see noorpaar istub . </s> <s> Eugen kutsunud Lehti tantsima . </s> <s> Ja Alla viis Vallo põrandale . </s> <s> Nii et lõbu oli laialt , Allal muidugi . </s> <s> Noored ei saanudki omavahel olla , kogu aeg askeldasid Alla ja Eugen nende ümber . </s> <s> Josif Šagal olla nende laua ääres viiulil Boulanger'i " Lõokest " mänginud . </s> <s> Lõpuks olevat Alla ise ka veel laulnud Kalmani " Teeme pesa endale " . </s> <s> Ma päris imestan , et Lehti sellest kõigest šokki ei saanud . </s> <s> Ta ütles mulle järgmisel hommikul , et oleks tulnud Nuustakule sõita , et seal vaikselt abielluda ja omavahel olla . </s> <s> Vallo aga naeris ja ütles , et ta pole eluilmaski nii tähelepanu keskmes veel olnud ja ta peaks vähemalt kuu aega üksikul saarel veetma , et sellest toibuda . </s> </p>
<p> <s> " Lausa uskumatu ! </s> <s> Mina küll ei mõista , mis Allal arus on ! </s> <s> Kas sa oled temaga pärast seda ikka rääkinud ! " </s> </p>
<p> <s> " Muidugi . </s> <s> Läksin sinna ja mul oli kavatsus teda tõsiselt noomida , ma olin päris pahane , et rikub noorte plaanid ära . </s> <s> Aga tead ju küll Allat , ta vaatas mulle suurte silmadega otsa ja ütles , et noored olid sellest kõigest nii vapustatud . </s> <s> Ja tal on hirmus hea meel , et suutis neile toreda üllatuse teha ega hooli üldse , mis see talle kõik maksma läks ! " </s> </p>
<p> <s> Meeri võttis kätega peast kinni . </s> <s> " Uskumatu ! </s> <s> Vaata , et tuleb nüüd kohe raha laenama ! " </s> </p>
<p> <s> Uksekell helises . </s> </p>
<p> <s> " Kas juba teised tulevad ? " ehmus Meeri . </s> <s> " Meie muudkui jutustame . </s> </p>
<p> <s> Ent uks tehti juba väljastpoolt lahti . </s> <s> Kõige enne jooksis Pisi-Greta sisse . </s> <s> Nähes Meerit , hüüdis ta : " Tädi Meeri , kas sina juba uudist tead ! " </s> </p>
<p> <s> " Mida siis , kullake ? " </s> </p>
<p> <s> " Meie abiellusime ! " </s> </p>
<p> <s> Nüüd sisenesid ka Lehti ja Vallo ning Meeri ruttas neid õnnitlema . </s> </p>
<p> <s> Vinge tuul sakutas aiaposte ning peksis lumelörtsi vastu aknaruute . </s> <s> Helve heitis pilgu õue . </s> <s> Üksikud inimesed tänaval kiirustasid mantlikraesid kõrgele tõstes pooljoostes edasi . </s> <s> Sellise ilmaga istuks tõepoolest meelsamini kodus soojas toas , mõtles ta . </s> <s> Kui hea , et on puhkepäev . </s> <s> Aga ka puhkepäeval tuli sooja saamiseks puud tuppa tuua ja ahju kütta . </s> <s> Seegi mehetöö lasus Helve õlgadel . </s> <s> Aga ta ei nurisenud , neil oli nüüd omaette korter , omaette koos haige mehe ning tütrekese Krisliniga . </s> <s> Ning Helve oli rahul . </s> <s> Vahel ei osanud ta enam ette kujutadagi , milline elu oli seljataga . </s> <s> Siin , Nõmme mändide all oli rahu ja vaikus . </s> <s> Eramaja , kuhu neil õnnestus väike kahetoaline korter saada , asus looduslikult kaunis paigas , aias akende all kasvas mitu mändi . </s> <s> Nende oksad ulatusid akendeni ning Helvet ei seganud sugugi , et need vahel päikest varjasid . </s> <s> See-eest võis siin vahetevahel näha tihaseid , harakaid ja isegi varblasi , kes toidulaual toasolijate meeled elevile ajasid . </s> <s> Eriti aga pakkus see lõbu Krislinile , kellel oli luba linnukesi leivapuruga sööta . </s> </p>
<p> <s> Jah , tänu taevale , et neil õnnestus just nimelt see korter saada , muidu ei oleks vist kaunist Kadrioru kanti nii lihtne maha jätta olnudki . </s> </p>
<p> <s> Isa ja ema elasid nüüd Mustamäel , Ulvi oli võidelnud täiel rindel selle nimel , et kokku jääda oma haige sõbraga , nagu ta Georgi järjekindlalt nimetas . </s> <s> Georg vajavat tema kui arsti abi ja see olevat tema , Ulvi , kohus oma isa endist sõja- ja vangikaaslast toetada . </s> <s> Kas nad aga seal kõik rahul olid , ei teadnud Helve päris täpselt . </s> <s> Ilmselt olid . </s> <s> Vähemalt ei kurtnud isa millegi üle , ema aga vaikis taktitundeliselt . </s> </p>
<p> <s> Kord oli ema küll Helvele märku andnud , et Hillarist on kahju , aga ei enamat . </s> <s> Oma emotsioone oskas ema varjata . </s> <s> Küllap oskas ta nüüd ka aimata , millised tunded valdasid ammumöödunud aegadel isa , mil onu Paul talle liigset tähelepanu osutama kippus . . . </s> </p>
<p> <s> Näe , kuhu ma oma mõtetega tüürisin , mõtles Helve endamisi ja tõmbas vana mantli selga , et kuurist puid tooma minna . </s> <s> Eile õhtul ei viitsinud ta seda enam teha , muidu oleks ehk Roland toa soojakski kütta jõudnud . </s> <s> Vahel ta seda tegi , olles ise oma saavutuste üle rõõmus kui poisike . </s> <s> Ning Helve ei olnud neil puhkudel ka kitsi talle kiitust jagama . </s> </p>
<p> <s> " Ja kuhu sina siis lähed ? " muigas Helve , nähes tütre asjalikku sagimist esikus . </s> <s> Krislin ajas parajasti kummikuid jalga . </s> </p>
<p> <s> Tüdruk vaatas oma suurte silmadega emale otsa . </s> <s> " Ma aitan sind . </s> <s> Ma jaksan küll ! " </s> </p>
<p> <s> " Hea küll ! " nõustus Helve . </s> <s> " Pane ainult kampsun alla . </s> <s> Ja vaata , et sa ettevaatlikult trepist alla tuled ! " </s> <s> Trepp oli järsk , läks liiga otse ja Helve pidi siiakolimise esimestel päevadel õnnetuse vältimiseks tugevalt Krislini käest kinni hoidma . </s> <s> Pikapeale aga harjus tüdruk trepiga ja käis üles-alla otsekui tantsusammul ning Helve mure hajus . </s> <s> Ent nagu harjumusest pidi ta last siiski alati igaks juhuks ettevaatusele kutsuma . </s> </p>
<p> <s> Puud ja turvas said tuppa toodud . </s> </p>
<p> <s> Korraga meenus Helvele , et täna pidi lihapoodi sardelle toodama . </s> <s> Sellise ilmaga välja minna oli küll vastumeelt , aga võis arvata , et tänu sellele on ka poes inimesi vähem ning lootused sardellide saamiseks reaalsemad . </s> </p>
<p> <s> " Ma lähen korraks välja , " ütles ta Rolandile , " kuulsin , et tuuakse kaupa . </s> <s> Ole hea ja pane seniks ahi küdema ! " </s> </p>
<p> <s> " Mis sa selle lörtsiga lähed ! </s> <s> Sööme niisama , " arvas Roland . </s> </p>
<p> <s> " Piima oleks ka vaja ja leiba . </s> <s> Pikk nädalavahetus ees , teab kas sadu jääbki homseks järele ! " </s> </p>
<p> <s> " Ise tead , " pomises Roland ja veeretas oma ratastooli akna alla . </s> <s> Helvel oli valus teda vaadata . </s> <s> Aga kui mees samas Krislini enda juurde kutsus ja talle " Pöial-Liisit " ette lugema lubas hakata , rahunes Helve silmapilkselt . </s> </p>
<p> <s> " Ära mind siis väga oota , " ütles ta ukselt . </s> <s> " Ma loodan küll , et saba pikk ei ole , aga mine tea , millal tuuakse ! </s> <s> Igatahes ilma toiduta ma koju tulla ei kavatse ! " </s> </p>
<p> <s> Roland mühatas midagi vastuseks , oli ilmne , et talle ei meeldinud laupäevahommikune üksijäämine . </s> <s> Niigi sai pikad nädalapäevad üksinda kodus olles naise kojujõudmist oodata ja muudkui oodata . </s> </p>
<p> <s> Samas tuli Helve esikust veelkord tuppa tagasi ja teatas Rolandi pahameeleks : " Kui sardelle ei saa , lähen turule , saab ehk odavat loomalihagi . </s> <s> Ole hea , pane ahi kohe küdema , pärast võid ju lugeda ! " </s> </p>
<p> <s> Mees vaikis . </s> <s> Ja Helve läks . </s> </p>
<p> <s> Lumelörtsi sadas ikka veel . </s> <s> Helve hoidis kandekotti käes , surus teise käe sügavale mantlitaskusse , tõmbas pea krae vahele ja ruttas läbi tuisu edasi . </s> <s> Nagu ta oli kartnud , ootas poe ees oma paarkümmend inimest järjekorras , poeesine ruum aga näis rahvast täis olevat , kõik nad lootsid lihakaupa saada . </s> <s> Seisatades viivu , lõi Helve mõttes käega ja hakkas turu poole astuma . </s> </p>
<p> <s> Lehti seisis koos tütrega Helve kodu ukse taga ja mõlemal oli ärevus põues . </s> </p>
<p> <s> Pisi-Greta ei suutnud kohe ära oodata , millal ta saab Kristinile selle armsa nuku kinkida . </s> <s> Lehti ärevus oli aga teistsugune : Rolandi surmast oli nii vähe aega möödas ja pärast matust polnud ta Helvet näinudki . </s> <s> Vaene Helve , ta ju armastas oma meest ja ega kaotusevalu nii kergesti üle lähe . </s> <s> Ehkküll teiste meelest oli Rolandi surm kergenduseks eeskätt talle endale ja ka perele . </s> </p>
<p> <s> Helve avas ukse . </s> </p>
<p> <s> " Oo , tere ! </s> <s> Küll on kena , et ikkagi tulite ! " </s> </p>
<p> <s> " Tere ! </s> <s> Soovin sulle õnne tütre sünnipäeva puhul ! " </s> <s> Ja Lehti tegi seda , mida ta haruharva tegi - ta kallistas oma täditütart . </s> </p>
<p> <s> " Aitäh ! " </s> </p>
<p> <s> Siis kohendas Lehti oma juukseid peegli ees . </s> <s> Ta oli hommikul neid pesnud , nüüd tundusid nad veelgi heledamad ja kohevamad ning iga kihar tahtis jonnakalt isesuunda minna . </s> </p>
<p> <s> " Tule palun sissepoole ! " kutsus Helve . </s> </p>
<p> <s> Lehti vaatas otsivalt esikus ringi . </s> <s> " Kuhu mu laps kadus ? " </s> </p>
<p> <s> " Tema on juba toas ! </s> <s> Ruttas Krislinit õnnitlema ! " </s> </p>
<p> <s> " Küll mul on kärsik laps , " tähendas Lehti ja astus tuppa . </s> <s> " Kui ilus ja avar sul siin on ! " kiitis ta . </s> </p>
<p> <s> " Ah , sa pole ju meil käinudki ! " meenus ka Helvele . </s> </p>
<p> <s> " Tere kirjanikuproua ! " teretas Hillar ja tõusis tugitoolist . </s> </p>
<p> <s> " Tere , pole ammu näinud . </s> <s> " </s> </p>
<p> <s> Teinegi meeskülaline oli tõusnud , kes vaatas Lehtit hindavalt ning mingi nostalgiline helk säras tema silmis . </s> </p>
<p> <s> " Sa ju tunned Räni Karmi ? " küsis Hillar . </s> </p>
<p> <s> " Jaa , meie tunneme küll teineteist ! " vastas Räni Lehti eest . </s> <s> Ja Lehtile tundus , et mees oleks nagu eriti rõhutanud just seda viimast sõnapaari . </s> </p>
<p> <s> Lehti noogutas , ja vaadates rahulikult mehele otsa , ulatas tervituseks käe . </s> <s> Sealjuures oli ta iseendaga rahul , et suutis nii erapoolik näida . </s> </p>
<p> <s> Istuti . </s> </p>
<p> <s> Helve tuli köögiuksele ja teatas : " Toon kohe kohvi ! </s> <s> Enne aga katan teise tuppa lastelaua ! " </s> </p>
<p> <s> " Kas tulen appi ? " </s> </p>
<p> <s> " Istu rahulikult , seal pole midagi aidata , ole meestele seltsiks ! " </s> </p>
<p> <s> " Ja silmailuks , " täiendas Räni . </s> </p>
<p> <s> Lehti oli jõudnud märgata , et Helve pilk oli korraga kiivaks muutunud . </s> <s> Ja ta mõtles , kas järsku on nende kahe vahel midagi tekkimas , millepärast Räni muidu täna siin on . </s> <s> Enam nende majas ju haigeid ei olnud . </s> <s> Aga miks ka mitte ! </s> <s> Ehkküll Rolandi surmast oli möödunud vaid paar kuud . </s> </p>
<p> <s> " Kas Ulvit ei olegi ? " küsis Lehti Hillarilt . </s> </p>
<p> <s> " Ei . </s> <s> Isal oli veidi halb ja tema on ju meil majaarsti kingades . </s> <s> Isa pärast ei tulnud ema ka . </s> <s> Meie oleme Reneega kaheksi . </s> <s> " </s> </p>
<p> <s> Teisest toast oli kuulda kilkamist . </s> </p>
<p> <s> " Minu lapse hääl kostab igal pool kõikidest üle , " tähendas Lehti . </s> </p>
<p> <s> " Ema räägib jah , et ta on sul päris tulesäde ! " </s> </p>
<p> <s> " Isegi üleliia säde , " kahetses Lehti , kuid tema näoilmest ei olnud küll kahetsust märgata . </s> </p>
<p> <s> Juba tormaski ülemeelik Pisi-Greta ema juurde . </s> <s> " Emme , Kristinile meeldis see nukk ! </s> <s> Ta ütles , et mina tegin talle kõige toredama kingituse ! </s> <s> Renee kinkis kah nuku , aga mitte nii ilusa ! " </s> </p>
<p> <s> " Iga nukk on ilus ! " õpetas Lehti , et piinlikkust varjata . </s> </p>
<p> <s> Hillar võttis selja tagant Pisi-Greta ümbert kinni ja tõstis üles : " Las ma proovin , kas üldse jõuan sind tõsta ! " </s> </p>
<p> <s> " Jõuad küll , sa oled mees ! </s> <s> Mehed jõuavad mind tõsta , ainult vanaema ei jõua . </s> <s> Vanaema ütleb , et venitab mind tõstes oma naba välja . </s> <s> " </s> </p>
<p> <s> Täiskasvanud naersid . </s> </p>
<p> <s> Lehti aga märkas , et Räni Karm vaatab ainiti Pisi-Gretat . </s> <s> Kohe tõstis Lehti hinges ohutunne pead . </s> </p>
<p> <s> Ent küllap ka väike tüdruk oli Räni pilku tähele pannud ja ta kukkus edvistama . </s> </p>
<p> <s> " Miks sina , onu , vaatad mind ? " </s> </p>
<p> <s> " Sellepärast , et sa meeldid mulle , Pisi-Greta ! " </s> </p>
<p> <s> " Sa meeldid mulle ka , aga mina küll ei tea mis sinu nimi on ? " </s> </p>
<p> <s> " Mina olen onu Räni ! " </s> </p>
<p> <s> " Naljakas nimi ! " naeris laps ja kordas minu korda : " Onu Räni , onu Räni , onu Räni ! " </s> <s> Siis rabeles ta Hillari sülest maha ja jäi Räni ette seisma : " Kui sa , onu Räni , tahad , siis võid ju ka mind üles tõsta ! " </s> </p>
<p> <s> Räni ei lasknud seda endale kaks korda öelda . </s> <s> Ta tõstis tüdruku mitugi korda kõrgele , nii et too ulatas koguni oma pisikeste sõrmedega laearmatuuri ripatseid helistama . </s> <s> Laps kilkas rõõmu pärast ja ka Räni naeris temaga koos oma laia ja südamlikku naeru . </s> </p>
<p> <s> Lehti vaatas sõnatult neid kahte , kel tulid naeruga ühesugused lohukriipsud põskedesse . </s> </p>
<p> <s> " Aitab , aitab , Pisi-Greta ! " noomis Lehti oma last . </s> <s> " Ära nii kõvasti kilka ! </s> <s> Tüütad onu ära . </s> <s> Ei maksa nii ülemeelik olla ! " </s> </p>
<p> <s> " Ei sest ole midagi , laps on laps . </s> <s> Muide , mina olevat väiksena samasugune olnud , " rääkis Räni ja pani lapse taas põrandale . </s> </p>
<p> <s> Ent Pisi-Greta ei läinud ära , ta tiirles kui mesilane onu ümber . </s> <s> " Onu Räni ! " ütles ta , " sina meeldid mulle ! " </s> </p>
<p> <s> " Sina tulikera mulle samuti ! " ütles mees ja pöördus täiskasvanute poole : " Paistab , et see oli meil armastus esimesest pilgust ! " </s> </p>
<p> <s> Krislin tuli teisest toast ja hüüdis : " Pisi-Greta , tule ära ! " </s> <s> Ja ta vaatas veidi vaenulikult Räni poole . </s> </p>
<p> <s> Lehti tabas lapse pilgu ja mõtles , et küllap Krislin on Räni peale pahane , et too tegeleb tema külalisega , kellega ta ise mängida tahaks . </s> </p>
<p> <s> " Oota , Krislin ! </s> <s> Ma kohe tulen , enne pean ma onu Ränile midagi ütlema ! " </s> </p>
<p> <s> Krislin lõi graatsiliselt käega ja läks tagasi Renee juurde , kes teises toas parajasti sünnipäevalapse uut trummi põristas . </s> </p>
<p> <s> Ja siis ütles Pisi-Greta midagi niisugust , mis tema ema Lehti lausa kahvatama pani . </s> </p>
<p> <s> " Ma võiks sind kasvõi issiks võtta , aga mul on juba issi ! </s> <s> Enne oli ta onu Vallo , aga nüüd sai päris minu issiks ! </s> <s> Ta viib mind lasteaeda ja loomaaeda , vahva eks ! " </s> </p>
<p> <s> " See on tõesti vahva ! " oskas Räni vaid takka kiita ega saanud ise tüdrukult pilku lahti . </s> </p>
<p> <s> " Minu isa on surnud , " ütles nüüd Krislin , kes oli taas uksele tulnud . </s> <s> " Minu isa oli kõige parem ja teist isa ma enam ei taha ! " </s> <s> Ja sünnipäevalaps riivas tõsise pilguga Ränit . </s> </p>
<p> <s> " Minu isa on siin ! " tuli nüüd Reneelegi oma isa meelde ja ta võttis Hillari põlvede ümbert kinni , et keegi teine teda endale ei krahmaks . </s> </p>
<p> <s> " Lapsed , tulge nüüd teise tuppa . </s> <s> Hakake võileibu sööma ja morssi jooma ! " kutsus Helve . </s> <s> " Tort tuleb veidi aja pärast ! " </s> </p>
<p> <s> Renee jooksis esimesena käsku täitma . </s> </p>
<p> <s> Krislin võttis Pisi-Greta käest kinni ja tiris ta kaasa . </s> <s> Kuid Pisi-Greta rabeles uuesti lahti ning jooksis tagasi Räni juurde , ütles lohutavalt : " Aga sa võiksid mulle vanaisaks hakata ! " </s> </p>
<p> <s> Hillar pahvatas naerma . </s> <s> Lehti tundis tohutut piinlikkust ega osanud midagi vabandavat öelda . </s> <s> Räni aga lausus mõtlikult : " Mis teha , lapsesuu ütleb tõtt . </s> <s> " </s> </p>
<p> <s> Aga Pisi-Gretal oli veel midagi ütlemata , ta jooksis uuesti Räni juurde ja teatas : " Noored magavad oma toas ja minu voodi on nüüd vanaema toas , vahva eks ! " </s> </p>
<p> <s> Ene ärkas häbitundega südames . </s> <s> Ta oli üleliigsetest mõtetest ja väsimusest kahvatu , ka pühapäeva hommikuvalgus oli tema meelest vastumeelne ja hale . </s> <s> Oleks tahtnud veel pimedas olla , üksinda oma mõtetega . </s> </p>
<p> <s> Veel eile õhtul oli ta õnnelik ja rahul olnud - Leo oli tema meeli ja mõtteid juba kaua aega kammitsas hoidnud . </s> <s> Iga päev oli ta oodanud loengute algust ning seda peamiselt selleks , et Leod näha , et temaga ühes ruumis viibida , tema tarmukaid ütelusi kuulda ja tema tumedate silmade pilgu all ennast otsekui äranõiutuna tunda - tüdruk tajus juba ammu , et Leo oli tema jaoks rohkem kui ainult kursusekaaslane . </s> </p>
<p> <s> Ka Alla oli sellest tütre kiindumusest teadlik ega pannud sugugi pahaks , kui noormees ikka sagedamini neil külas käima hakkas . </s> <s> Vastupidi , ta oli isegi rõõmus selle üle - lõpuks ometi oli tütar oma noormehe koju tuua julgenud . </s> <s> Kui aga Leo vahel liiga kauaks nende koju kippus jääma , hakkas Alla närviliselt köögis nõudega kolistama ja köhima , vahel aga isegi laulis valjusti unelaulu , nii et noormees pidi aru saama - aeg oli lahkuda . </s> <s> Neil puhkudel lippas Ene alati Leod trepile saatma , hüvasti jätsid nad nagu armunud ikka viimasel trepiastmel , piki käsipuud väljasirutatud käed puudutamas teineteist , sõrmed aeglaselt lahti libisemas . </s> <s> Iga õhtuga muutus lahkumine raskemaks , kuni saabus see , mida Ene kõige vähem oodata oskas . </s> </p>
<p> <s> See õhtu oli Enelt enesekindluse viinud , nii et ta enam isegi ei teadnud , mida teha . </s> <s> Eile oli ta pärast ema järjekordset pannidega köögis kolistamist koos Leoga ka endale mantli selga tõmmanud ja noormehele ettepaneku teinud : " Ma tulen ka , tuulutame end veidi ! " </s> </p>
<p> <s> Nad jalutasid vaikides piki tänavaid , tundes rõõmu teineteise lähedusest ja õhtuhämarusest . </s> <s> Puud tee ääres olid paljad , taevas vilkus mõni üksik täht , õhtu oma külmade varjudega oli muutunud pimedaks hämaruseks nagu teada andes , et ruttab lugema oma viimaseid tunde . </s> <s> Ja just siis juhtus see . </s> </p>
<p> <s> Neile pooljoostes vastu tulnud poiss seisatas äkki ja hakkas kiiresti ning ärritatult midagi rääkima . </s> <s> Ene taipas , et poiss oli Leod taga otsinud , isegi Ene koju oli teda juhatatud ning et paljas juhus oli neid tänaval kokku viinud . </s> </p>
<p> <s> Leo tõmbas Ene kõrvale . </s> <s> " See on mu vend . </s> <s> Sa ära pahanda , " ütles ta erutatult . </s> <s> " Mu emaga on juhtunud õnnetus . </s> <s> Vist infarkt . </s> <s> Ja isa on Moskvas . </s> <s> Ma pean kohe koju minema . " </s> <s> Ja lisas : " Muidugi saadan ma su enne koju . </s> <s> " </s> </p>
<p> <s> " Ei , ei ! </s> <s> Küll ma ise . . . " tõrjus Ene mõistvalt ja imestas : " Miks ta sinuga vene keeles räägib ? " </s> </p>
<p> <s> " Me räägime ikka kodus vene keeles , " oli Leo vastanud . </s> </p>
<p> <s> " Miks ? " jahmus Ene . </s> </p>
<p> <s> " Oleme harjunud . </s> <s> Ema ei oska eesti keelt . </s> <s> Me oleme venelased . </s> <s> " </s> </p>
<p> <s> " Kuidas venelased ? " pomises Ene arusaamatult ja kordas : " Kas sina oled siis ka venelane ? </s> <s> Päris venelane ? " </s> </p>
<p> <s> " Päris venlane jah , " vastas Leo närviliselt , mõistes korraga , et tema rahvus võib muutuda probleemiks . </s> <s> " Kas sa ei teadnud ? " </s> </p>
<p> <s> " Ei ! " karjatas Ene . </s> <s> " Ei teadnud ! " ja pööras noormehele selja , surus käed sügavale mantli taskusse ning hakkas kiirete sammudega eemalduma . </s> </p>
<p> <s> " Homseni ! " hõikas Leo talle järele , aga Ene ei vastanud . </s> <s> Midagi , mis tungis talle kurku , ei andnud selleks võimalust . </s> </p>
<p> <s> Kodus kiskus ta külmast hoolimata akna lahti ja hingas sisse hilisõhtu jahedust . </s> <s> Peas aga vasardas ühtesoodu : " Venelane ! </s> <s> Kommunist ! </s> <s> Taevas küll , kas tõesti kommunist ? ! " </s> </p>
<p> <s> Siis sulges ta akna , viskas seeliku ja džempri toolile , kus need kuhjana lebama jäid , ning heitis pikali . </s> </p>
<p> <s> Ei , mõtles ta siis , tarvis on emaga rääkida . </s> <s> Ning ta tõusis . </s> </p>
<p> <s> Ene leidis ema köögist . </s> </p>
<p> <s> " Ma juba ootasingi sind , " sõnas Alla , kes kruus teega ees köögilaual , tütart pikalt silmitses . </s> <s> " Emasüda tunneb juba õhust , et midagi on juhtunud . </s> <s> Räägi ! " </s> </p>
<p> <s> " Ta on venelane ! " purskas Ene ilma pikema sissejuhatuseta ja Alla tajus tagasihoitud värinat tütre hääles . </s> </p>
<p> <s> " Kes ? " </s> </p>
<p> <s> " Leo . </s> <s> " </s> </p>
<p> <s> " Leo ? ! </s> <s> Ole nüüd ikka ! </s> <s> Ja kui ka oleks , mis siis sellest ? " </s> </p>
<p> <s> " Ta on ju ! " otse hingeldas Ene . </s> <s> Ta oli südamepõhjani nördinud . </s> <s> " Ema , kas sa üldse saad aru , millest ma räägin ? </s> <s> Ma olen temaga juba ligi aasta tuttav ja alles täna õhtul saan ma teada , et ta on okupant ! " </s> </p>
<p> <s> " No , no , kallis laps , ära tee asjast nii suurt numbrit ! </s> <s> Sinu isa oli ka okupant , aga mina armastasin teda ja muu ei lugenud mulle midagi . </s> <s> Leo ju meeldib sulle , seda sa ometi ei salga ? " </s> </p>
<p> <s> " Ei tea , kas meeldibki enam , " raius Ene oma tunnetele vastu ja purskas äkki ootamatult nutma . </s> <s> " Terve Eestimaa on eesti poisse täis ja pidi mulle just see venelane teele sattuma , " nuuksus ta . </s> <s> " Nad on ju meile võõrad ! " </s> <s> Ja kordas uuesti : " Võõrad ! " </s> </p>
<p> <s> Ene tundis ennast reedetuna . </s> <s> Alateadvus tõttas südamest välja tõrjuma salajasi unistusi . </s> <s> Ta mõtles , et kui ema teaks , et just Leole mõeldes oli ta kirjutanud oma paremad luuletused , isegi selle viimase , mille sõnad ta oma südamevaluga ühel õhtul üksinda kodus olles paberile oli pannud . </s> </p>
<p> <s> Aga tõde oma julma olemusega surus peale . </s> <s> Ah , puruks tuleb rebida kõik need luuletused , ägestus Ene mõttes , ta süda oli lõhestatud valust ja arusaamatust häbist . </s> </p>
<p> <s> Alla tundis ennast tütre mures süüdi olevat . </s> <s> Kas ta ei oleks ise võinud veidi uurida , kes on Leo vanemad . </s> <s> Tema , Alla , oli ju enda arust väljanuuskimise meister . </s> <s> Siis oleks ehk päevakorda võinud kerkida rahvusküsimus , ja valu , mida tütar praegu üle elab , oleks ehk juba vaibunud ja ka unustatud . </s> </p>
<p> <s> Alla oli andnud tütrele piiramatu vabaduse . </s> <s> Ene oli tark tüdruk , Alla usaldas teda ning harjus ajapikku juba isegi tütrelt ühes või teises asjas nõu küsima . </s> <s> Praegu aga vajas tütar tema nõu . </s> <s> Ent Alla arvates polnud asi seda väärt , et sellest numbrit teha . </s> <s> Hea küll , Enel on ju õigus , et enamjagu venelasi on kommunustid , ja okupandid on nad nagunii , aga kas on siis selles süüdi need noored , kes Eestimaal on sündinud ? </s> <s> Nende vanemad , jah , nemad ehk olid tõesti need , kes seda nõndanimetatud vabadust meile tooma tulid , mitte aga noored ! </s> <s> Nii vähemalt arvas Alla . </s> </p>
<p> <s> " Oled sa kindel , et Leo vanemad on kommunistid ? </s> <s> Ehk on nende esivanemad siin elanud juba eesti ajast peale ? </s> <s> Siis ei vaadanud küll keegi venelaste peale halvasti ! " tuli talle korraga pähe Enet lohutada . </s> </p>
<p> <s> " Mis tähtsust sel on ! " trotsis Ene . </s> </p>
<p> <s> Alla taipas , et tänapäeva eesti noored võtavad kõike oma vaatevinklist , mingi erilise uhkusega ülistavad nad ainult omaenese rahvust , mitte aga seda , mis tuleb idast . </s> <s> Ometigi oli Ene tark tüdruk , tema vaade peaks ka tagasi ulatuma , arvas Alla . </s> <s> Ning seda ta nüüd Enele öelda üritaski . </s> </p>
<p> <s> " Kullake , ära unusta , et eestlased on abiellunud küll venelaste , sakslaste , taanlaste ja poolakatega - kõik nad on olnud omal ajal meie maa orjastajad . </s> <s> Aga inimsüda ei küsi sellest , elu tahab elamist ! </s> <s> Näe , Lehti leidis endale sihvaka ja sirge eesti mehe ja vaat , mis välja tuli - suur punane ! </s> <s> Nii et rahvuse järgi sa küll inimest hinnata ei tohi ! " </s> </p>
<p> <s> Ene tõstis pea ja pühkides käeseljaga silmi , purskas : " Kas ma siis pean olema nagu ori , kes oma maa ja rahva okupeerijat ka kummardama peab ? " </s> <s> Trots muutis ta lapseliku näo karmiks . </s> </p>
<p> <s> " Enekene , sa ehk siiski eksid ! </s> <s> Leo on ju puhas eesti nimi . </s> <s> " </s> </p>
<p> <s> " On jah ! </s> <s> Ja perekonnanimi on tal ka üsna meie nimede sarnane - Pimik ! </s> <s> Kust mina siis seda teadma pidin ! </s> <s> Ja keegi mulle ei öelnud ka . </s> <s> Kindlasti teadis nii mõnigi meie kursuselt seda , aga mulle ei öelnud ! </s> <s> Imestasid kindlasti , aga ei öelnud ! " </s> </p>
<p> <s> " Ehk varjas Leo seda meelega , " tegi Alla järelduse ja parandas end samas : " Rumalus ! </s> <s> Venelased on harilikult uhked oma rahvusele ja kultuurile ! " </s> </p>
<p> <s> " Seda " vene imet " on juba kõik kohad täis . </s> <s> Lugesid , mis Kliinilise Instituudi teadur sellest filmist kirjutas : " Vene ime lööb laineid ! </s> <s> Nüüd on need lained siis minuni jõudnud ! " ütles Ene südametäiega ja lõi väsinult käega . </s> <s> " Ma lähen magama . " </s> <s> Ning hommikumantli hõlmu koomale tõmmates tõusis tüdruk toolilt . </s> <s> " Eks näe , mis ta mulle homme öelda kavatseb . </s> <s> Mina igatahes teen lõpu ! " </s> </p>
<p> <s> " Oota , Ene . </s> <s> Ma pean sulle ütlema , et mina sinu seisukohta küll ei jaga . </s> <s> Sakslaste ajal vaatas nii mõnigi eestlane minu peale viltu , kui mu süda võõrast rahvusest mehe poole tõmbas . </s> <s> Aga mina ei hoolinud sellest ja olen tänapäevani veendunud , et tegin õigesti ! " </s> </p>
<p> <s> Ka Alla tõusis , võttis tütre ümbert kinni ja lisas tundega , nagu seda võib teha ainult ema : " Mul oled ju sina ja ma ei kujuta ettegi elu sinuta ! " </s> </p>
<p> <s> Oma toas vähkres Ene veel kaua unetuna voodis , ta noor süda oli lõhki käristatud - omaksvõetud tõekspidamised pidasid võitlust tärganud tunnetega . . . </s> </p>
<p> <s> Järgmisel loengupäeval Ene Leod ei näinud . </s> <s> Kursusekaaslastelt sai ta teada , et noormehe ema oli surnud . </s> <s> Veel mitmel järgmisel päeval ei andnud Leo endast elumärki ja Ene tundis sellest kergendust . </s> <s> Aga oma otsuse oli ta teinud , nii raskena kui see talle ka tundus - nii pidi see olema ! </s> </p>
<p> <s> Peale ema sai tema südamemurest osa ka Guido . </s> <s> Vennale ei saanud Ene oma suurest pettumusest rääkimata jätta . </s> <s> Ja Guido kinnitas tema otsust : " Tee jah lõpp peale , üks õige eesti tüdruk venelasega ei käi ! " </s> </p>
<p> <s> Rahvusküsimuses olid nad alati ühel meelel olnud . </s> </p>
<p> <s> " Jah , just seda ma talle öelda kavatsengi ! " pahvatas Ene ja ta silmades välkus solvatud eneseuhkus . </s> </p>
<p> <s> Pea kätele toetunud , istus kirjutuslaua taga halliseguste juustega mees ja mõtles . </s> <s> Tajudes , et teda silmitsetakse , tõstis ta pilgu . </s> </p>
<p> <s> " Tere , isa ! " </s> </p>
<p> <s> Helve põimis käed selja tagant ümber isa kaela ning surus hetkeks oma jaheda põse isa oma vastu . </s> <s> " Miks sa nii kurva näoga oled ? " </s> </p>
<p> <s> Georg võttis ettevaatlikult tütre pea oma käte vahele ja vaatas talle silma . </s> </p>
<p> <s> " Ma mõtlesin sinu peale . </s> <s> Sa teed mulle muret , Helve . </s> <s> Ema rääkis . . . " </s> </p>
<p> <s> " Ema ? ! " hüüatas Helve vahele ja tõmbas pea ära . </s> <s> " Mida ta sulle rääkis ? " </s> <s> Kurrud tema otsaesisel muutusid nähtavaks . </s> </p>
<p> <s> Helve tundis , kuidas otsekui mingi okas teda otse südamesse torkas . </s> <s> Kas tõesti oli ema rääkinud isale sellest , millega ta ise isa üllatada tahtis ? </s> <s> Vähemalt hea , et ema ei teadnud kõike , mis juhtus tol saatuslikul turulkäimise päeval , mõtles ta siis . </s> <s> Mitte keegi ei tohtinud kunagi seda teada saada , jäägu see ainult nende kahe - Räni ja tema südametunnistusele . </s> <s> Tõepoolest , kodunt lahkumine pikkadeks tundideks polnud just kiita tegu , sellele järgnev aga . . . </s> <s> Helve ohkas sisemiselt . </s> <s> Ning ikka ja jälle püüdis ta ennast vabandada teadmisega , et Roland oli ju alati argipäevadel üksinda kodus olnud , ta oli sellega harjunud . </s> <s> Miks pidi ta just seekord nii ettevaatamatult trepikojas liikuma ? </s> <s> Tähendab , see oli saatus . </s> <s> Hea veel , et Krislin rahulikult toas magas ja isaga juhtunud õnnetusest räägiti talle ka alles teisel päeval . </s> </p>
<p> <s> Helve heitis isale valvsa pilgu . </s> </p>
<p> <s> " Mida ta rääkis ? " </s> </p>
<p> <s> " Seda , et peremees sind korterit vabastama sunnib . </s> <s> Mida sa ette võtta kavatsed ? " </s> </p>
<p> <s> Või selles on asi , ohkas Helve kergendatult . </s> <s> Tähendab , ema siis pidas ikkagi sõna . </s> <s> Aga korterijutt vastas tõele . </s> <s> Majaperemees oli pakkunud Helvele oma sugulase ainsat tuba kusagil ühiskorteris , nõudes oma maja teise korruse vabastamist poja jaoks , kes abiellus . </s> </p>
<p> <s> " Sellest oli juttu juba Rolandi elupäevadel , " selgitas Helve . </s> <s> " Ma olen sulle ju rääkinud . </s> <s> See poja abiellumise jutt on ainult ettekääne , tegelik põhjus on see , et maja kostab õudselt läbi , Rolandi ratastooli kolin lihtsalt käis talle närvidele , nüüd aga jätkab vana joru . </s> <s> " </s> </p>
<p> <s> " Rolandit ju enam pole ! </s> <s> Pealegi ei anna keegi neile õigust sind lapsega tänavale tõsta ! " </s> </p>
<p> <s> " Ega nad tõstagi . </s> <s> Pakuvad ühte tuba meie läheduses , ühte puumajja . </s> <s> Ilmelt tuleb mul see vastu võtta . </s> <s> Viimase kuu üüri ta mult enam ka ei võtnud , saatsin siis postiga . </s> <s> Tegelikult , isa , ma ei tahagi seal enam elada . </s> <s> Iga nurk tuletab mulle meelde Rolandit , lähen hea meelega . </s> <s> " </s> </p>
<p> <s> " Ehk tuled meile ? " </s> </p>
<p> <s> " Siia ? ! </s> <s> Jälle kokku ! </s> <s> Ei ! " hüüatas Helve nördinult . </s> <s> " Mitte mingi hinna eest ! </s> <s> Sinu ja emaga koos elaksin ma küll , aga niiviisi . . . </s> <s> Ei , kolhoosielu ei meeldi mulle ! </s> <s> Aga ehk avaneb mingi muu võimalus . . . " </s> <s> Ta jättis targu ütlemata , et Räni Karm , kuuldes Helve korteriprobleemidest , oli teinud talle ettepaneku kolida Mustamäele . </s> <s> Siis Helve veel ei teadnud seda , mis nüüd juba tõsiasjaks oli muutunud . </s> <s> Ta ootas last . </s> <s> Vaevalt kaks kuud oli möödunud Rolandi matustest , kui ta ühel hommikul üles tõustes kerget iiveldust tundis ning jalamaid oli Helvele selgeks saanud , milles on asi . </s> <s> Esimese ehmatusega istus Helve köögitaburetile ja hakkas nutma . </s> <s> Ta tundis , et miski ei suuda maha pühkida seda hirmu ja häbi , mida külaskäik Räni juurde tol saatuslikul sombusel päeval talle toonud oli . </s> <s> Kõigepealt Rolandi traagiline surm ja nüüd veel see . . . </s> <s> Siis aga läks nutt üle , Helve süda hakkas kuuldavalt lööma ning kraanikausi kohale kummardudes ahmis ta suuga otse kraanist voolavat jahedat vett , et uuesti esilekerkinud iiveldushoogu tagasi tõrjuda . </s> <s> Ja korraga tundis ta südames rahu . </s> <s> See oli ju uus elu , mis temas tärgnud oli . </s> <s> Ning Helve mõtles , et annaks Jumal ainult , et see maimuke sünniks tervena , mitte nii , nagu kolm aastat tagasi , mil ta pärast üheksat kuud kandmist ei saanudki oma last haiglast koju tuua - lapse elu oli katkenud sünnitusel . </s> <s> Räni , kes pärast Rolandi surma Helvele erilist tähelepanu oli osutama hakanud , sai Helve praegusest olukorrast teada samal päeval , mil Helve nõuandlas oma oletusele kinnitust käis saamas . </s> <s> Räni ei kavatsenudki oma rõõmu varjata : " Meie esimene poeg saab nimeks Peeter , " oli ta õhinaga öelnud , ning olles kindel , et Helve nõustub , tegi talle kohe ettepaneku temaga ühist elu jagama hakata . </s> <s> Ent Helve ei olnud veel otsustanud . </s> <s> Oma südames kartis ta isa reageeringut . </s> <s> Ema oli tema olukorrast küll teadlik , aga ka temale polnud Helve rääkinud , kelle last ta tegelikult kannab . </s> <s> Tulevane laps võib ju ka väga hästi Rolandi oma olla , ei olnud ta ju kohustatud kellelegi aru andma , mil määral tema kooselu invaliidist mehega oli selleks võimalusi andnud . </s> </p>
<p> <s> Kui vaikus juba küllalt pikaks oli veninud , sõnas Helve : " Isa , mis sa ütled selle kohta , kui sa veel ühe lapselapse saaksid ? " </s> </p>
<p> <s> " Kas siis Ulvi . . . ? " </s> <s> Georgi silmad läksid rõõmsalt ümmarguseks . </s> </p>
<p> <s> " Ei , isa , mitte Ulvi ! </s> <s> Mina saan lapse ! " </s> </p>
<p> <s> Georg tõusis püsti . </s> <s> " Kuidas ? ! </s> <s> Sina ? " </s> </p>
<p> <s> " Jah , isa , ma saan lapse , " kordas Helve . </s> <s> " Kas sa polegi rõõmus ? " </s> </p>
<p> <s> " Muidugi olen ma rõõmus , " jahmus isa . </s> <s> " Nii et Krislin saab siis endale väikese venna või õe , see on ju tore ! </s> <s> Lapse sünd toob alati rõõmu . </s> <s> See on ainus tõelisus , mille nimel siin muserdatud maailmas veel elada tasub . </s> <s> Normaalsetes tingimustes muidugi . </s> <s> " </s> </p>
<p> <s> " Ega siis asi nii hull ei olegi , kui sa korterit silmas pead . </s> <s> " </s> </p>
<p> <s> " Mitte seda ma ei mõelnud , mu laps . </s> <s> Ma mõtlesin Rolandi peale . </s> <s> Kahju on , et tema silmad oma teist last näha ei saa ! " </s> </p>
<p> <s> Georgi nägu oli murelik ning Helve taipas , et isa muretses tema pärast , olles ilmselt ka üllatunud , et tütar oma raske elu kõrval oli suutnud mõelda veel teise lapse muretsemisele . </s> <s> Ei , mõtles Helve kohe , isa peab kogu tõde kuulma , isale ei tohi valetada . </s> </p>
<p> <s> " See ei ole Rolandi laps , isa , " pomises ta . </s> </p>
<p> <s> Georg võpatas silmnähtavalt . </s> <s> Ta haaras nagu tangidega tütre õlgadest . </s> <s> " Mida sa ütlesid ? " </s> </p>
<p> <s> " See ei ole Rolandi laps , " kordas Helve kuidagi väsinult , tundes siiski enda üle uhkust , et ta seda tunnistada oli julgenud . </s> </p>
<p> <s> Georg võttis käed tütre õlgadelt ja vajus toolile kirjutuslaua taga . </s> <s> Nüüd ei vaadanud ta Helve poolegi ja Helve nägi ainult , kuidas isa sirge selg kuidagi kühmu tõmbus ning ta pea taas kätele toetas . </s> </p>
<p> <s> Kui Georg jälle oma pilgu tõstis , ei vaadanud ta ikka veel tütre poole , aga Helve tajus isa hääles endisaegade otsustavust . </s> </p>
<p> <s> " Ma tahan selle mehega rääkida , " sõnas ta . </s> <s> " Mida sa ise teha kavatsed ? " </s> </p>
<p> <s> " Abielluda , " vastas Helve ja naeris närviliselt . </s> <s> Seda oli ta otsustanud praegu , hetke vältel ja ta süda muutus sellest väljaütlemisest korraga kergeks . </s> <s> Jah , tõepoolest , see oli lahendus ! </s> <s> Isa peaks tema otsuse heaks kiitma , arvas ta . </s> <s> Pealegi muutus Räni iga päevaga aina kindlameelsemaks oma ettepanekuga , tehes Helvele selgeks , et nende kooselu on ainuõige lahendus ning kinnitas igal koosveedetud tunnil , et Helvel ei tule kunagi kahetseda , kui ta enda , Krislini ja nende tulevase lapse eest hoolitsemise tema õlgadele anda tahab . </s> </p>
<p> <s> Isa aga vaikis süngelt ning Helve muutus rahutuks . </s> <s> Ta märkas et isa näol , mis nüüd tema poole pöörus , oli etteheide , just nagu oleks tütar oma sõnadega talle valu teinud . </s> </p>
<p> <s> " Helve , ega sul ometigi Soidlaga suhteid ole olnud ? " kähises ta poole häälega . </s> </p>
<p> <s> Pahameelepuna lahvatas Helve näkku ja kaelale . </s> <s> Isa sõnad läksid talle hinge . </s> <s> " Ei , isa , ei ! </s> <s> Miks sa nii ütled ? " </s> <s> Helvele meenus põgenemine " Pobedast " ning kõik järgnev , mida poleks olnud ilma E Soidlata . </s> <s> Ja ta kordas : " Miks sa nii ütled ? </s> <s> Ta on ju abielus . </s> <s> " </s> </p>
<p> <s> Nüüd tahtis Georg veel midagi küsida , selgust nõuda , ja Helve tänas jumalat , et ta seda teha ei jõudnud , sest siis oleks võinud juhtuda , et isa ja tütar ütleksid teineteisele sõnu , mida nad hiljem kahetseda võiksid . </s> <s> Olid ju isal sissejuurdunud tõekspidamised , milledest kinnipidamist ta tähtsaks ning ainuõigeks pidas . </s> <s> Ja Helve teadis juba ette , et isa oleks nõudnud vähemalt aastast leinaaja pidamist . </s> <s> Võis arvata , et tütre kiire abiellumine oli talle äärmiselt vastumeelne . </s> <s> Aga isa ei teagi ju veel , kellega ma abielluda kavatsen , välgatas samas mõte läbi Helve pea ning nüüd tänas ta juba Krislinit , kes tuppa joostes vanaisa mõtted otsekui kaitseingel endale tõmbas . </s> <s> Sest täna ei tahtnud ta sellest veel isaga rääkida , täna mitte . </s> </p>
<p> <s> Georg ulatas Krislinile käe , tüdruk ronis ta põlvedele , võttis oma kahe sooja käega vanaisa kaela ümbert kinni ja kallistas teda . </s> </p>
<p> <s> " Vanaema andis mulle mannakreemi , " kuulutas tüdruk rõõmsalt . </s> <s> " Kas sa tahad , ma ütlen talle , et ta annaks sulle ka ? " </s> </p>
<p> <s> Georg naeratas . </s> <s> Ta pilgus oli nüüd nii palju hellust , et seda jätkus Helvelegi . </s> </p>
<p> <s> " Mis ma küll teeksin , kui mul teid ei oleks ! " ütles ta pooleks murega ja lisas Helve poole pöördudes : " Ma tahan sinuga pärast rääkida . </s> <s> " </s> </p>
<p> <s> " Jah , isa , " noogutas Helve kergendatult hingates , jättis Krislini vanaisa hooleks ja lipsas ema juurde kööki . </s> </p>
<p> <s> Ema loputas parajasti kraani all nõusid . </s> <s> " No , mu laps , kuidas sa end tunned ? " </s> </p>
<p> <s> " Tänan , pole viga . </s> <s> " </s> </p>
<p> <s> " Siis on hästi . </s> <s> Peaasi - ära närveeri , küll kõik saab korda ! </s> <s> Kas sa isaga rääkisid ? " </s> </p>
<p> <s> " Jah . </s> <s> " </s> </p>
<p> <s> " Ja mida ta ütles ? " </s> </p>
<p> <s> Helve kehitas õlgu . </s> <s> " Mis ta ikka ütlema pidi . </s> <s> Kui ma talle uuest lapsest rääkisin , siis arvas , et Ulvi on see , kes last ootab . </s> <s> Kui kuulis , et mina , jahmus ära . </s> <s> " </s> </p>
<p> <s> " Seda ma usun , " ohkas Meeri . </s> <s> " Vaene Roland ! </s> <s> Et temaga ka see õnnetus juhtuma pidi . . . </s> <s> Ja nüüd see korteri asi ka veel ! " </s> </p>
<p> <s> Helve vaikis . </s> <s> Praegu oleks õige aeg ka emale öelda , et Roland ei olegi oodatava lapse isa , mõtles ta . </s> <s> Ja teatavaks teha abiellumise plaanid . </s> <s> Lükkas aga kõneluse edasi . </s> <s> Ta oli kindel , et kui emale ainult vihjata , taipab ta jalamaid , kellega tütar oma elu siduda kavatseb ja hakkab ehk üleliigseid küsimusi esitama . </s> <s> Täna aga Helve seda taluda ei oleks suutnud , isaga kõnelus erutas teda niigi . </s> <s> Ta teeb seda homme koos Räniga , mehe juuresolekul ema nagunii palju pärima ei hakka . </s> </p>
<p> <s> " Ema , kas sulle sobib , et ma homme koos Räni Karmiga siia tulen ? </s> <s> Ma näen teda homme ja . . . " </s> </p>
<p> <s> " Homme ? </s> <s> Miks just homme ? </s> <s> Tulge laupäeval , küpsetan siis ka midagi ja ajame juttu , isaga klapivad nad ka omavahel ja . . . " </s> <s> Ta märkas nõutust Helve näol ja parandas ennast kohe : " Aga muidugi , minupärast võid sa igal ajal tulla ja Räni võta pealegi kaasa , kui sa nii arvad ! </s> <s> Ma ainult mõtlesin , et mul on homme üks asi tööl korda ajada , et jään veidi kauemaks . </s> <s> Aga seda võin ma ka teisele päevale lükata . </s> <s> Sulle siis sobiks homme ? " </s> </p>
<p> <s> " Jah , " vastas Helve ega öelnudki põhjust , miks ta seda teha kavatses . </s> <s> Küsis hoopis : " Kus teised on ? " </s> </p>
<p> <s> " Läksid välja . </s> <s> Ulvi ütles , et Renee peab rohkem värskes õhus viibima , lastesõimes neid suurt õue ei viida . </s> <s> " </s> </p>
<p> <s> " Hillar läks siis kaasa ? " </s> </p>
<p> <s> " Ega ta jää , jah , neist sammugi maha . </s> <s> Mul vahel päris hirm kohe . </s> <s> Passib aknal Ulvi kojutulekut , kui teine haigetele koduvisiite tegemas on , just nagu su isa omal ajal mind . </s> <s> " </s> </p>
<p> <s> " Oli siis isal põhjust ? " tuli Helve esmakordselt välja otseküsimusega . </s> </p>
<p> <s> " Meestel on enda arust alati õigus , " andis Meeri kahemõttelise vastuse . </s> <s> " Aga Hillari mure on küll asjata , tema naise kinnisidee on siin selles kolmetoalises korteris . </s> <s> " </s> </p>
<p> <s> Helve noogutas . </s> <s> Ta ju teadis , millele ema vihjas . </s> </p>
<p> <s> " Sa ütle talle . </s> <s> " </s> </p>
<p> <s> " Mida ma ütlen ? " ohkas Meeri . </s> <s> " Et arst ei tohi haige eest hoolitseda ? </s> <s> Ei , mina talle küll seda ütlema ei hakka ! </s> <s> Pealegi , mida Hillar selle peale kostaks ! " </s> <s> Ja pahvatas : " Sellele oleks pidanud varem mõtlema , siis kui me ühes korteris elama hakkasime ! " </s> </p>
<p> <s> " Jah , muidugi , " nõustus Helve . </s> <s> " Iga perekond elagu ikka omaette ! " </s> <s> Ning nähes , kuidas ema pestud nõud restile kuivama asetas , taipas äkki , et ta polnudki emale appi rutanud . </s> <s> " Anna andeks , ema , ma oleksin ju nõud võinud ise ära pesta ! " </s> </p>
<p> <s> " Aitäh , mis siin ikka aidata . </s> <s> Ongi valmis ! " ütles Meeri tänulikult ja kuivatas käed köögirätikusse . </s> <s> " Kas su kõht on tühi ? </s> <s> Ehk maitsed mannakreemi ? </s> <s> Või tahad suppi ? </s> <s> Ma eile kontidest keetsin , üsna maitsev on . </s> <s> Tahad ? " </s> </p>
<p> <s> " Ei , suur tänu ! " raputas Helve pead . </s> <s> Süda läikis , söömine ei tulnud kõne allagi . </s> <s> " Küll sul on ikka hea , muudkui keera aga kraan lahti ja soe vesi jookseb ! </s> <s> Mina pean iga kord vett pliidil soojendama , " ei saanud ta lisamata jätta . </s> </p>
<p> <s> Meeri noogutas . </s> <s> " Alla ütles just sedasama . </s> <s> " </s> </p>
<p> <s> " Tädi Alla ? </s> <s> Kas ta oli siin või ? </s> <s> Ma ei näinudki . </s> <s> " </s> </p>
<p> <s> " Läks juba minema , " ohkas Meeri . </s> <s> " Tuleb nagu tuulispask ja kaob ka kohe . </s> <s> Tead ju küll , ega ta meil suurt käi , ainult haruharva . </s> <s> Isal pole tema vastu see vana vimm ikka veel kadunud ja ega Allagi rumal ole . </s> <s> Isa ju kardab , et tuleb jälle laenama . </s> <s> " </s> </p>
<p> <s> " Olen kuulnud , " muigas nüüd Helve . </s> <s> " Ainult et nüüd on teised ajad , kes siis enam raha välja jagada jõuab . </s> <s> Ja vekslite andmine pole hoopiski moes . </s> <s> " </s> </p>
<p> <s> " Alla meelest oleme me kõik väga jõukad . </s> <s> Aga seekord olid tal muud soovid , " muigas Meeri silmi tütre poole tõstes . </s> </p>
<p> <s> " Mida ta siis tahtis ? " </s> </p>
<p> <s> " Minu kombineed . </s> <s> Seda uut , mis Olli saatis . </s> <s> Tema pluus pidi läbi paistma . </s> <s> " </s> </p>
<p> <s> " Kombineed ? ! " jahmus Helve . </s> <s> " Kas tal siis endal pesu ei ole ? " </s> </p>
<p> <s> " Ta polevat selle peale tulnud , et nailonist asju tulise triikrauaga triikida ei tohi . </s> <s> Olevat niiviisi sinna kogemata suure augu sisse põletanud . </s> <s> Andsin siis talle . </s> <s> Ära sa ainult isale räägi ! " </s> <s> Ning nad naersid koos nagu kaks edevat kooliplikat . </s> </p>
<p> <s> Nii nagu jõgesid ei saa teistpidi voolama panna - mida küll Siberis üritati - nii ei saa ka inimese südant sundida . </s> <s> Ja Ene pidi ikkagi Leole mõtlema . </s> </p>
<p> <s> Ta elas üle suuri südamepiinu ning lootis oma alateadvuses nagu mingile imele , mis kõik asjad paika paneks . </s> <s> Ene tahtis Leoga pikemalt rääkida , süda otse pakatas tahtest välja öelda kõike , mida ta viimasel ajal endas kandma oli pidanud . </s> <s> Aga oma otsusest - lõpetada sõprussidemed Leoga - kavatses ta kinni pidada . </s> <s> Oodatud kõnelust aga ei tulnud . </s> </p>
<p> <s> Kui Ene lõpuks Leod mõni päev pärast noormehe ema matuseid nägi , ei teinud too temast enam väljagi . </s> <s> Veidi hiljem aga jutustas sõbranna Reet , et ta oli Ene otsuse Leole juba teatavaks teinud . </s> <s> Selles kõiges oli muidugi Ene ise süüdi . </s> <s> Ta oli rääkinud sõbrannale , kuidas ta oli kuulnud Leod oma vennaga vene keeles vestlemas ja milline ootamatu löök teda oli tabanud , teada saades , et nad on venelased . </s> <s> Ning siis oli Ene lisanud , et ei tahaks Leoga enam üldse rääkida . </s> <s> Nähtavasti arvas sõbranna nüüd , et tegi Enele teene . </s> </p>
<p> <s> " Ja sa ei teadnud tõesti , et ta on venelane ? " oli Reet tol korral hämmastunud olnud ning kuidagi kahtlustavalt Enet silmitsenud . </s> <s> " Mina küll teadsin . </s> <s> " </s> </p>
<p> <s> " Ja mulle ei öelnud ! " </s> </p>
<p> <s> Reet kehitas õlgu . </s> <s> " Ma arvasin , et sa tead isegi . </s> <s> Leo on ju kursuse popimaid poisse , mõtlesin , et tema rahvus ei loe sulle midagi . </s> <s> Ausalt öeldes , imestasin küll , aga pole ju minu asi sulle märkusi tegema hakata . </s> <s> Arvad veel , et olen kade ! </s> <s> Aga ära muretse , ma aitan sind ! " </s> </p>
<p> <s> Nüüd oli ta abistanud . </s> <s> Sellega kiirendas Reet ainult seda , mis arvatavasti niigi sündima pidi . </s> <s> Ene aga taipas , et Leo elas nende sõpruse purunemist üle sama raskelt kui temagi . </s> </p>
<p> <s> Siis aga sündis midagi täiesti ootamatut . </s> <s> Ühel päeval levis tudengite seas kulutulena ärev teade - mõned poisid olevat enne loengute algust miilitsasse viidud , olevat mingi kuriteoga hakkama saanud . </s> <s> Teadetetahvlilt rektori käskkirja lugedes läksid Ene põlved nõrgaks - nelja tudengi nime hulgas , keda ebaväärika käitumise pärast eksmatrikuleeriti , seisis ka Leonid Pimiku nimi . </s> <s> Ene ei teadnudki varem , et Leo eesnimi oli tegelikult Leonid . </s> <s> Ta luges käskkirja veel ja veel kord , kuni tähed ta silme ees hüplema hakkasid ja nõukogude õiguste aluste õppejõud hetkeks tema kõrval seisatas ning etteheitva häälega sõnas : " Otse uskumatu , mis meie seinte vahel juhtub ! </s> <s> Nendel neljal ei ole enam teed siia majja , küll neile kinnipidamiskohas selgeks tehakse , mis tähendab nõukogude korra mõnitamine ! " </s> </p>
<p> <s> " Mõnitamine . . . " kordas Ene kogeledes , " kas siis nemad . . . ? " ja ta osutas peaga teadetetahvli poole . </s> </p>
<p> <s> Õppejõud noogutas ja jätkas kindlal kõnnakul oma teekonda . </s> </p>
<p> <s> Ene aga otsis ruttu üles Guido , et vennale südant puistata . </s> <s> Tähendab , see kuritegu polnud hoopiski mitte kriminaalne . . . </s> <s> Guido oli asjast teadlik . </s> </p>
<p> <s> " Me mõlemad eksisime , " ütles Guido . </s> <s> " Tuleb välja , et Leo oli siiski täitsapoiss . </s> <s> Imelik , et ta sulle oma vaadetest ja tegemistest midagi ei rääkinud ! " </s> </p>
<p> <s> " Tähendab , ei usaldanud , " ütles Ene solvumistundega hääles . </s> <s> " Oleks võinud ju . </s> <s> " </s> </p>
<p> <s> Ent oma südames püüdis ta noormeest mõista , aeg oli ju keeruline . </s> <s> Ainult imestama pani asjaolu , et Leo , kes oli rahvuselt venelane , nägi elu läbi samade silmade kui selle maa põliselanikud - eestlased . </s> </p>
<p> <s> Nüüd pühendas Ene end jäägitult õppimisele ja oma tunnete väljakirjutamisele . </s> <s> Tema sahtlisse tekkis üha uusi luuleridu , üks tundeküllasem kui teine ning Ene tundis neid tehes sisemist rahuldust . </s> <s> Liiga sageli tabas ta aga end Leole mõtlemast , kahetses vahel noormehele alateadlikult tehtud ülekohut , ent samas püüdis end ka õigustada . </s> <s> Oma nooruse kangekaelsuses sisendas Ene endale , et Leo on siiski selle rahvuse esindaja , kes peremehetseb tema kodumaal ja kellega ta seepärast ka oma elu kunagi siduda ei suudaks . </s> <s> Selline ta kord oli ja Ene ise ei saanud sinna midagi parata . </s> </p>
<p> <s> Alla aga püüdis tütart omamoodi lohutada : " Ära noruta ! </s> <s> Käi rohkem väljas ! </s> <s> Ega maailm selle ühe poisi pärast veel kokku varise ! </s> <s> Inimese elus kõige hirmsam on lähedase surm , tema aga elab ! </s> <s> Sa mõtle sellele ! " </s> </p>
<p> <s> Ene mõtleski . </s> <s> Aga süda oli endiselt valu täis ja must mure käis kangekaelselt tema kannul . . . </s> </p>
<p> <s> Kohvik " Moskva " trepist üles sammudes tundis Lehti veidi ujedust . </s> <s> Saalis vaatas ta otsivalt ringi . </s> <s> Hommikutunnile vaatamata olid kõik lauad juba hõivatud . </s> <s> Ometi on praegu tööaeg - mõtles Lehti - lõunatund alles mägede taga . </s> <s> Tuleb välja , et inimestel on aega laialt käes , olgu ta siis kodune või töölt siia lipanu . </s> <s> Nii nagu ta isegi praegu . </s> </p>
<p> <s> Ent juba ta märkas Räni Karmi , kes lehvitas talle eemalt aknaäärsest lauast . </s> <s> Ja Lehti sammus mehe poole . </s> </p>
<p> <s> Räni tõusis püsti . </s> </p>
<p> <s> " Kena , et tulid . </s> <s> " </s> </p>
<p> <s> " Ma ju lubasin . </s> <s> Tere ! " </s> <s> Lehti ulatas käe , mida mees veidi kauem kui tavaks , oma käes hoidis . </s> <s> Siis nihutas ta tooli lauast eemale ja Lehti istus . </s> </p>
<p> <s> Kui ka mees oli istunud , vaatas ta Lehtile naeratades otse silma ja tegi ettepaneku : " Tellime enne kohvi ja siis räägime ! </s> <s> Ma ju ütlesin telefonis , et mul on tähtsad jutud ! " </s> <s> Räni viipas ettekandjale . </s> </p>
<p> <s> " Nii ma kuulsin , jah , " ütles Lehti veidi reserveeritult . </s> </p>
<p> <s> Ettekandja tuli nende laua juure . </s> </p>
<p> <s> " Mida sa kohvi juurde soovid ? " </s> </p>
<p> <s> Lehti täheldas , et mees hakkas teda taas sinatama . </s> <s> Helve juures pöördus ta küll tema poole teie-vormis ja Lehti oli sellest isegi mingit kergendust tundnud . </s> </p>
<p> <s> " Ma palun ühe teekoogi ! " </s> </p>
<p> <s> Nad vaikisid kuni tellitu laual oli . </s> <s> Lehti rüüpas mõnuga kuuma kohvi ja mõtles : hakka juba pihta , et asi ühele poole saaks ja mina tööle tagasi . </s> </p>
<p> <s> Mees nagu luges ta soovi silmist ja hakkaski pihta . </s> </p>
<p> <s> " Nüüd ma siis tean ! " </s> </p>
<p> <s> Lehti vaatas küsivalt mehe poole . </s> </p>
<p> <s> " Ära nüüd tee selliseid süütuid silmi midagi , sul pole enam mõtet tagasi ajada . </s> <s> Ma kuulsin ju , Helve rääkis mulle sinust ja panin ise veel kaks ja kaks kokku . </s> <s> " </s> </p>
<p> <s> " Mida Helve minust teadis rääkida ? " </s> </p>
<p> <s> " Seda , et tahtsid väga last . </s> <s> Ja siiamaani ei pidavat keegi teadma , kes su lapse isa on . </s> <s> Siis juba hakkasin kahtlema , aga kui ma Pisi-Greta sünnipäeva teada sain , läksid mu silmad päris lahti ! </s> <s> Ütle palun mulle nüüd ise ja ausalt , on Pisi-Greta minu laps ? " </s> </p>
<p> <s> Lehti kahtles küll viivu veel , kuid leidis siiski , et pole enam mõtet peitust mängida . </s> <s> Räni teab seda nüüd niikuinii ja küllap tuleb see lugu ükskord tõepoolest sirgeks rääkida . </s> <s> Ta arvas seda kohe , kui mees talle helistas , kuid väike lootussäde püsis siiani , et ehk Ränil on hoopis midagi muud tähtsat talle teada anda . </s> </p>
<p> <s> " Miks sa vaikid ? </s> <s> Ütle juba , kas Pisi-Greta on minu laps ? " </s> </p>
<p> <s> " Jah , on küll , " vastas nüüd Lehti ja vaatas julgelt mehele silma . </s> <s> Häbeneda polnud tal ju midagi . </s> <s> " Ent mulle paistab praegu , et see ei tee sulle rõõmu ? " </s> </p>
<p> <s> " Teeb ikka . </s> <s> Nagu sa vist ise märkasid , hakkas see laps mulle kohe esimesest hetkest meeldima ja mulle teeb rõõmu , et mina ka meeldisin talle . </s> <s> Aga mind häirib hoopis midagi muud , Lehti ! " </s> </p>
<p> <s> " Ma tean , mis see on - sa tahad , et Helve seda teada ei saaks . </s> <s> Ole kindel , ei saa ! </s> <s> Ei tema ega mitte keegi teine . </s> <s> Juba kolm aastat pole sinu jälile saadud ! </s> <s> Isegi minu tädi Allal pole sinust aimugi , tema muuseas suudab tavaliselt kõik välja nuhkida . </s> <s> Aga mina nõuan sinult samuti vaikimist , Räni ! " rääkis Lehti ebatavaliselt tuliselt . </s> </p>
<p> <s> " Ei , sa ei saanud minust aru , ma ei räägi vaikimisest . </s> <s> Mind häiris ainult see , et sina kasutasid mind lihtsalt ära . </s> <s> " </s> </p>
<p> <s> " Mis sa sellega öelda tahad ? </s> <s> Räägid sellise häälega , nagu oleksin sind vägistanud , " ütles Lehti häiritult . </s> </p>
<p> <s> " Jäta , Lehti ! </s> <s> Saad aru küll , mida ma silmas pidasin - sa ei armastanud üldse mind , võib-olla ma ei meeldinud sulle , tahtsid ainult last ja kui jäid rasedaks , saatsid mind kuradile . </s> <s> Kas oli nii ? " </s> </p>
<p> <s> " Oli siiski veidi teisiti . </s> <s> Esiteks sa meeldisid mulle , isegi väga , muidu ei oleks ma sind ju oma lapsele isaks valinud . </s> <s> Ja kui ma hakkasin last ootama , ei saatnud ma sind mitte kuradile , nagu sa ütlesid , vaid ma tahtsin seda last ainult endale ! </s> <s> Ma ei tahtnud sulle öelda , sa oleksid kindlasti mulle abielu pakkunud , kuid ma ei tahtnud enam abielluda . </s> <s> " </s> </p>
<p> <s> " Kuid abiellusid siiski ! " </s> </p>
<p> <s> " See tuli mitme aasta pärast . </s> <s> Ja Vallo on mees , keda ma tõeliselt armastan . </s> <s> " </s> </p>
<p> <s> " Mitte nagu minuga , et ainult meeldisin veidi , " oli Räni eneseuhkus haavatud . </s> </p>
<p> <s> " Sinuga oli teisiti , jah . </s> <s> Ma ei taha valetada . </s> <s> Kuid sa meeldisid mulle tookord tõepoolest . </s> <s> " </s> </p>
<p> <s> " Miks sa rõhutad sõna " tookord " , kas ma nüüd siis enam ei meeldigi ? " </s> </p>
<p> <s> " Ära ole tähenärija . </s> <s> Sa meeldid mulle praegu ka , aga nüüd on see teisiti , oled mulle peaaegu sugulaseks hakanud . </s> <s> Ja sinulgi läks ju hästi . </s> <s> Helvega klapite te suurepäraselt ja olen kindel , et tema armastab sind tõeliselt . </s> <s> " </s> </p>
<p> <s> " Ma arvan , jah . </s> <s> Kulla Lehti , mul on lõppude lõpuks ikka kõvasti vedanud . </s> <s> Olin nii kaua vanapoiss , aga lapsi olen alati armastanud . </s> <s> Ja nüüd , mil ma olen abielus ja poolsada aastat turjal , selgub , et mul on kena tütreke , mõne aja pärast aga saan teistkordselt isaks ja siis on mul koguni kaks last , " rääkis Räni ja lisas : " Kahe erineva kauni naisega . </s> <s> " </s> </p>
<p> <s> " Saatuse teed on kummalised , kas sa pole sellele mõelnud ? " </s> </p>
<p> <s> " Isegi äraarvamatud , " täiendas mees mõtlikult . </s> <s> Viivu vaikiti , mõne aja pärast küsis Räni : " Ütle , kas ma tohin Pisi-Gretale vahetevahel mõne kingituse teha , või midagi talle osta . </s> <s> " </s> </p>
<p> <s> " Ainult siis , kui seda koos Helvega teete . </s> <s> Pisi-Gretal on oma isa , kes tema eest hoolitseb . </s> <s> Oleme kokku leppinud , Räni , ja jääme sõpradeks ! " </s> <s> Lehti sirutas mehele üle laua käe . </s> </p>
<p> <s> " Muidugi jääme ! </s> <s> Aga kui sa ehk veidi rohkem tahad , olen rõõmuga nõus ! " ütles mees muiates . </s> </p>
<p> <s> Lehti jättis mehe märkuse tähele panemata . </s> <s> Ta tõusis ja ulatas mehele juba kolmandat korda kätt . </s> <s> " Hüvasti , Räni ! " </s> </p>
<p> <s> Nüüd saabus aeg , mil Helve oma eluga rahul oli . </s> <s> Praegu oli ta veel dekreetpuhkusel ning nad olid Räniga otsustanud , et Helvel tuleb koju jääda poisi aastaseks saamiseni , aga vast ehk rohkemakski , sest aastast last oleks olnud ennatlik lastesõime panna . </s> <s> Ka tööl oli lubatud tema ametikoht säilitada , ülemus E Soidla käitus temaga nii nagu poleks nende vahel mingit arusaamatust olnud ning suhtus Helve rõõmuks temasse nagu teistessegi ametnikesse . </s> <s> Nii et selles suhtes näis kõik korras olevat . </s> </p>
<p> <s> Krislini lasteaeda viimine oli nüüd Räni õlgadele jäänud . </s> <s> Ränil oli õnnestunud Tervishoiuministeeriumi kaudu " Moskvitši " ostuluba saada ning sellega liikudes ei olnud tal erilist vaeva oma kohustusi täita . </s> <s> Nii oli ka Helvel kergem , kahe lapsega kodus olemine oleks talle pisut ülejõu käinud , sest pärast sünnitust tundis ta end sageli väsinuna , poiss oli rahutu , nuttis öösiti ega lasknud ka Helvel magada . </s> <s> Pealegi polnud Helve veel täielikult suutnud paraneda talvel põetud ägedast bronhiidist . </s> <s> See vaevas ja kurnas teda nii , et Helve juba kartis end nende sagedaste köhatamiste pärast kopsutuberkuloosi põdevat . </s> <s> Ent Räni hajutas naise kahtlused kiiresti ning Helvel jäi üle ainult kuulata oma arstist mehe rahustavat nõuannet - viibida palju värskes õhus , seejuures aga mitte sisse ahmida liigset külma õhku . </s> </p>
<p> <s> See oli Helvele üsna meeltmööda , sest väikesel Peedul oli pärast jalutuskäike alati hea uni ning siis sai ka Helve puhata . </s> </p>
<p> <s> Oma jalutuskäikudel põikas Helve sageli sisse ka vanemate koju - nad elasid samas rajoonis Mustamäe polikliiniku läheduses . </s> <s> Vastvalminud majade vahelt olevat pargist läbi jalutades kohtas ta siin kord ka Ervinit ja Tanjat . </s> <s> Tanja kummardus kohe last vaatama , puudutas magava poisi punapõski ja ohkas sügavalt . </s> <s> Nüüd meenus Helvele tema külaskäik Ervini juurde ning sealt eestleitud venelanna Tanja lapselikult välja öeldud sõnad : " Meil oleks ka laps olla võinud , aga me tegime aborti . " </s> <s> Tänu taevale , et tema , Helve , Ulvi nõuannet selles osas kuulda polnud võtnud . </s> <s> Vennanaine oli talle tema rasedusest kuulda saades selgeks teinud , et Helvel tuleks arvestada oma isaga , see võiks teda solvata . </s> <s> Helve aga teadis , et oma nõudmistes poleks isa kunagi nii kaugele läinud ega teinud Ulvi jutust lihtsalt väljagi . </s> <s> Tanja aga aina imetles poissi . </s> </p>
<p> <s> Nüüd sai Helve kuulda , et Tanja vanemad on Kišinjovist juba ammugi Eestisse elama asunud ning et nende kodu asus samuti Mustamäel . </s> <s> Tanja vanematele oli saabudes kohe uue korteri võtmed kätte antud ning töökohadki Leningradi maanteel " Dvigatelis " olid neid ees oodanud . </s> </p>
<p> <s> " Mu vanaisal on ka hea töökoht , " oli Tanja uhkelt seletanud . </s> <s> " Ta on tehase eriosakonna ülem . </s> <s> " </s> </p>
<p> <s> Tanja jutuvada kuulas Ervin tõsise vaikimisega ega lisanud omalt poolt muud kui lahkumisel kuidagi vabandavalt lausutud tervitussõnad Helve vanematele . </s> </p>
<p> <s> Pärast seda ainsat korda polnud Helve Ervin Tiiki ega Tanjat siinkandis nägema juhtunud . </s> <s> Aga tervitused andis ta edasi . </s> </p>
<p> <s> Meeri ei pannud sugugi imeks , kuuldes , et järjekordne perekond Venemaalt on uues rajoonis peavarju leidnud . </s> <s> Mustamäe näis olevat venelaste linnaosa . </s> <s> Jah , siin võis tänavail eesti keelt harva kuulda , ka teenindamine poodides toimus põhiliselt vene keeles . </s> <s> Kõigele vaatamata oli Helve rahul . </s> <s> Pärast Räniga tagasihoidlikku registreerimistalitust kolis ta mehe juurde ja nüüd oli temagi Mustamäe elanik . </s> <s> Helvet rõõmustas ka asjaolu , et Krislin sai omaette toa . </s> <s> Pea see kooliaegki ei tule ja siis on lapsel seda vaja . </s> </p>
<p> <s> Helve lootis , et ka isa elab tema rahulolule kaasa , ent taipas peagi , et isa oleks soovinud tütre elukäigule teistsugust lahendust . </s> <s> Mitte et talle Räni poleks meeldinud , ei seda mitte , aga Georgi häiris see , et laps oli sündinud liiga vara . </s> <s> Inimesed võisid teha kaksipidi arvamisi , just nagu oleks tema tütar juba oma kadunud mehe elupäevadel abielu rikkunud . </s> <s> Mõte häiris Georgi . </s> <s> Ent peagi harjus ta märkama , et tema arvamused tegid tütrele haiget . </s> <s> Seda soovis aga tütart armastav isa kõige vähem . </s> <s> Ta tegi suuri pingutusi oma vaadete muutmiseks ning keelele kerkinud sõnade allasurumiseks . </s> <s> Lõpuks see õnnestuski . </s> <s> Ning isa ja tütre vahekord omandas endise värvingu . </s> </p>
<p> <s> " Ja mida mul ongi Helvele ette heita , " kinnitas Georg mitmel korral iseendale , " paremat meest kui Räni Karm - lugupeetud ja tuntud kirurg - ei oleks ma oma tütrele osanud tahtagi . " </s> <s> Ainult haruharva , kui väimees oma läbiviidud operatsioonidest rääkis , märkas Georg tema sõnades kerget üleolekut . </s> <s> Aga see ei seganud Georgi . </s> <s> Peaasi , et Helve oli rahul . </s> <s> Ja seda Helve oli . </s> </p>
<p> <s> Jah , Helve oli tõepoolest rahul ! </s> <s> Kuni ühel päeval märkas , et Räni on kuidagi endassetõmbunud ja tõsisemaks muutunud . </s> <s> Kadunud olid igapäevased lõbusad repliigid ning õrnusigi jätkus laste jaoks rohkem kui naisele . </s> </p>
<p> <s> Siis äkki meenus Helvele , et see kõik sai alguse pärast üht Räni harvadest Haapsallu sõitudest . </s> <s> Helve teadis , et Räni oma vanemate surma-aastapäeva ei unustanud kunagi . </s> <s> Ka Helvega kooselu päevil võttis ta ette käigu sellesse väikesesse rahulikku linna , et asetada lillekimp ema kalmule , kellel oli sünnipäev . </s> <s> Teel kalmistule aga keris Räni mälestustelõnga tagasi ja jutustas Helvele oma poisikesepõlve tegemistest . </s> <s> Seekord aga jäi Helve koos väikese Peeduga koju ning Räni oli oma teekonnale kaasa võtnud Krislini . </s> </p>
<p> <s> Pärast jutustas tüdruk õhinaga , kuidas nad onu Räniga surnuaiale olid sõitnud . </s> </p>
<p> <s> " Ja tead , ema , " vadistas tüdruk rõõmsalt , " me nägime seal surnuaias ühte armast poissi . </s> <s> Küsi onu Räni käest , kui sa muidu ei usu . </s> <s> Onu Räni veel võttis kaabu peast ära , kui ta seda poissi vaatas , tõstis vankrist välja ja hopatas teda , aga mind ei lubanud . </s> <s> Ütles , et mine ja jaluta ringi , aga mina ei läinud . </s> <s> Siis nad rääkisid tükk aega juttu , ainult et see poiss ei osanud talle midagi vastata . </s> <s> Ma arvan , et ta vist ei osanudki veel rääkida . </s> <s> Või oli venelane , ma ei tea . </s> <s> " </s> </p>
<p> <s> Helve kuulas ükskõikselt tütre sädistamist . </s> <s> Peedu oli öösel rahutu olnud , Helve juba kartis , et poiss on haigeks jäänud . </s> <s> Ta oli poisi juures terve öö valvanud ning alles hommiku eel koos Peeduga suigatanud . </s> <s> Aga pea oli ikka veel uimane . </s> </p>
<p> <s> " Kellega see poiss seal siis oli ? " päris Helve , et mitte oma vaikimisega last solvata . </s> </p>
<p> <s> " Ühe võõra tädiga . </s> <s> See tädi oli onu Räni tuttav . </s> <s> " </s> </p>
<p> <s> " Onu Ränil on Haapsalus palju tuttavaid , " vastas Helve ja olles kinni oma mõtetes , jätkas ohates : " Aga sinu vennake oli täna öösel rahutu . </s> <s> Ei maganud ise ega lasknud ka minul puhata . </s> <s> " </s> </p>
<p> <s> " Kas ta on haige ? " </s> </p>
<p> <s> " Palavikku ei olnud , talle tulevad vist hambad . </s> <s> Üks kiku juba paistiski . </s> <s> " </s> </p>
<p> <s> " Ma tahan ka näha ! " kilkas tüdruk rõõmsalt . </s> </p>
<p> <s> Nad läksidki vaikselt teise tuppa , kus väike tumedapäine elavate silmadega poiss endale parajasti sõrmi suhu toppis . </s> </p>
<p> <s> " Jah , " ütles Krislin vanainimeselikult . </s> <s> " Täpselt sama nägu poissi ma Haapsalus nägingi ! " </s> </p>
<p> <s> " Väikesed lapsed on peaaegu kõik ühte nägu , " naeratas Helve ja tundis äkki , kuidas mingi ehmatamapanev eelaimdus ta südant valusalt pitsitama hakkas . </s> </p>
<p> <s> Juba tund aega oli Greta istunud oma ülemuse ja sõbra Volli Sööreni juures haiglapalatis , kuid haige polnud veel silmi avanud . </s> <s> Külastusaeg on varsti läbi ja pole saanudki Volliga kõnelda , mõtles Greta nukralt . </s> </p>
<p> <s> Haige peahaav oli sidemega kinni seotud , kuid see oli veidike allapoole nihkunud ja Greta püüdis seda kohendada . </s> <s> Haige oigas , ent silmi ei avanud . </s> <s> Vaene mees - mõtles Greta - ei tea , kas enam üldsegi paraneb ? </s> <s> Ehk jääb elu lõpuni invaliidiks ? </s> <s> Õnnetus algas ju mehe silmadest , mis järjest aina halvemaks läksid ja mida mees püüdis teiste eest varjata . </s> <s> Greta oligi just sellepärast muretsenud , et Volli võib halva nägemise tõttu mõne ettearvamatu sammu teha ja isegi auto alla jääda . </s> <s> Nii oligi juhtunud . </s> <s> Volli sai autolt tugeva tõuke ja viibis nüüd juba nädalapäevad peapõrutusega haiglas . </s> <s> Esimestel päevadel ei lubatud kedagi vaatama - olukord oli liiga kriitiline . </s> <s> Kui siis Greta püüdis Volli juurde minna , öeldi talle , et niivõrd raske haige juurde lubatakse ainult lähedasi perekonnaliikmeid . </s> <s> Vollil aga polnud enam lähedasi , teadis Greta . </s> <s> Täna käis Greta peaarsti jutul ja tal õnnestus külastusluba välja kaubelda . </s> <s> Ehk ka sellepärast , et arsti üteluse kohaselt oli kannatanu seisukord mõnevõrra paranenud . </s> </p>
<p> <s> Siin lamas mees abituna ja üksikuna ja Greta tundis sügavat kaastunnet tema vastu . </s> <s> Ta oli selle inimesega juba kauges minevikus tutvunud , pilvitul ja helgel eestiajal . </s> <s> Volli töötas toona tema õemehe riideäris müüjana . </s> <s> Greta mäletas , kui ta veel noore naisena mõnikord õemehe äris ostusid tegi või ehk niisama ka Bernhardit külastas , vaatas Volli teda igakord veidi kohatu uudishimuga , aga tema pilgus ei puudunud ka imetlus . </s> <s> Kui neljakümnendal aastal õemehe äri võõrandati ja Volli ülendati kauplusejuhatajaks , tundis Greta mehe vastu kibedust ja küllap ei püüdnudki seda tema eest varjata . </s> <s> Alles siis , kui Greta Siberist tagasi tuli ja Volli juures juba ise müüjana töötas , õppis ta toda inimest järk-järgult rohkem tundma ja ajapikku hakkas meest hindama . </s> <s> Isegi austama , kui teada sai , et Volli oli see , kes aitas Bernhardil okupeeritud Eestist põgeneda . </s> <s> Sealtpeale said nad väga hästi läbi . </s> <s> Kord tegi ju Volli talle isegi abieluettepaneku , ent see oli tundunud Gretale kohatu ja selleasemel , et olla ehk isegi meelitatud , oli ta solvunud . </s> <s> Ent mitte kunagi hiljem ei võtnud Volli seda teemat enam üles , nagu poleks seda kunagi olnud . </s> <s> Ehk ei olnudki , mõtles Greta praegu , ehk toimuski kõik ainult tema kujutluses . </s> <s> Tema elus oli niivõrd palju sündmusi ette tulnud , et tagantjärele neile mõeldes ei tajunudki alati - mis oli tõeliselt juhtunud ja mis ainult mõte või kujutelm . </s> </p>
<p> <s> Jah , Volli austas teda ja hindas tema tööd . </s> <s> Greta oli ju eestiaegne inimene ja ka tööd ei tahtnud ta teha alla oma võimete . </s> </p>
<p> <s> Kõike seda mõtles Greta praegu siin haigevoodi ees . </s> </p>
<p> <s> Bernhardile tegi Volli küll hindamatu teene - ta aitas teda vabasse maailma . </s> <s> Kuid kas ta aitas ainult Bernhardit ? </s> <s> Greta mõtles - kas mees pole mitte seotud veel mõne teise samalaadse looga ? </s> <s> Ta ei teadnud küll fakte , kuid mingi sisemine tunne ütles talle seda . </s> <s> Või tuli see mõnest juhuslikult pealtkuuldud telefonikõnest või lausest . </s> <s> Võib-olla äratas need mõtted üks võõras mees , kes mõnikord peale kaupluse sulgemist tuli Volli poole ja temaga kabinetis poolihääli vestles . </s> <s> Viimasel ajal oli Greta ju tihti koos Volliga jäänud ületunde tegema , püüdes mehele silmi asendada . </s> <s> Volli ise ei olnud iialgi midagi maininud , ega ka mingit vihjet andnud . </s> </p>
<p> <s> Aga siiski - sähvas järsku Greta ajus kui välk selgest taevast . </s> <s> See oli vist pool aastat tagasi , kui Volli talle ütles , et kui temaga peaks midagi juhtuma , siis võtku Greta otsekohe raudkapi ülemisest sahtlist - mis avaneb veel eraldi võtmega - võtku sealt välja üks ümbrik ja saatku see viivitamatult adressaadile tähitud postiga . </s> <s> Greta oli toona talle vastanud , et olgu mees mureta , loodetavasti enam ei juhtu midagi halba . </s> <s> Volligi lootis sama , ent ta palus seda nii igaks juhuks , kindluse mõttes , kuna see ümbrik sisaldab väga tähtsat infot , meile kõigile , eestlastele , rõhutas Volli , ja hoidku taevas , kui see võõrastesse kätesse satub ! </s> <s> Ja Greta oli lubanud , et toimetab selle tähtsa kirja isiklikult kohale . </s> <s> Ent Volli keelas seda , ta ei tahtvat , et Greta end sellesse ohtlikusse asjasse segaks . </s> <s> Greta küsis tookord veel , et miks Volli seda kirja enda juures üldse hoiab , saatku see nüüd kohe ära . </s> <s> Ei , kostis Volli , need andmed peavad mitme inimese käes olema , nii on kindlam . </s> <s> Ja kuna Volli selle kohta rohkem seletust ei andnud , kinnitas Greta uuesti , et ärgu muretsegu , tema saadab selle kirja otsekohe ära , kui tõesti niisugune olukord tuleb . </s> <s> Aga loodame , et seda polegi vaja , oli Volli teema lõpetuseks öelnud . </s> </p>
<p> <s> Aga nüüd kummatigi oli Volliga õnnetus juhtunud ! </s> <s> Armas aeg , ta oleks ehk juba pidanud selle kirja teele läkitama ? </s> <s> See võiski juba sattuda kellegi võõra - hoidku veel , et vaenuliku - silma alla ! </s> <s> Aga ei , selle seifi sisemise sahtli võti on ju ainult Vollil ja teise andis mees temale . </s> <s> Kapi peavõti on aga ka Volli asetäitja käes . </s> <s> Greta mõtted muutusid ärevaks . </s> <s> Peaks nüüd ometi Volli ärkama ! </s> <s> Saaks küsida tema enese käest , et kas on juba aeg kiri teele saata ? </s> </p>
<p> <s> Ta kohendas mehe tekki ja lootis , et haige avab silmad . </s> <s> " Kas soovite ehk juua ? </s> <s> Ma tõin teile jõhvikamahla , " küsis Greta . </s> </p>
<p> <s> Haige noogutas silmi avamata . </s> </p>
<p> <s> Greta ulatas kruusi mehe suu juurde ja too jõi mitu ahnet sõõmu . </s> </p>
<p> <s> " Suur tänu , õde , " sosistas haige . </s> </p>
<p> <s> Kui hea , et ta ometi ärkas , mõtles Greta ja selgitas : " Ma olen Greta . </s> <s> " </s> </p>
<p> <s> " Suur tänu , õde , " kordas mees ja küsis siis katkendlikult ja hingeldades : " Kuidas . . . ma . . . saaks . . . teile tasuda . </s> <s> " </s> </p>
<p> <s> Greta ohkas . </s> <s> Isegi niivõrd raske haige tunneb materiaalset kohustust halastajaõe ja arstide vastu . </s> <s> Selleni on nüüd viinud see kiidetud ja kuldne tasuta arstiabi . </s> </p>
<p> <s> " Mulle ei ole mingit tasu vaja , " püüdis nüüd Greta rahulikult ja aeglaselt lausuda , " olen ju Greta ! </s> <s> Kas te nüüd tunnete mind ära ? " </s> <s> Ja Greta silitas haige kätt . </s> </p>
<p> <s> Kuid Volli ei avanud silmi . </s> <s> Ent ta tõstis aeglaselt Greta käe oma huulteni ja suudles seda . </s> </p>
<p> <s> Ta tunneb mind ikkagi ära , mõtles Greta . </s> </p>
<p> <s> Kumbki aga ei suutnud rohkem rääkida . </s> <s> Haige kurnatusest ja Greta hingeliigutusest . </s> </p>
<p> <s> Las ta puhkab , siis küsin kirja kohta - mõtles Greta . </s> </p>
<p> <s> Ent samal hetkel tuli õde palatisse , vaatas haiget , katsus ta pulssi ja ütles vene keeles : " Palun lahkuge ! </s> <s> Haige olukord on halvaks läinud ! " </s> </p>
<p> <s> Greta tõusis kuulekalt püsti , kuid teinud vaid paar sammu , palus õde : " Ma oleksin veel veidi tema juures ! " </s> </p>
<p> <s> " Ei , pole mõtet . </s> <s> Ta ei taju enam midagi ega tunne teid ära ! " oli õde keelavalt resoluutne . </s> </p>
<p> <s> " Ta tundis mind , ta suudles just minu kätt , " seletas Greta sosinal . </s> </p>
<p> <s> " Või suudles teie kätt ! " ütles õde halvustaval toonil ja näitas käega ukse poole : " Minge kohe , ma kutsun arsti ! " </s> </p>
<p> <s> Gretal ei jäänudki muud üle kui alistuda . </s> <s> Ta vaatas veelkord Volli poole ja lehvitas , ehkki mees seda ei näinud . </s> <s> Ent Greta lootis , et haige ehk tajus seda . </s> </p>
<p> <s> Homme tulen tagasi - tõotas ta endale . </s> <s> Kuid kiri ei anna enam oodata - mis siis , kui kauplusejuhataja asetäitja laseb selle väikese laeka lahti muukida ? </s> <s> Ta istus ju nüüd , nagu asetäitjale kohane , Volli toas . </s> <s> Ei , otsustas Greta hoobilt , seda tuleb teha juba täna õhtul . </s> <s> Ta vaatas oma randmekella - juba veerand kaheksa . </s> <s> Kauplus on nüüd suletud . </s> <s> Õnneks pole Volli oma asetäitjale õpetanud iseenda halba kommet ületunde teha . </s> </p>
<p> <s> Jõudes tänavale , hakkas Greta kiirustades kaupluse poole minema . </s> </p>
<p> <s> Kohale jõudes avas ta ukse oma võtmega . </s> <s> Siis ruttas ta edasi juhataja kabinetti . </s> <s> Ent ka see oli lukku pandud . </s> <s> Kuid Greta teadis , et võti asus leti all naela otsas . </s> <s> Enne kui ta võtme haaras , pani ta oma käekoti mehhaaniliselt leti alla , sinna , kus see tal tööl olles tavaliselt seisis . </s> <s> Jõudnud juhataja kabinetti , hingeldas Greta erutusest ja raudkapi ketas ei tahtnud ta värisevatele kätele alluda . </s> <s> Ent lõpuks hakkas ketas siiski liikuma ja uks avanes . </s> <s> Greta ei pannud tähele , mida see kapp sisaldas , teda huvitas vaid ülemine väike laegas , mis avanes kergelt . </s> <s> Ja seal lamaski mahukas ümbrik ning Greta libistas selle oma mantli sügavasse taskusse . </s> </p>
<p> <s> Raudkapi sulgemine läks juba hulga kergemini . </s> <s> Greta tahtis ruttu siit välja saada . </s> <s> Tal oli alateadlik hirm ja paha eelaime hinges . </s> <s> Saaks vaid kähku minema . </s> </p>
<p> <s> Olles just Volli kabineti ukse sulgenud , kuulis Greta auto pidurdamist ja see kostis väga lähedalt . </s> <s> Greta hiilis akna juurde , et piiluda , mis seal väljas nüüd toimub . </s> <s> Kuid samas paisati uks lahti ja ta nägi kaht miilitsavormis meest ennast põrnitsemas . </s> </p>
<p> <s> Nüüd alles meenus Gretale , et kauplusel on ka signalisatsioonivalve . </s> <s> Volli oli ju igal õhtul valvesse teatanud mingi koodi . </s> <s> Kuidas tal see küll enne ei meenunud ? </s> <s> Mida nüüd neile enesekaitseks öelda ? </s> <s> Ent talle ei antudki aega mõtlemiseks . </s> </p>
<p> <s> " Kes te olete ja mida siit otsite ? " nõudis vanem miilits vene keeles . </s> </p>
<p> <s> Greta ütles oma nime ja lisas , et töötab äris müüjana . </s> </p>
<p> <s> " Miks te pärast kaupluse sulgemist ja valvele teatamist sisse tungisite ? " küsis nüüd noorem miilits juba eesti keeles . </s> </p>
<p> <s> Greta ajas nõutult käed laiali . </s> <s> Aga see , et tal mitte midagi käes polnud , andiski ühe võimaluse . </s> </p>
<p> <s> " Ma unustasin oma käekoti maha ja korterivõtmed on selle sees ! " </s> </p>
<p> <s> " Aga kust te kauplusevõtmed saite ? " </s> </p>
<p> <s> " Need olid mul mantlitaskus . </s> <s> " </s> </p>
<p> <s> Noorem miilits tõlkis Greta poolt öeldu sõnasõnalt venelasele . </s> </p>
<p> <s> " Kus teie käekott siis on ? " uuris juba venelane edasi . </s> </p>
<p> <s> " Ma pole veel üles leidnud . </s> <s> Arvasin ise , et jätsin ta taha peegli juurde , kuid seal seda polnud . </s> <s> Kui lubate , ma vaataksin veel ringi ! " </s> </p>
<p> <s> " Mis meil enam lubada , olete juba jämedalt eeskirju rikkunud ! " </s> </p>
<p> <s> " Ma palun vabandust ! " </s> </p>
<p> <s> " Vabandamine ei aita enam midagi ! " oli venelane range . </s> <s> " Nüüd tuleb teil seletuskiri teha ! " </s> </p>
<p> <s> " Jah , sellest te küll ei pääse , " täiendas noorem miilits eesti keeles , " seni kui vastutav töötaja kohale ilmub , võite oma käekotti otsida ! " </s> </p>
<p> <s> Greta kõndiski miilitsate valvsa silma all mööda kaupluse ruume ringi ja tundis end korraga lapsena , kes mängib " külma ja sooja " mängu . </s> <s> Jõudes ringiga leti juurde , kummardas ta ja teatas : " Nojah , siin see ongi ! " </s> <s> Ta tõstis veidi võidurõõmsalt koti üles , suutes seejuures juba rahulikult sellele situatsioonile vaadata . </s> <s> Õnn oli , et ta selle koti leti alla oli pannud , muidu poleks millegagi end välja vabandanud . </s> </p>
<p> <s> Kuid tema rahu oli siiski ennatlik . </s> </p>
<p> <s> Ärritatud kauplusejuhataja kohusetäitja ilmus kiirustades sisse . </s> <s> Ta oli noorepoolne naisterahvas ja siia kauplusesse suunatud lootuses , et varsti täitub endise juhataja pensioniiga ja ametikoha saab tema endale . </s> <s> Et seda endale kindlustada , oli ta kiiresti ka parteisse astunud . </s> </p>
<p> <s> " Mis teil lahti on ? " nõudis ta rangelt , ja vaadates Gretat vaenulikult , päris : " Mida teie siin teete , seltsimees Jaari ? " </s> </p>
<p> <s> Ent Greta asemel hakkas olukorda selgitama noorem miilits . </s> <s> Ta kõneles sedasama , mida Greta oli äsja selgustanud , lisas ainult veel juurde , et ka käekott on üles leitud . </s> </p>
<p> <s> Juhataja asetäitja vaatas nüüd Gretale päris hävitava pilguga otsa . </s> <s> Talle ei olnud see töötaja algusest peale meeltmööda , kuna märkas , et too on juhataja eriline soosik . </s> <s> Greta tööviljakust ta aga ei märganud , või ei tahtnud märgata . </s> </p>
<p> <s> " Kas teil on ehk mingeid kahtlusi ? " päris vene keelt kõnelev miilits ja lisas : " Ega ikka vist inventuuri tegema hakka ? " </s> </p>
<p> <s> Kuuldes , et üks miilits on venelane , läks juhataja asetäitjagi teisele keelele üle ja hoidis seda joont lõpuni välja . </s> </p>
<p> <s> " Täna jäi kassaraha panka viimata ja see pandi rahakappi ! " teatas ta nüüd ja riivas pilguga oma alluvat . </s> </p>
<p> <s> Greta tundis , et veri tarretub soontes . </s> <s> Kas raha oli ikka kapis ? </s> <s> Kui ei , siis aetakse seegi tema süüks . </s> <s> Kas tõesti saab ta veel vanas eas varga märgi otsaette ? </s> <s> Üks ärev mõte ajas teist lausa taga . </s> </p>
<p> <s> " Loeme kohe komisjoni juuresolekul kassaraha üle ! " tegi noorem miilits ettepaneku , minnes samuti vene keelele üle . </s> </p>
<p> <s> Kõik siirdusid Volli kabinetti , kust Greta hiljuti väljunud oli . </s> <s> Kapp tehti lahti . </s> <s> Vanem miilits nõudis endale kassadokumendid . </s> <s> Ja asus raha lugema . </s> <s> Ta loendas raha kuuldavalt otsekui numbreid õppiv koolipoiss . </s> <s> Selgus , et üheksateist rubla oli ülejääki . </s> <s> Noorem ütles : " Teie kassapidaja on täna vähemalt üht ostjat petnud . </s> <s> " </s> </p>
<p> <s> Ajutine kauplusejuhataja oli näost plekiliseks muutunud ja nüüd vaatas ta Gretat lausa vihkavalt . </s> <s> " See on mingi arusaamatus , " pomises ta miilitsatele . </s> </p>
<p> <s> " Mis ikka , lõpetame asja ära ! " tegi noorem ettepaneku . </s> </p>
<p> <s> " Kuidas nii ! " imestas Greta ülemus ja osutas käega tema poole : " Jaari rikkus jämedalt eeskirju ! " </s> </p>
<p> <s> " Tema teeb meile seletuskirja ! " teatas venelane . </s> </p>
<p> <s> " Kas kohe praegu ? " küsis Greta . </s> </p>
<p> <s> " Muidugi . </s> <s> Siis saame asjad ühele poole . </s> <s> " </s> </p>
<p> <s> Greta istus Volli laua taha ja hakkas paberile oma kaupluses viibimise põhjusi üles tähendama . </s> <s> Venelane seisis ta selja taga ja jälgis tema tegevust . </s> <s> Mida ta nüüd vaatab , mõtles Greta , ise ei oska vist ladina tähtigi . </s> </p>
<p> <s> " Tehke ruttu ! " kamandas Greta ülemus , " siis saame lõpuks minema ! " </s> </p>
<p> <s> " Peaasi , et kõik saab täpselt kirja pandud , " tähendas noor miilits . </s> </p>
<p> <s> Ja Greta mõtles , et kõik kolm on tema vastu vaenulikult meelestatud ja vaatavad praegu talle igas mõttes ülevalt alla . </s> <s> Aga Gretat see ei häirinud , ta tundis isegi rahuldust , et temal pole kohta kommunistide tallalakkujate keskel . </s> </p>
<p> <s> Nii kirjutas ta äsjajuhtunu täpselt ja üksikasjalikult paberile . </s> <s> Tehes seda vihuti liiga pikalt ja koguni veidi kirjandusliku stiiliga . </s> </p>
<p> <s> Kui seletuskirjale sai punkt pandud , ulatas Greta selle eestlasest miilitsale ja ütles : " Palun veel kord vabadust ! " </s> </p>
<p> <s> Noorem mundrimees vedas suu veidrale grimassile ja ütles : " Mis teha , juhtub . </s> <s> " </s> </p>
<p> <s> " Nüüd võite lahkuda ! " lubas venelane . </s> </p>
<p> <s> Greta soovis head õhtut ja läks , silme ees aga praeguse ülemuse nägu , mis rääkis selgemalt kui sõnad , et tema seda lugu küll ei andesta . </s> </p>
<p> <s> Hommikul enne tööleminekut ruttas Greta postkontorisse ja saatis Volli kirja Tartusse . </s> <s> Adressaadi nimi oli talle võõras . </s> <s> Siis läks ta juba kerge südamega tööle . </s> <s> Õhtul üleelatu ei tundunud enam häbina . </s> <s> Oluline oli vaid see , et Volli soov sai täidetud ja seda püüab ta õhtul talle haiglas teatada . </s> </p>
<p> <s> Kuid jõudes kauplusesse , kutsuti ta samas telefoni juurde . </s> <s> Helistas haiglaarst , kes teatas , et Volli Söören oli öösel surnud . </s> </p>
<p> <s> Tuul kandis tuppa vihmajärgset õhuvärskust ning lõi siis plaksatades akna kinni . </s> <s> Helve tõusis ja sulges närviliselt kremooni . </s> <s> Siis hakkas ta uuesti kirjutuslaua laekas tuhnima . </s> <s> Ent just nüüd , mil tal oli kiire , ei leidnud ta otsitavat . </s> <s> Räni oli ju muidu nii hoolas - temal on alati kõike , nii ümbrikuid , paberit kui ka kirjamarke , isegi lennuümbrikuid koos margiga . </s> <s> Pidas ta ju regulaarset kirjavahetust oma venna Kulloga . </s> <s> Tema ise , Helve , oli selles suhtes pisut hooletum , üks kiire ajas alati teist taga . </s> <s> Kirja kirjutaminegi oli tema meelest üks suur ettevõtmine ja nüüd , kus ta sellega hakkama oli saanud , ei leidnud ta kirjamarki ega ümbrikut . </s> <s> Tähendab , tuleb enne poodi minekut siiski postkontorist läbi minna ja kiri Lainele saata , muidu see ununeb . </s> </p>
<p> <s> Tookord , pärast tädi Ollilt küllakutse saamist , oli Helve muidugi tänanud kutse eest ja hiljem teatanud , et sai eitava vastuse . </s> <s> Sellele oli järgnenud Chicagost kiire vastus - andku Helve paberid uuesti sisse ja kui vaja , saadetakse talle ka uus kutse . </s> <s> Kutse oli tõepoolest vananenud , tähtaeg kehtis ju ainult üks aasta . </s> <s> Sel ajal aga toimus Helve elus rida muudatusi . </s> <s> Elu otsekui haaras ta oma keerisesse ja andmata iseendale aega pärast Rolandi surma leinaaja pidamiseks , tormas ta vähem kui pool aastat hiljem siduma oma elu uue mehega . </s> <s> Sündis väike Peeter , keda hellitavalt Peeduks hakati kutsuma . </s> <s> Kõigest sellest kirjutaski Helve täditütrele , et vabandada oma hiljaksjäänud vastamist . </s> <s> Ent reisimise mõtted oli ta maha matnud . </s> <s> Ja nüüd siis ootamatult see uus kutse ! </s> <s> Ei , sellest ei tule midagi välja , täida ainult asjata igasuguseid pabereid ja ainult selleks , et eitavat vastust saada ! </s> <s> Keelas ju isa kategooriliselt teatud isikutelt abi palumise . </s> <s> Pealegi oli Helve seotud lastega . </s> <s> Krislini oleks ehk mõneks ajaks vanaema hooldegi jätta võinud , aga väike Peedu vajas ema hoolt . </s> <s> Nii et jumalaga reisimise plaanid ! </s> </p>
<p> <s> Tusaselt tuhlas Helve veel kord sahtli põhjas , tõmbas igaks juhuks ka ülemise sahtli lahti , tekitas sealgi oma sorimisega pisut segadust , kui äkki ta näpuvahele mingi kviitung sattus . </s> <s> Ükskõikselt heitis Helve sellele pilgu , märkas kviitungil summat viiskümmend rubla ning kortsutas kulme . </s> <s> Jälle oli Räni tellinud mingit kallist meditsiinialast kirjandust , mõtles Helve mitte eriti rõõmsalt . </s> <s> Samas püüdis ta meest õigustada . </s> <s> Oli ju Ränil arsti kohta küllaltki korralik palk , ta töötas pooleteist kohaga ja võis seda endale lubada ning küllap oli see talle ka vajalik . </s> <s> Aga siiski - üks neljandik sellest raamatute peale välja anda oli ehk pisut palju . </s> </p>
<p> <s> Helve pani kviitungi tagasi sahtlisse , tegi selle aga kohe uuesti lahti , et silmapilti kontrollida . </s> <s> Ja tõepoolest - tal oli õigus - raha lähtekohaks oli märgitud Haapsalu . </s> </p>
<p> <s> Imelik , ega siis Räni oma raamatuid ometi Haapsalust ei telli ? imestas Helve , pani kviitundi uuesti tagasi teiste paberite hulka ja lükkas sahtli kinni . </s> <s> Korraga helises telefon . </s> <s> Helve tõstis tusaselt toru , ta oli just tahtnud toast lahkuda , ning kortsutas kulmu , kui kuulis Ulvi häält teisel pool lausumas : </s> </p>
<p> <s> " Tere , Helve ! </s> <s> Ega sa täna poes ei käinud ? </s> <s> Ma tahtsin ainult küsida , ega sa juhuslikult ei tea , kas seal mineraalvett oli ? " </s> </p>
<p> <s> " Ei tea . </s> <s> Pidin just praegu välja minema , ma võin vaadata , " pakkus Helve . </s> <s> " Kas helistan siis sulle ? " </s> </p>
<p> <s> " Ei , ei . </s> <s> Kui sa ei tea , ega sest pole midagi , ma nii igaks juhuks . </s> <s> Ma lähen siis ise vaatama ! </s> <s> Lähed kohe või ? " </s> </p>
<p> <s> " Jah . </s> <s> " </s> </p>
<p> <s> " No siis ehk näemegi veel . </s> <s> Ma lippan ka . </s> <s> " </s> </p>
<p> <s> Helve haaras esikust kostüümjaki ning ruttas välja . </s> </p>
<p> <s> Juba eemalt nägi Helve sirge selja ning sihvakate säärtega tuttavat kuju . </s> <s> Nüüd , mil Helve Mustamäel elas , kohtusid nad sageli ja Helvel polnud nende kohtumiste vastu midagi - vennanaisega tänaval mõni sõna juttu ajada on ju hoopis midagi muud kui päevade viisi üht ja sama elamispinda jagades kokku puutuda . </s> <s> Pealegi oli neil kui noortel emadel meeldiv vahetada muljeid laste kasvamise üle . </s> <s> Ainult vahetevahel käis Ulvi eriline omadus - oma tahtmist teistele peale suruda - talle pisut närvidele . </s> <s> Aga Ulvi kui arst oli harjunud oma patsientidest targem olema ning ilmselt tundis ta sama tarvet ka teiste inimestega suheldes . </s> <s> Nii vähemalt arvas Helve ning püüdis vennanaist mõista . </s> </p>
<p> <s> " Saimegi kokku , " naeratas Ulvi ja andmata aega Helvel vastata , jätkas : " Georg armastab kangesti mineraalvett juua , ma vaatasin järele , see oli otsas . </s> <s> Mõtlesin siis , et toon paar pudelit . </s> <s> Kas lähme edasi ? " </s> </p>
<p> <s> " Ja ainult sellepärast tulidki välja ? " imestas Helve vennanaise kõrval edasi astudes . </s> </p>
<p> <s> " Jah . </s> <s> Pärast lähen võib-olla Reneega oma vanaema vaatama , pole teda ka juba hulk aega näinud , Georgi pärast on alati nii suur mure , et . . . " </s> <s> Ta vaatas usalduslikult Helve poole : " Omavahel öeldes , väljas saab veidi vabamalt hingata ka . </s> <s> Sa ju tead küll oma venda - tema tõsidus ajab vahel lausa hirmu peale . </s> <s> Aga teie ? </s> <s> Kuidas sina ka oma uue abikaasaga elad ? " </s> </p>
<p> <s> " Hästi . </s> <s> Räniga on lihtne hästi elada . </s> <s> Kui tal ainult nii palju tegemist ei oleks ! </s> <s> Ja siis uurib ta veel igasugust meditsiinialast kirjandust , üritab ikka dissertatsiooni lõpetada . </s> <s> Nüüd tellis jälle mingi raamatu või õpiku viiekümne rubla eest ! " </s> <s> Helve ohkas kergelt . </s> </p>
<p> <s> " On alles mehed , " naeris Ulvi . </s> <s> " Hillar ei jäta ka ühtegi ilmunud raamatut ostmata . </s> <s> Õnneks on need odavad . </s> <s> " </s> </p>
<p> <s> " Viiskümmend rubla pole sugugi odav . </s> <s> " </s> </p>
<p> <s> " Ega pole küll , " nõustus Ulvi . </s> <s> " On vist mõni saksakeelne ? </s> <s> Georg ju tellib oma tehnilist kirjandust ka Saksamaalt . </s> <s> Aga minu teada on need küll poole odavamad . </s> <s> Sa võiksid ju Ränilt aru pärida . </s> <s> Ärgu telligu nii kalleid raamatuid , meie poodides on ka venekeelseid teatmeteoseid ja need on üsna odavad . </s> <s> Tee talle asi selgeks . </s> <s> " </s> </p>
<p> <s> Ennäe mul õpetamist , mõtles Helve häiritult , juba hakkab peale ! </s> </p>
<p> <s> " Eks ta ise tea , " vastas Helve hetke pärast . </s> <s> " Ega ta seekord Saksamaalt tellinudki . </s> <s> Kviitungile oli märgitud Haapsalu . </s> <s> " </s> </p>
<p> <s> " Haapsalu ! ? </s> <s> Literatuuri tellimine välismaalt toimub küll Tallinnast , minu arust seda rajoonist tellida ei saagi ! </s> <s> Aga ma võin järele uurida , kui sa tahad , " pakkus Ulvi lahkelt . </s> </p>
<p> <s> " Ole nüüd ikka ! </s> <s> Mis seal uurida , ehk polnudki see raamatu tellimine ! </s> <s> Ja küll ma ise küsin , kui tahan . " </s> <s> Helve oli asjata jututeema üle iseenda peale pahane ning otsustas vennanaisest lahti raputada . </s> <s> " Tegelikult lähen ma nüüd otse , pean postkontorisse kirja ära viskama , mark veel ostmata . </s> <s> Eks teinekord räägime pikemalt . </s> <s> " </s> </p>
<p> <s> Paistis , et Ulvi oli pisut pettunud . </s> </p>
<p> <s> " Olgu pealegi , " noogutas ta . </s> <s> " Eks lähme siis lahku . </s> <s> Ja tervita Ränit ! " </s> </p>
<p> <s> " Aitäh ! </s> <s> Ja sina koduseid ! " </s> </p>
<p> <s> Põgus kohtumine oli lõppenud . </s> </p>
<p> <s> Rongilt maha astudes järgnes Helve inimeste voolule , kes kõik üle väikese väljaku kiirustasid . </s> <s> Haapsalus oli ta ennegi käinud . </s> <s> Tänavgi , kuhu ta minna kavatses , kandis tema endise kodutänava nime ja ta otsustas maja omal käel üles otsida . </s> </p>
<p> <s> Pärast Ulviga jutuajamist oli Helve veel kord uurinud Räni sahtlist leitud rahasaatmise kviitungit , leidnud sealt saaja aadressi koos nimega ning temas oli tärganud naiselik uudishimu . </s> <s> Samas aga meenus talle Krislini jutt väikesest poisist Haapsalus , meenus Räni hajameelsus sõidult tulles , Helve pead hakkasid vaevama igasugused ettekujutused ning uudishimu asendus ohutundega . </s> <s> Asi tuli iseendale selgeks teha . </s> <s> Ränilt ta küsida ei tihanud , küllap oleks mees ise sellest kõigest rääkima hakanud kui oleks vajalikuks pidanud . </s> <s> Aga nähtavasti ei pidanud . </s> <s> Miks ? </s> </p>
<p> <s> Helve kõndis mõtlikult piki Wiedemanni tänavat , uuris majade numbreid ja imetles Haapsalu puitarhitektuuri . </s> <s> Ta jõudis tänavanurgal asuva Peeter I majani . </s> <s> Helve tundis selle ära mantelkorstna järgi , millele algkoolipäevil ekskursioonil olles õpetaja õpilaste tähelepanu oli juhtinud . </s> <s> Helve seisatas ja taipas korraga , et oli ilmselt otsitud majast mööda tulnud . </s> <s> Ta hakkas pikkamööda tagasi astuma , võttis igaks juhuks käekotist kviitungi , et olla kindel aadressi õigsuses , kui märkas teistest veidi tagapool aia sees asuvat väikest elamut . </s> <s> Maja oli rohelist värvi ega paistnud teda ümbritsevate põõsaste vahelt eriti väljagi . </s> <s> Aias , veidi vasakul paistis kaevukook ning selle juures askeldav naine . </s> </p>
<p> <s> Avades aiavärava hakkas Helve süda ärevalt põksuma - milline kohtumine teda ootab ? </s> <s> Ta seisatas hetkeks , otsekui oodates värava kriuksatust ning astus siis ettevaatlikult piki kividega ääristatud rada pidi edasi . </s> <s> Aed lõhnas sügislillede ja kolletanud rohu segust . </s> <s> Põõsastest paremal kuulis Helve keti lõginat ega saanud aru , kas seda põhjustas vette lastud kaevuketi kõla või oli see õuekoera keti lõtk . </s> <s> Samas taipas ta , et koerakett see olla ei saanud - väike tumedakarvaline peni jooksis kurjalt klähvides ja hambaid paljastades otse tema poole . </s> <s> Nähes aga , et tulijast temale ohtu ei ole , jättis klähvimise ning tõmbus vaikselt urisedes tagasi . </s> </p>
<p> <s> " Maks , tule siia ! " kostis nüüd käskiv naisehääl . </s> </p>
<p> <s> Üheaegselt koeraga ilmus hüüdja vaatevälja Helve . </s> </p>
<p> <s> " Tervist ! </s> <s> Vabandage , ma otsin seltsimees Tomingat , " sõnas Helve pisut kohmetunult . </s> <s> Tema ees seisev keskealine heledapäine naine kergitas oma süsimustaks värvitud kulme . </s> </p>
<p> <s> " Seltsimees Tomingat ? " kordas naine . </s> <s> " Teda ei ole kodus , ta on tööl . </s> <s> " </s> </p>
<p> <s> " Kas teie olete abikaasa ? " </s> </p>
<p> <s> " Mina olen naaber . </s> <s> Olen siin praegu lapsehoidjaks . </s> <s> Kas tulite sotsosakonnast või ? " </s> </p>
<p> <s> " Ei , ma . . . " </s> </p>
<p> <s> " Ah ei ole , " pomises naine pettunult , pühkis käed põlle sisse ja haaras veeämbrist . </s> <s> " Ma mõtlesin juba , et tullakse lapse pärast , ma käisin seal rääkimas , et võtku laps päevakodusse . </s> <s> Ega siis meesterahvast pole lapsekasvatajat . " </s> <s> Ta vaatas vilksamisi Helve poole ja nähes tema mõistmatut ilmet , lisas : " Tomingas elas tütrega kahekesi , naine suri tal eelmisel aastal ja nüüd veel see uus hoop . . . " </s> </p>
<p> <s> " Mis siis juhtus ? " </s> </p>
<p> <s> " Karmen ju suri sünnitamisel , laps jäi emata . </s> <s> Jah , hirmus õnnetus . </s> <s> Aga kui te ei ole sealt ametnik . . . " </s> <s> Naine vaatas küsivalt Helvele otsa . </s> </p>
<p> <s> " Ega ei ole küll . </s> <s> Ma tahaksin teiega veidi rääkida , kui tohib . </s> <s> " </s> </p>
<p> <s> " Tohib ikka , " noogutas naine lahkelt . </s> <s> " Eks tulge sisse , tuul on täna veidi vilu . . . </s> <s> Sina , Maks jääd õue ! " tõrjus ta koera ja astus uksest sisse . </s> </p>
<p> <s> Helve järgnes naisele väikesesse kööki . </s> <s> Naine asetas veeämbri taburetile , võttis põlle eest ja tõstis tooli laua alt ettepoole . </s> <s> Tõmbas siis põllega üle toolipõhja ja pakkus : " Istuge , olge hea ! . . . </s> <s> Taevas hoidku ! " hakkas ta samas hädaldama ja haaras toast neljakäpukil köögiuksele tatsanud lapse sülle . </s> <s> " On alles häda selle poisiga , ei püsi hetkegi paigal ! </s> <s> Ei jõua kohe teist kogu aeg passida , muud majapidamistööd ju ka minu kaelas ! </s> <s> Ja eks oma kodu nõua samuti hoolt , tõmba või ennast pooleks ! " </s> </p>
<p> <s> " Lapse võiks tõesti sõime panna , " arvas Helve . </s> </p>
<p> <s> " Peedu vanaisa ütles , et poiss peab vähemalt aasta kodus olema , eks ma siis lubasin naabrimeest aidata ! " </s> <s> Naine ohkas korraks sügavalt . </s> <s> " Ma ju ei teadnud ette , et mu poja perel samutigi abi vaja läheb , seal ka laps sündimas . </s> <s> Ei tea mis see vaene Tomingas siis oma lapselapsega peale hakkab ! . . . </s> <s> Eks ma seepärast sotsosakonnas käisingi . </s> <s> Kuss , kuss ! " manitses naine poissi , kes rebeledes maha tahtis saada , ja andis talle laksu pehmesse kohta . </s> </p>
<p> <s> Poiss hakkas solvunult nutma . </s> <s> Helve tõusis . </s> <s> " Lubage , ma võtan ta korraks . . . " </s> </p>
<p> <s> Naine lubas . </s> </p>
<p> <s> Helve võttis poisi sülle . </s> <s> Kaks väikest pehmet kätt põimusid usalduslikult ta kaela ümber . </s> <s> " Oh , sa väikseke küll , " heldis Helve ja surus liigutatult võõra lapse enda vastu . </s> <s> " Ära nuta ! </s> <s> Vaata parem kui ilusad lilled seal on ! " </s> <s> Ning Helve osutas köögiaknale , mille äärele tamsalõngast heegeldatud pitskardinate taha olid asetatud lillepotid . </s> </p>
<p> <s> Nutt vaibus . </s> <s> Helve vaatas poisile otsa . </s> <s> Suured nukrad silmad ja kergelt lokkis juuksed . . . </s> <s> Just nagu minu Peedulgi , mõtles Helve . </s> <s> Ja taipas korraga , et sellel poisil ja tema pojal olid ühesugused nimed . </s> <s> Aga ei , tema poeg on ju tegelikult Peeter , nii seisis sünnitunnistusel . </s> <s> Nüüd meenus Helvele , kuidas Räni , kuulda saades , et Helve ootab last , nõudis : " Ühte pead sa mulle lubama - poisi nimeks paneme Peeter ! </s> <s> Juba väikese poisina mõtlesin ma , et kui mul on kord poeg , siis olgu ta nimi Peeter nagu minu isal oli . </s> <s> Sa ju lubad seda , eks ! " </s> <s> Helve ei lubanud . </s> <s> Ent kui sündis poiss , sai Räni soov täidetud . </s> <s> Ja äkki sähvatas mõte : Mis siis , kui Räni seda oma soovi ka teistele oli avaldanud ? </s> <s> Ehk oli ka selle Peedu pärisnimi Peeter ? </s> </p>
<p> <s> Köök Helve ümber näis korraga täis ohte . </s> <s> " Kas Peetri isa oma last siis kasvatada ei aitagi ? " päris ta , süda erutusest kurku tõusmas . </s> </p>
<p> <s> " Kui aus olla ja nii palju kui mina tean , siis ei teinud ta algul lapsest väljagi . </s> <s> Ega Karmen vist ei rääkinud talle ka , et last ootab . </s> <s> Ma tundsin seda meest , elas poisikesena siin läheduses . </s> <s> Nägin neid eelmisel suvel mitu korda koos , siis kadus mees jälle Tallinnasse . </s> <s> Ja kui ma siis kuulsin , et tüdruk on sedapsi , oli mulle kohe selge , kelle oma see on ! " </s> </p>
<p> <s> Naise hääles kõlas väikene uhkusenoot . </s> <s> " Ja nüüd äkki hakkaski poisi nimele raha tulema , eks mehe südametunnistus vist ärkas ! " </s> </p>
<p> <s> Helve pani tähele , et naine ei vaielnudki vastu , kui last Peetriks nimetati . </s> <s> Tähendab , tema oletustel võis tõepõhi all olla . </s> </p>
<p> <s> " Ma pean minema , " sõnas Helve äkki ja ulatas lapse naisele tagasi . </s> </p>
<p> <s> " Pange ta rahulikult maha , las harjutab käimist , " sõnas naine . </s> <s> " Ja vabandage mind , läksin siin oma jutuga hoogu , pole veel kuulnudki , mis teid siis siia tõi ? " </s> </p>
<p> <s> Helve pani lapse põrandale , kus see kohe akna poole lilli vaatama tatsas , ja tõstis segaduses pea . </s> <s> Kõike seda , mis teda huvitas , oli ta juba teada saanud , kas ongi enam mõtet oma tuleku tegelikest põhjustest juttu teha . </s> <s> Siis tabas ta pilk veeämbrit ning ootamatult lipsas vale üle huulte : " Nägin , et teil oli kaev õues . . . et võtsite vett . . . mõtlesin , et ehk saaks veidi juua , koledasti ajab janutama . </s> <s> " </s> </p>
<p> <s> " Ja sellepärast tulitegi ? " sõnas naine pettunult , heitis Helvele umbuskliku pilgu , võttis kopsiku ja ulatas Helvele . </s> <s> " Võtke ise , vesi on puhas . </s> <s> Jooge aga janu täis ! " </s> </p>
<p> <s> Helvel polnud janu , ent ta jõi vägisi ära peaaegu pool kopsikut , et ainult mitte ebausutavana näida . </s> <s> Siis tänas ta ja lahkus vabandades . </s> </p>
<p> <s> Tagasiteel rongis , kuulates rongirataste monotoonset mürinat , sulges Helve silmad . </s> <s> Pimedus ta laugude all otse kubises igasugustest tulevikuplaanidest , millede täitmiseks tuli koguda jõudu . </s> <s> Jah , jõudu oli vaja , et end Ränist lahutada . </s> <s> Räni oli hea mees ja hea isa ning Helve taipas , millest ta võib ilma jääda ja millest on ilma jäetud väike poiss Haapsalust , kellel samutigi oleks õigus isa armastusele . </s> <s> Kuidas käituda nüüd , mil asi oli peaaegu selge ? </s> </p>
<p> <s> Ei , veel ei tohi Räni teada saada , et ma Haapsalus käisin , veel mitte ! otsustas ta siis . </s> <s> Vähemalt täna mitte . </s> <s> Tuleb endas selgusele jõuda ja siis alles rääkida Räniga . </s> </p>
<p> <s> Rongilt ruttas Helve vanemate juurde . </s> <s> Ta vaatas kella . </s> <s> Hea oleks kui jõuaks poisi enne Räni ja Krislini kojutulekut ära tuua , mõtles ta ja kiirendas sammu . </s> </p>
<p> <s> Kohe sisseastudes sattus ta vastamisi isaga . </s> </p>
<p> <s> " Küll sul oli alles pikk arstilkäik , " imestas isa . </s> <s> " Mis sulle öeldi ? " </s> </p>
<p> <s> " Mille kohta ? </s> <s> Aa . . . ei midagi hullu . </s> <s> Need on lihtsalt piimanäärmete tihendid . " </s> <s> Helve oli vanematele öelnud , et läheb nõuandlasse , seal võib aga kauem minna ja tõi Peedu seepärast nende juurde hoida . </s> <s> Tegelikult oli Helvel tõepoolest mure oma tervise pärast , mingi väike mügarik paremas rinnas vajas kontrollimist . </s> <s> Selle käigu otsustas ta ette võtta lähipäevadel . </s> <s> Ning lisaski seepärast : " Tuleval nädalal käin igaks juhuks ka Hiiul ära . </s> <s> " </s> </p>
<p> <s> Murekorts tekkis isa otsaette . </s> <s> " Tee seda tingimata ! " </s> </p>
<p> <s> Nad olid elutuppa jõudnud . </s> <s> Poiss sirutas vanaema sülest käed emale vastu . </s> </p>
<p> <s> " Peedukene ! " heldis Helve ja kallistades poega , lausus : " Ma hoiaksin sind kogu aeg niiviisi süles , aga ei tohi , rikun su veel ära ! " </s> </p>
<p> <s> " Tohib ikka , hellust tohib alati anda ! " naeratas Meeri ja küsis : " Kuidas sul läks ? " </s> </p>
<p> <s> " Normaalselt , " vastas Helve ruttu . </s> <s> " Aga nüüd me peame küll minema , muidu Räni ja Krislin jõuavad veel enne meid koju , meie aga peame veel toidu üles soojendama . </s> <s> " </s> </p>
<p> <s> Ema noogutas ning isegi sõnas mõistvalt : </s> </p>
<p> <s> " Eks te minge pealegi ! </s> <s> Ja ära unusta - meile võid sa lapsed igal ajal tuua ! </s> <s> Peeter on nii tragi poiss , pane tähele - temast tuleb veel kindral ! " </s> </p>
<p> <s> Helve muigas . </s> <s> " Punaarmees või ? " </s> </p>
<p> <s> " Ei , mispärast ! </s> <s> Tema aeg on alles ees ! </s> <s> Ega siis punased igavesti võimul püsi , ükskord saate veel Peetri üle uhkust tunda ! </s> <s> Isa eeskuju on siin loomulikult väga tähtis , nii et hoolitsege tema eest ! " </s> </p>
<p> <s> Kui isa teaks , mõtles Helve , kui ta ainult teaks , et kusagil on veel üks Peeter , kes samutigi isa hoolt ja eeskuju vajaks , mis ta siis ütleks ? </s> </p>
<p> <s> " No , Peeter , kas sa lahkudes vanaisale patsi ka lööd ? " tingis Georg nüüd ning Helve pani tähele , et isa nimetas poissi alati tema õige nimega - Peeter , mitte aga hellitavalt Peedu , nagu nemad emaga seda tegid . </s> </p>
<p> <s> Koju tulles leidis Räni naise poja voodi eest , embas teda ning surus oma pea Helve juustesse . </s> <s> Nüüd tundis Helve oma mõtete lootusetut sassisolekut ja taipas , et Räni tähendas talle siiski rohkem kui ta oli arvanud . </s> <s> Kui peaks õige Lehtiga kõige üle nõu , välgatas siis läbi Helve pea . </s> <s> See mõte rahustas teda pisut , sest eks ütleb ju vanarahva tarkuski , et jagatud mure on pool muret . </s> <s> Ning ta läks kööki , et mehele ja tütrele süüa anda . </s> </p>
<p> <s> Juba mitu päeva oli Helve endast väljas . </s> <s> Ta otse tundis , nagu oleks tema hing täis laengut , mis ihkab plahvatust . </s> <s> Seda plahvatust oli Helve siiski suutnud vältida . </s> <s> Mingi sisemine hääl ütles , et on vara Räni käest aru pärida , liiatigi kus ta polnud kindel oma tegutsemise tulemustes . </s> <s> Tugevasti oli kõikuma löönud usk , et inimene on ise oma õnne sepp . </s> <s> Sest kuidas sa kindlustad endale õnne , kui su teele tulevad ettenägematud katsumused ! </s> <s> Haapsalus käik painas Helve meeli . </s> <s> Kuni ta lõpuks telefonitoru võttis ja Lehti numbri valis . </s> </p>
<p> <s> " Suurima rõõmuga , " vastas täditütar Helve ettepanekule . </s> <s> " See klapib suurepäraselt ! </s> <s> Vallo ongi sõidus ja ema Pisi-Gretaga " Lumivalgukest " vaatamas . </s> <s> Nii et kui sulle sobib , tuleksin kohe praegu ! " </s> </p>
<p> <s> Kui Helve täditütrele ukse avas , tundis ta suurt kergendust . </s> <s> " Ma juba kartsin , et sa ei tulegi ! " pahvatas ta ja kaelustas Lehtit . </s> </p>
<p> <s> " Kuidas siis teisiti ? </s> <s> Ma ju lubasin ! </s> <s> Ega siis Mustamäele sõit nii lihtne olegi . </s> <s> Pealegi lipsasin ma kohvikust läbi , see võttis ka omajagu aega ! " </s> <s> Ning Lehti ulatas nõole pagarilõhnalise pakikese . </s> <s> " Palun , tõin mõned korbid . </s> <s> " </s> </p>
<p> <s> " Oo ! </s> <s> Suur tänu ! </s> <s> Mul kohv juba termoses , nii et võime kohe kohvitama ja juttu ajama hakata . </s> <s> " </s> </p>
<p> <s> " See on kena , " naeratas Lehti , " saab närvi rahustada . </s> <s> Seal kohvikus , ma vihastasin end päris välja . . . " </s> </p>
<p> <s> " Mis siis juhtus ? " </s> </p>
<p> <s> " Ma palusin korpe ja müüja vastab , et ei ole ja pöördub juba järgmise ostja poole . </s> <s> Kuid mina hüüan vahele , et teil on ju korpe ja näitan näpuga vitriini , kus korpe veel üksjagu . </s> <s> Siis vaatab müüja mind kui kummitust ja ütleb : need on ju vatruškad , ega unusta lisamata , et ma küsigu teinekord ikka nii , et sellest aru saab . </s> <s> Sa kujuta ette , on ju vihastamise väärt ! " </s> </p>
<p> <s> " Uskumata , kuhu me jõudnud oleme , see ei aja mitte naermagi ! " arvas Helve . </s> </p>
<p> <s> " Pigem nutma . </s> <s> " </s> </p>
<p> <s> Kui nad juba kohvilauas istusid , hakkas Helve täditütrele kiiresti ning ilma eriliste emotsioonideta jutustama oma sõidust Haapsallu ja kõike seda , mida ta seal teada sai . </s> <s> Sealjuures valdas teda ebamäärane tunne , nagu ei puudutaks juhtunu üldsegi mitte teda ennast , vaid kedagi võõrast . </s> </p>
<p> <s> Kui kõik oli südamelt ära räägitud , vaatas Helve nõo otsa ning jätkas juba hingestatult : " Muidugi oleks õige sellest Ränile rääkida , see on selge ! </s> <s> Aga , Lehti , ma lihtsalt kardan seda teha . </s> <s> Küll oleks hea , kui ta vaidleks vastu ja ütleks , et nägin tonte . </s> <s> Aga kui see siiski on tõsi ja ta tunnistab seda ? </s> <s> Kui see laps on tõepoolest tema poeg ! </s> <s> Mida ma siis teen ? " </s> </p>
<p> <s> " Sa mõtle sellele , et see lugu sai alguse ajal , mil sul temaga veel mitte midagi ei olnud . </s> <s> Ta pole ju sind abielu ajal petnud , see on kõige tähtsam ! " </s> </p>
<p> <s> " Pole petnud , aga pole ka usaldanud , " trotsis Helve , " ta oleks pidanud mulle sellest poisist ikkagi rääkima . </s> <s> " </s> </p>
<p> <s> " Ära selles teda süüdista , " püüdis Lehti Helvet rahustada , " ma arvan , et Räni tahtis sellega sind just hoida . </s> <s> Pealegi ei muuda see ju midagi . </s> <s> " </s> </p>
<p> <s> " Vähemalt teaksin siis , et ta on minu vastu absoluutselt aus . </s> <s> Aga nii võin ma ju mõtlema hakata , et tal on neid lapsi veel mujalgi ! " </s> </p>
<p> <s> Lehti vaatas teraselt Helvele otsa - ega ta ometi midagi ei oletanud ? </s> <s> Ei , õnneks mitte . </s> <s> Praegu on täditütrel niisugune meeleolu , et ta lihtsalt peab oma meest kahtlustama . </s> </p>
<p> <s> " Ära nii drastiliselt mõtle , " ütles ta seejärel , " kuid miski pole ju võimatu . </s> <s> Arvesta sellega , et su mees on vist juba viiekümne aastane ja sa ometi ei arvanud , et ta terve elu oleks ilma naisteta mööda saatnud ! </s> <s> Ta ei paistagi välja paadunud vanapoisina . </s> <s> " </s> </p>
<p> <s> " Muidugi mitte . </s> <s> Üldse on ta mees , kes minu arvates naistele imponeerib , " naeratas nüüd juba Helve . </s> </p>
<p> <s> " Ja kõige tähtsam on , et ta sind armastab ! </s> <s> Olgu peale , mis enne abielu juhtus , nüüd on ta sinu mees ja hoiab sind väga . </s> <s> " </s> </p>
<p> <s> " Aga armastusega kaasneb usaldus , " ajas Helve ikka veel jonni ja kordas , " ta oleks pidanud mulle sellest Haapsalu poisist rääkima ! " </s> </p>
<p> <s> " Ma arvan , et ta lihtsalt ei taha su hingerahu rikkuda ! " </s> </p>
<p> <s> " Hingerahu rikkuda ! " hüüatas Helve . </s> <s> " Aga see , et ta seda minu eest varjab , see just rikubki hingerahu ! </s> <s> Ka Roland varjas minu eest kaua aega oma lapsepõlve tragöödiat , aga see oli midagi muud ! </s> <s> See oli sõjakoledus , mis ta psüühiliselt haigeks muutis ! </s> <s> Räni aga on arst , ta ravib haigeid ! </s> <s> Ma olin nii rõõmus temaga abielludes , mõtlesin , et lõpuks ometi on saabunud tõeline õnn , sest ka ema oli unustanud mu kapriisitsemised ! </s> <s> Nüüd aga pean ma ise piinlema ! </s> <s> Mille pärast , Lehti , ütle , mille pärast ? ! </s> <s> Kas tõesti tasub saatus mulle kätte mu patud . . . ? " </s> </p>
<p> <s> " Ära kujuta ette , Helve ! </s> <s> Mis pattu sa siis nii teinud oled ! " </s> </p>
<p> <s> Helve muigas kibedalt , ta ei saanud süümepiinata mõelda päevale , mil Roland suri . </s> <s> Ent hakkas pihtima hoopis muud : " Rumal olin , vaat mis ! </s> <s> Tead . . . , ma pole seda veel kellelegi rääkinud , aga . " </s> <s> Helve ohkas ja jätkas : " Vaata . . . , kui ma laps olin , see oli varsti pärast seda , kui ema meie juurest ära läks - sa ju tead küll mu vanemate lugu - siis ühel päeval , õigemini õhtul , kui ma isale head ööd ütlema läksin . . . </s> <s> Meil oli tavaks saanud enne magamaminekut vanemaid kallistada ja head ööd soovida . . . " </s> </p>
<p> <s> " Jah ? </s> <s> Ja siis . . . ? " </s> </p>
<p> <s> " Isa istus tol korral , nagu sageli pärast ema lahkumist , mõtetes diivanil ja kui ma tema juurde läksin , tõmbas ta oma pea kõrvale ja lausus : " Taevas küll , kuidas sa mulle oma ema meelde tuletad ! " </s> <s> Ma tegin sellest omad järeldused , ma ju arvasin , et isa põlgas ema . . . </s> <s> Sellest ajast peale püüdsin ma teha kõik , et emale mitte sarnaneda , ma vist hakkasin teda oma alateadvuses isegi vihkama . . . " </s> </p>
<p> <s> " Ära muretse , see polnud patt . </s> <s> Olen kindel , et ema on sulle andestanud . </s> <s> Nüüd sa ju ei mõtle enam niiviisi ? " </s> </p>
<p> <s> " Ei ! " </s> <s> Helve raputas ägedalt pead . </s> <s> " Paljudest asjadest saan ma nüüd hoopis teisiti aru . </s> <s> Ei , ma ei vihka teda , isegi kahju on vahel . . . </s> <s> Elada ilma lasteta . . . </s> <s> Jah , nüüd saame me omavahel hästi läbi . </s> <s> Nii et ka selles osas oleks nagu kõik korras . </s> <s> Aga sina ? </s> <s> Te saate omavahel hästi läbi ? " </s> </p>
<p> <s> " Keda sa mõtled , kas ema või Valloga ? " </s> </p>
<p> <s> " Praegu mõtlesin ema , kuid räägi mõlemast . </s> <s> Räägi üldse vahepeal enda elust ? " </s> </p>
<p> <s> " Jah , kuidas nüüd öelda , pealtnäha saame emaga hästi läbi , kuid see pole ikkagi nii nagu peaks olema . </s> <s> See minu libaelu , kui ma Innogentiga abielus olin , annab veel praegugi end tunda . </s> <s> Kui ema Siberist tagasi tuli , keelasid ju Innogenti ja ämm mul temaga üldse läbikäimise . </s> <s> Ja mina , hull inimene , kuulasin neid ! </s> <s> Mul on praegugi häbi sellele mõeldes ja häbi selle abielu pärast . </s> <s> " </s> </p>
<p> <s> " Aga pärast tema surma võtsid ju tädi Greta enda juurde ? " </s> </p>
<p> <s> " Jah . </s> <s> Ja ma püüan hea tütar olla . </s> <s> Kuid midagi jääb ikkagi puudu . </s> <s> Ma ei ole temaga päris avameelne , olen veidi ehk reserveeritud . </s> <s> Tead , see pikk lahusoleku aeg annab veel end tunda . </s> <s> Ma loodan , et kunagi ikka saame sellest üle . </s> <s> " </s> </p>
<p> <s> " Kuid Valloga ? " </s> </p>
<p> <s> " Valloga saame imehästi läbi . </s> <s> " </s> </p>
<p> <s> " Ei tülitse kunagi ? " </s> </p>
<p> <s> " Tülitseme ikka , " naeris Lehti , justkui oleks tülitsemine mingi voorus , " ja vaidleme tihti , kuidas muidu . </s> <s> Aga see läheb kõik üle . </s> <s> Kui on arusaamatusi , siis istume maha ja räägime asja sirgeks . </s> <s> Mõlemad oleme järele andnud . </s> <s> Mitte nõnda nagu esimese mehega oli , mida tema ütles , see oli kui seadus . </s> <s> Kui ma mõnikord püüdsingi vastu vaielda , siis oli ta nädal aega vihane ega rääkinud minuga sõnagi . </s> <s> Ah , " lõi Lehti tüdinult käega , " miks ma täna teda üldse meenutan . </s> <s> Eks sina tead ju niigi kõiki mu elu halbu ja häid külgi . </s> <s> " </s> </p>
<p> <s> " Ühte ma siiski ei tea ja kui sa ei pahanda , siis küsingi seda . </s> <s> Ütle Lehti , kas Pisi-Greta isa oli abielumees ? " </s> </p>
<p> <s> " Ei , vaba mees , " vastas Lehti kõhklemata . </s> </p>
<p> <s> " Kas ta ei tahtnud sinuga abielluda ? " </s> </p>
<p> <s> " Mina ei tahtnud . </s> <s> " </s> </p>
<p> <s> " Miks ? " </s> </p>
<p> <s> " Sellepärast , et tahtsin mingi egoismi ajendil last ainult endale . </s> <s> Oma ebaõnnestunud abielu jooksul igatsesin nii väga lapse järele , lootsin et ehk kogematagi jään rasedaks . </s> <s> Aga nagu ikka , jäi Innogenti soov peale ja last ta mulle ei teinud . </s> <s> Ja kui ma mõne aasta pärast teise mehega rasedaks jäin , ei mõelnudki ma abielule . </s> <s> Kartsin , et see kujuneb samasuguseks kui oli esimene . </s> <s> Tahtsin ainult last . </s> <s> " </s> </p>
<p> <s> " Aga Valloga abiellusid ikkagi ? " </s> </p>
<p> <s> " Jah , siis oli juba rohkem aega mööda läinud ja hakkasin jälle mehi usaldama . </s> <s> Ja Vallo on ikkagi Vallo ! " hakkasid Lehti silmad juba mehele mõeldeski särama . </s> </p>
<p> <s> " Kas sa seda teist meest oled mõnikord kohanud ka ? " küsis järsku Helve . </s> </p>
<p> <s> " Olen jah , juhuslikult , " vastas Lehti kindlalt , sest ta rääkis ju ikkagi peaaegu õigust . </s> <s> " Aga tema on mu elust kadunud . " </s> <s> Ja ta mõtles , et ehkki kõik see mis neil Räniga juhtus , toimus enne Helvega abiellumist , ei tohi täditütar seda kummatigi teada saada . </s> <s> Aga kui ta kunagi siiski sellest kuuleb ? </s> <s> Kas Helve andestaks talle tema praeguse vaikimise ? </s> <s> Ei , sellele ei taha praegu mõeldagi . </s> <s> Loodetavasti ei tule see iialgi välja . </s> <s> Pisi-Greta on õnneks oma ema sarnane ja heledate juustega . </s> <s> Ta on hoopis erinev kui Peedu oma tumeda krässus peaga . </s> <s> Ka Haapsalu Peeter pidavat Helve jutu järgi täpselt samasugune olema . </s> <s> Ja ehkki Lehti vahete-vahel Pisi-Greta naeratuses midagi ränilikku tabas , rahustas ta end sellega , et seda nägid kindlasti ainult selle silmad , kes seda seost otsida teadis . </s> </p>
<p> <s> " Miks sa mõttesse jäid ? " </s> </p>
<p> <s> " Jäin vist oma elule mõtlema . </s> <s> Aga jätame nüüd minu . </s> <s> Tulin ju selleks siia , et sind veidi rahustada . </s> <s> " </s> </p>
<p> <s> " See ongi sul juba natuke korda läinud . </s> <s> Sul on õigus , see juhtus ikkagi kõik enne meie abiellumist , " nõustus Helve . </s> <s> " Aga ma ei tea , kas peaksin ehk siiski ise sellest Räniga juttu tegema ? " </s> </p>
<p> <s> " Võibolla oota veel , Helve ! </s> <s> Tihtipeale on nii , et aeg paneb ise asjad paika . </s> <s> " </s> </p>
<p> <s> " Ma mõtlesin kord , et läheks õige selgeltnägija juurde . </s> <s> Kuulsin , et siin Mustamäel on selline imeline naine , kes kõik . . . " </s> </p>
<p> <s> " Kas sa usud neisse ? " katkestas teda Lehti . </s> </p>
<p> <s> " Ma ei tea isegi . </s> <s> Aga ega see mult tükki ära võta ! " </s> </p>
<p> <s> " Arvan , et õige nõuandja on ikka oma enda südametunnistus . </s> <s> Aga mõnikord läheb nende ennustus ka kümnesse , kuid see võib ju ka juhus olla . </s> <s> Muide , minu emale ennustas mustlane palju häda ja viletsust ja seda tal Siberis näha tuligi , " rääkis Lehti , ja siis meenus talle veel : " Ema rääkis , et kord Pärnus kui nad sinu emaga veel noored olid , olevat mustlaseit neile öelnud : teiesugustel naistel võib elus küll leiva puudust tulla , kuid meeste puudust mitte kunagi . </s> <s> " </s> </p>
<p> <s> Helve naeris . </s> <s> " See ju paika ei pidanud , tädi Gretal pole ju peale onu Antoni enam meest olnud . </s> <s> " </s> </p>
<p> <s> " Kuid võinuks ju olla . </s> <s> Nii paljukest kui mina olen tähele pannud , oli isegi tema endine ülemus Volli Sören , kes hiljuti suri , ema suur austaja . </s> <s> Ehk on mõni veelgi olnud , meie ju omavahel sellistest asjadest ei räägi . </s> <s> Aga mida ma lobisen . </s> <s> Sinu probleemi me pole ikka suutnud lahendada . </s> <s> " </s> </p>
<p> <s> " Aga rahustasid küll . </s> <s> Tead , Lehti , juba seegi on hea , et sain südamelt kõik ära rääkida , " oli Helve tänulik . </s> </p>
<p> <s> Teisest toast oli lapsehäälitsust kuulda . </s> </p>
<p> <s> " Ärkaski üles mu silmaterake , " ütles Helve . </s> <s> " Oota , ma toon ta siia ! " </s> </p>
<p> <s> Kui Helve varsti tumedapealise poisikesega , kelle põsed olid magamisest punased kui ladvaõunad , naasis , jäi Lehti vaatama tema õnnelikku nägu ja ütles : " Kulla Helve , kõik probleemid on lahendatavad , eriti kui sul on nii imearmas põnn ! " </s> </p>
<p> <s> Helve naeris . </s> <s> Kellele siis ei meeldiks oma lapse kohta komplimenti kuulda . </s> </p>
<p> <s> " Küll on tore , et sa tulid . </s> <s> Nüüd saime rääkida . </s> <s> Kartsin juba , et ehk Räni jõuab enne valvest tagasi , aga nüüd tuli meelde , et ta lubas ju veel ema juurde minna , et Krislin koju tuua . </s> <s> Ema tahab teda aegajalt oma juurde võtta . </s> <s> " </s> </p>
<p> <s> Lehti võttis täditütrel ümbert kinni ja ütles : " Siis on hea . </s> <s> Eks mul ole kah aeg koju minna . </s> <s> " </s> </p>
<p> <s> Kogu öö ja hommikupooliku oli sadanud . </s> <s> Aknast välja vaadates võis näha , et tänavad olid veeloikudes ja taevast katsid veelgi hallikad pilved , tähendab , võis karta uut sadu . </s> </p>
<p> <s> Õue minna küll praegu ei tahaks , mõtles Georg . </s> <s> Aga raamat sai läbi loetud . </s> <s> Nii et võis rahuliku südamega Meerile tööle vastu minna , seda oli ta lubanud ja lubadus tuli täita . </s> </p>
<p> <s> Georg heitis pilgu kellale - Hillar ja Ulvi polnud veel töölt tulnud ning väike Reneegi alles lasteaias . </s> <s> Vahetevahel oli Georg ise lapsele järele läinud , ta tegi seda meeleldi . </s> <s> Aega selleks oli piisavalt , tööl ta ju ei käinud . </s> <s> Mõnikord oli Georg küll mõelnud , et aitab logelemisest , tarvis on endale mõni sobiv töökoht leida . </s> <s> Pealegi oli " Õhtulehe " kuulutuste rubriik tööpakkumisi täis , ent ükski neist ei sobinud talle , tema sapööriteadmisi ei näinud kellelgi vaja minevat . </s> <s> Ja kui Georg siis otsustas ka mõnel muul alal kätt proovida , iga töö peale oli tal ju soont , tõmbas uus haigushoog nagu kiuste tema kavatsustele kriipsu peale . </s> </p>
<p> <s> Georg ei kuulnudki esikuukse avamist . </s> <s> Korraga aga seisis poeg tema toauksel . </s> </p>
<p> <s> " Hillar ! </s> <s> Tulid täna õige varakult . </s> <s> " </s> </p>
<p> <s> " Ulvi lubas poisi ise ära tuua . </s> <s> Kuidas su tervis on ? " </s> </p>
<p> <s> " Pole viga . " </s> <s> Georg võttis öökapilt raamatu ja ulatas pojale . </s> </p>
<p> <s> " Aa . . . </s> <s> " Ivan Denissovitš ! </s> <s> Said läbi ? " </s> </p>
<p> <s> Jah . </s> <s> Solženitsõn on aus kirjanik , ometigi üks mees , kes julgeb tõde paljastada ! </s> <s> Sa võiksid seda oma Julgeoleku-sõbrale lugeda anda , las näeb kui suuri tegusi Venemaal tehakse ! " </s> </p>
<p> <s> " Ta on mu kursusekaaslane , mitte sõber , " parandas Hillar ja küsis : " Kas sa ikka veel arvad , et ta on kommunist ? </s> <s> Ma ju rääkisin sulle . . . " </s> </p>
<p> <s> " Hea küll , hea küll ! </s> <s> Sa ju tead minu põhimõtteid ! " </s> </p>
<p> <s> " Jah , isa ! </s> <s> Ja ma austan sinu põhimõtteid , nende nimel jätsin ma ju Helvele sõiduloa abistamisegi sinnapaika ! </s> <s> Aga muide , " Ivan Denissovitši " on ta kindlasti lugenud . . . </s> <s> Ah jaa , ma toon sulle tervitusi , sa ei oska ära arvatagi kellelt . </s> <s> Kas sa mäletad veel Ott Lünka ? " </s> </p>
<p> <s> Georg tõstis üllatunult silmad . </s> <s> Vanadest tuttavatest kuuldasaamine rõõmustas teda alati . </s> </p>
<p> <s> " Pioneerpataljoni poiss ! </s> <s> Miks ma ei mäleta . </s> <s> Käis veel Helvele matemaatika järelaitamise tunde andmas ! </s> <s> Mõne aasta eest ma isegi kohtasin teda tänaval ja siis tuletasime vanu aegu meelde . </s> <s> Kas temalt toodki tervisi ? " </s> </p>
<p> <s> " Jah . </s> <s> Ja tead , isa , ma vist lähen TPI-sse ehitust õppima ! </s> <s> Tema ise on seal õppejõuks . </s> <s> Seltsimees Lünk arvas , et ma pole sugugi vana uue elukutse omandamiseks . </s> <s> " </s> </p>
<p> <s> " Loomulikult pole . </s> <s> Kakskümmend üheksa pole veel mingi iga . </s> <s> Ja tegelikult pole inimene kunagi vana õppimiseks ! " </s> <s> Georg oli meeldivalt üllatunud . </s> <s> Ta oli mitmel korral kahetsenud , et poeg tema huvialasid pole omandanud . </s> <s> Nähtavasti oli ta eksinud . </s> <s> " Mis Ulvi sellest arvab ? " </s> </p>
<p> <s> " Meil oli temaga sellest korra juttu , ta kardab , et läheb raskeks . </s> <s> Aga ma arvan , et seda otsustan siiski mina ise . </s> <s> Ja tööl võiksin ju endiselt käia , poole kohaga muidugi , " oli Hillar täis otsustavust . </s> <s> Ta tahtis veel jätkata , aga ei jõudnud , sest parajasti siinkohal avanes tasahilju toauks ja sisse astus Ulvi . </s> </p>
<p> <s> " Tere ! " </s> <s> Ta vaatas pahaselt Hillari poole ja ütles kärsitu häälega : " Sa oled siin ! </s> <s> Ja lapse unustasid muidugi lasteaeda ! </s> <s> Ole hea , mine too kohe ära , ma pean Georgiga rääkima ! " </s> </p>
<p> <s> Hillar köhatas piinlikkust tundes . </s> <s> Teda ajas lausa marru , et naine teda alatasa kamandas . </s> <s> Eriti aga hakkas vastu see , kui ta seda isa juuresolekul tegi . </s> <s> Tuhvlialuse roll ei meeldinud Hillarile . </s> </p>
<p> <s> " Kulla naine , mitte mina ei unustanud , vaid sina ! " surus ta läbi hammaste , ennast taltsutada püüdes . </s> <s> " Aga oma poja toon ma loomulikult koju , sel teemal me vaidlema ei hakka ! " </s> <s> Ning pöördudes isa poole , lisas : " Ma siis lähen ! </s> <s> Mis parata - naistel on alati õigus ! </s> <s> Aga hiljem tahan ma sinuga sel teemal veel rääkida . </s> <s> " </s> </p>
<p> <s> Kui uks Hillari järel oli sulgunud , tõmbas Ulvi pruuni nahkpõhjaga tooli akna alt lähemale ja istus . </s> </p>
<p> <s> " Tohib , eks ? </s> <s> Ma ei tea , millest te siin omavahel arutasite , aga sa ära pahanda , kui ma ütlen , et arvatavasti on minu jutt olulisem ! " </s> <s> Ulvi nägu õhetas , ta suured kaunid silmad välkusid , kui ta oma käe ärritatult Georgi omale pani ja ütles : " Georg , mul on sulle halb uudis ! </s> <s> Ma sain midagi kohutavat teada ! " </s> </p>
<p> <s> " Midagi kohutavat ? " </s> <s> Georg tõmbas oma käe ettevaatlikult ära ja tegi asja taskurätiku otsimiseks . </s> <s> Esmakordselt tundus talle minia tuppa tormamine kohatuna , ta oleks pojaga veel üht-teist arutada tahtnud . </s> <s> " Mis siis juhtus ? " </s> </p>
<p> <s> " Oh , ma ei tahaks seda kohe rääkidagi , aga ma pean ! </s> <s> Ma olen ju ikkagi selle pere liige , Helve on minu mehe õde ja sinu tütar ja ma soovin talle ainult head . </s> <s> Asi puudutab nimelt teda ! " </s> </p>
<p> <s> " Helvet ? ! " </s> <s> Georg kortsutas kulmu . </s> <s> Mis siis tütrega juhtunud oli ? </s> <s> Alles oli see ülepea uude abiellu tormamine ja seejärel mured beebiga , kes mingisuguse haiglast nakatatud pisiku tõttu kõhuhädade käes vaevles . </s> <s> Nüüd oli Peeter terve ja Helve hakkas tasapisi oma muredest üle saama ning õnneks oli ka tütre teine abielu õnnelik . </s> </p>
<p> <s> " Jah , Georg ! </s> <s> Ma kohe ei uskunud , kui mulle seda räägiti . </s> <s> Ühe mu kolleegi vanemad elavad nimelt Haapsalus ja meil tuli juttu . . . " </s> </p>
<p> <s> " Vabanda , aga sa pidid Helvest rääkima , " ütles Georg temale mitteomasel taval vahele . </s> </p>
<p> <s> Ulvi heitis Georgile arusaamatu pilgu ja pahvatas : " Olgu , ma ütlen siis otse välja ! </s> <s> Ränil on Haapsalus poeg ! " </s> </p>
<p> <s> " Ränil ? </s> <s> Helve mehel ? </s> <s> Kust sa seda võtad ? " </s> </p>
<p> <s> " Kuues meel ütles . </s> <s> Uurisin väikselt tema tausta ja näe , mis välja tuli ! </s> <s> Ta ju toetab oma väljaspool abielu sündinud last , eks sellepärast neil nii vähe raha ongi ! " </s> </p>
<p> <s> Ulvi vaatas tungivalt Georgile silma ning tema kõrged kulmud tõmbusid murelikult kokku . </s> <s> " Mis sa arvad , kas ei peaks sellest Helvele märku andma ? </s> <s> Ma arvasin kohe , et nende elust midagi välja ei tule ! " </s> </p>
<p> <s> Georg ei vastanud . </s> <s> Ja mida ta olekski vastama pidanud ! </s> <s> Kas seda , et ta mingil tingimusel ei tahaks tütrele südamevalu valmistada ? </s> <s> Aga see peaks ju Ulvilegi selge olema . </s> <s> Pealegi võis see olla tühi klatš ja niisugusel puhul ei tohiks ennatlikke järeldusi teha . </s> </p>
<p> <s> " Oo , mu sõber , " lausus Ulvi nüüd pateetiliselt . </s> <s> " Mulle näib , et ma kohutasin sind tõepoolest oma jutuga . </s> <s> Anna mulle andeks ! </s> <s> Aga ma mõtlesin , et sina pead seda igal juhul esimesena teada saama . </s> <s> Ja ma arvan ikkagi , et ka Helvel on selleks õigus . </s> <s> Las näeb , millise aferistiga ta abiellus ! </s> <s> Ma pean seda talle ütlema ! " </s> </p>
<p> <s> Georg tõusis järsu liigutusega ja läks sõna lausumata akna alla . </s> <s> See komme oli talle juba noorusest harjumuseks saanud . </s> <s> Talle tundus , nagu aitaks õuevalgus või -hämarus ning majade tagant aimatav horisont tema erutust maandada . </s> <s> Ning kui ta siis pöördus , ei osanud Ulvi tema ilmest välja lugeda seda otsustavust , mida ta Georgi näos oli harjunud nägema . </s> </p>
<p> <s> " Sina ära ütle midagi , " sõnas Georg pikkamööda . </s> <s> " Asi on küllaltki delikaatne selleks , et teistel sinna vahele sekkuda . </s> <s> Pealegi ei pea ma Helve meest kaugeltki mitte aferistiks , ta meeldib mulle , sa peaksid seda teadma ja ma arvasin , et sulle samuti . </s> <s> " </s> </p>
<p> <s> " Ei , ära saa minust valesti aru , mul pole tema vastu midagi , ainult et abielumees peab olema aus oma naise vastu . </s> <s> Nagu Hillar ja loomulikult ka sina ! " ütles Ulvi tuliselt . </s> <s> " Ma ei oskaks ette kujutadagi , kui keegi tuleks ja ütleks , et minu mees . . . " </s> <s> Ulvi jättis lause lõpetamata ja ohkas sügavalt . </s> </p>
<p> <s> " Vaat selle pärast ei maksakski meil sinna oma nina toppida ! </s> <s> Võib olla hiljem , sest kes neid jutte teab . </s> <s> Vaatame . . . </s> <s> Ehk räägin ma ükskord Räniga ise , nelja silma all , mõne sobiva võimaluse ma selleks ikka leian . </s> <s> Asjaga pole vaja kiirustada . </s> <s> " </s> </p>
<p> <s> " Kuidas arvad , " pomises Ulvi ja tõusis . </s> <s> Ta oli teistsugust reageeringut oodanud . </s> <s> " Ma jätan su nüüd jälle üksi . </s> <s> Kas sa söönud ikka oled ? </s> <s> Ma teen kiiresti midagi , siis kutsun sind ka sööma . </s> <s> Meeri pidi vist täna kauem tööl olema ? " </s> </p>
<p> <s> " Jah , " kinnitas Georg . </s> <s> " Ma lubasin talle vastu minna . </s> <s> Polegi täna väljas käinud . </s> <s> Ilm on vist kehv ? " </s> </p>
<p> <s> " Ega ta suurem asi ole küll , aga vähemalt ei saja enam . </s> <s> " </s> </p>
<p> <s> Sadu oli tõepoolest üle läinud , õhk oli täis sooja niiskust ning tungis mõnusalt kopsudesse . </s> <s> Georg astus närvilisel kõnnakul , bambusepuust jalutuskepp käes , hingas sisse õuevärskust ning silmitses Toompuiestee ääres närbuma hakanud rohelust - esimest tunnust aeglaselt lähenevale sügisele . </s> <s> Mõtted aga rändasid omasoodu . </s> </p>
<p> <s> Ta mõtles , et tegelikult pole see ju mingi tragöödia , lapsed on perele alati rõõmuks , ükskõik kus nad siis ka ei elaks . </s> <s> Noored peaksid ainult asjad omavahel selgeks rääkima , Räni ei tohiks seda Helve eest saladuses hoida . </s> <s> Siiski - kes on see teine naine ? </s> <s> Mis siis , kui Ränil on veel rohkemgi selliseid suhteid ? </s> <s> Ja kes teab , viimati veel lapsigi ? </s> <s> Georg teadis , et tütar on hella hingega , võtab kõike väga südamesse nagu ta ema , Meerigi . </s> <s> Tähendab , pole vaja ei tütart ega naist asjata erutada . </s> <s> Edasi libises Georgi mõte Ulvile . </s> <s> Jah , huvitav karakter sel naisel . </s> <s> Truu hing , kes oma isaga samu raskusi Siberis läbiteinud mehe eest hoolitsemist oma kohuseks pidas . </s> <s> Tegelikult tundus vahel Georgile , et see hoolitsus on midagi enamat kui ainult sõbralikkus , aga ei - siin eksis ta kindlasti , oli ju Ulvi tema poja naine . </s> </p>
<p> <s> Oma mõtetest ärevaevatuna jõudis Georg lõpuks hotelli . </s> <s> Meeri ootas teda juba . </s> <s> Vihmamantel oli tal juba üll ning ta haaras kohe Georgil käe alt kinni . </s> </p>
<p> <s> " Lähme , " ütles ta erutatult . </s> <s> " Ma väljas räägin sulle midagi . </s> <s> " </s> </p>
<p> <s> Kui nad veidi maad hotellist eemale olid jõudnud , vaatas Meeri korraks kartlikult tagasi ja ütles rusutult : " Georg , tead , täna viidi proua Lauren töölt minema ! " </s> </p>
<p> <s> " Greta endise majanaabri ? </s> <s> Miks ? " </s> </p>
<p> <s> " Jah . </s> <s> Ja ma ei tea , miks . </s> <s> Keegi ei tea . </s> <s> Marina ütles , et pisi-spekulatsioon - oli poolakatelt üht-teist ostnud ja vist kallimalt edasi müünud . </s> <s> Sa ju tead , et ta töötas meil . </s> <s> Aga me arutasime korrusevalvuriga , et see pidi midagi muud olema , proua Lauren ei osanud äri teha . </s> <s> Pealegi oleks sellisel juhul teda miilitsasse kutsutud , järele tuli aga julgeolek . </s> <s> " </s> </p>
<p> <s> Georg noogutas . </s> <s> " Hakklihamasin töötab . </s> <s> " </s> </p>
<p> <s> " Sina , Georg , kirud ka liiga avalikult seda korda , saadavad su veel uuesti Siberisse , mis siis ? " </s> </p>
<p> <s> " Vaevalt ! </s> <s> Ja kui saadavadki , oskan ma seal juba elada . </s> <s> Ainult et tervise olen ma sinna juba jätnud , võib-olla et teist viitteist aastat enam vastu ei peaks . </s> <s> " </s> </p>
<p> <s> Meeri taipas , et oli Georgi jaoks ebameeldivat teemat puudutanud ning viis jutu mujale . </s> <s> " Kas pole tore , et tulevikus trollebussi-liin avatakse ! </s> <s> Mul siis ka kergem tööl käia . </s> <s> " </s> </p>
<p> <s> " Selle aja peale oled sa juba töölt ära , pensioniiga tuleb peale . </s> <s> " </s> </p>
<p> <s> " Jah , " nõustus Meeri . </s> <s> " Me oleme juba vanad . </s> <s> Nii kaugel paistab see aeg , kui me veel noored olime ja Wiedemannis oma elu alustasime . </s> <s> Kas sulle tundub ka ? " </s> </p>
<p> <s> Georg noogutas . </s> <s> Ja kohe tuli talle meelde õhtu , mil ta Meerit ja Pauli kodumaja aiaväravas oli oodanud . </s> <s> Ning ta nägu muutus süngeks . </s> </p>
<p> <s> " Ma ei taha seda aega meelde tuletada ! " pahvatas ta Meerile ootamatult . </s> <s> " Sina ja Paul . . . ei , parem räägime millestki muust ! " </s> </p>
<p> <s> " Ei , Georg ! </s> <s> Kui sa jutu Pauli peale viisid , siis pean ma selle ometigi ka ükskord välja saama öeldud ! </s> <s> Sinu tookordsetel kahtlustustel polnud ju tõepõhjagi all ! </s> <s> Mõistad ? ! </s> <s> Sinu vend tõepoolest armastas mind , aga mina teda mitte ! " </s> <s> Ja lisas : " Kui palju kordi olen ma tahtnud seda sulle selgeks teha , aga sa oled oma olekuga mind alati vaikima sundinud ! </s> <s> Nüüd siis tead ! " </s> </p>
<p> <s> Georg ei vastanud . </s> <s> Ma tean seda niigi , mõtles ta endamisi . </s> <s> Tean , et oma südames oled sa ikka olnud minuga , nii nagu mina sinugagi . </s> <s> Aga midagi pole parata - kiivuse-kurat rikkus tol korral meie elu ja sunnib veel nüüdki , vanast peast , minevikusündmusi omamoodi meenutama . </s> </p>
<p> <s> Georg võttis Meeri käe alt tugevamini kinni - nooruses tehtud vigadel oli aeg lõplikult mälestustest kaduda . </s> </p>
<p> <s> Üle Rahumäe kalmistu marmorrandiga ääristatud hauaplatsi puhus jahe sügistuul . </s> <s> Meeri istus nukralt pingil ning jälgis , kuidas väike Krislin samas hoolega liiva eest suuremaid kruusakive korjas ja need vaikse kõlksatusega oma rohelisse plekist liivaämbrisse veeretas - vanaisa hauaplats pidi korras olema ! </s> </p>
<p> <s> Meeri pilk libises üle hauakivi . </s> <s> Tõepoolest , inimesest ei jää järele muud , kui nimi ja aastaarv hauakivil . </s> <s> " Georg Õigus , " luges ta vaikselt . </s> <s> " Sündinud tuhat üheksasada ja surnud tuhat üheksasada kuuskümmend kolm . " </s> <s> Ning selle all seisis tema nimi : Meeri Õigus , sündinud tuhat üheksasada kümme , surmakuupäev oli lahtine . </s> </p>
<p> <s> Jah , mõtles Meeri , praegu pole seal veel daatumit , aga varsti olen ma su kõrval . </s> <s> Niisugune oli olnud Georgi soov - veel oma elupäevadel oli ta mõelnud sellele , milline pidi tema viimane puhkepaik välja nägema . </s> <s> Meeri oli küll leidnud , et see peaks laste mure olema , aga Georg tahtis teisiti . </s> <s> Hauaplats oli avar , selle ühes nurgas kasvas haljendav elupuu ning otse hauakivi kohal valge sirel . </s> <s> Väljaspool hauaplatsi aga sirutasid männid otsekui kaitsvalt oma igihaljaid kroone üle puhkajate , neid oli siin kõikjal . </s> <s> Siin puhkasid ka Georgi vanemad ning Georg viis läbi oma tahtmise , et vanemate ajahambast tumenenud ristide kõrvale püstitati juba aegsasti punasest marmorist mälestuskivi tema perekonnale . </s> </p>
<p> <s> Meeri vaatas uuesti mõtlikult oma perekonnanime hauaplaadil . </s> <s> Talle meenus Georgi rahulolu , kui Meeri oli nõus tagasi saama nime , mille ta Georgilt kunagi omaks oli võtnud . </s> <s> Nende abielu taasregistreerimine oli teistele teatavaks saanud alles palju hiljem , nad ei pidanud selle formaalsuse kuulutamist tähtsaks , Jumal oli nad kunagi kirikus ühendanud ning nad olid seda uuesti kinnitanud . </s> </p>
<p> <s> Nüüd oli Meeri jälle üksi . </s> <s> Oli kadunud see ainus ja õige tema kõrvalt . </s> <s> Nii üürikene siis oligi mehe elutee . </s> <s> Meeri ei suutnud ikkagi veel uskuda , et Georgi ei ole enam . </s> <s> See juhtus ühel rajusel päeval , mil akende taga plahvatas sügisele ootamatu äikesevihm ning taevast läbisid metsikud välgusähvatused ja kõuekärgatused . </s> <s> Samal ajal lõppeski mehe elutee . . . </s> </p>
<p> <s> Veel eelmisel päeval olid nad koos kapten Tekkeli ja tema abikaasaga Estonias " Boheemi " vaatamas käinud . </s> <s> Mehed olid vaheajal elavas vestluses olnud ning miski ei viidanud oodatavale ohule . </s> <s> Ent järgmisel hommikul jäi Georg voodisse , enesetunne halvenes ning süda , mis endise Eesti ohvitseri läbi raskuste ja häda ikkagi kodumaale aidata oli jõudnud , lakkas töötamast . </s> </p>
<p> <s> Enam ei ole kedagi , keda oodata . </s> <s> Meerile tuli meelde krahv , kelle hauaküngaski on teadmata . </s> <s> Tuli meelde Pauli matus , kus viimaseks austusavalduseks lahkunule oli kaasvõitlejate lahingpüsside saluut . </s> <s> Georgile ei saluteerinud keegi - aeg oli teine . </s> <s> Matuselisi oli küll hulganisti , ent peiedki jäid pidamata . </s> <s> Nii oli soovinud Georg juba oma elupäevadel , milliseid talle liiga vähe oli antud . </s> <s> Isegi teadet Hillari astumisest TPI ehitusteaduskonna tudengiks , mida ta nii väga ootas , ei jõudnud mees ära oodata . </s> <s> Selle teate oli toonud Hillarile isa kunagine kaasvõitleja dotsent Ott Lünk alles Georgi matustel . . . </s> </p>
<p> <s> Jah , mõtted , mõtted ja ajapildid , kui kiiresti nad küll mälus vilksatavad . </s> <s> Nüüd meenus Meerile aeg , mil Georg ära oli ning mil ta arvas , et ta meest enam kunagi ei näe . </s> <s> Kuidas ta ometigi võis nii mõelda ? </s> <s> Ei , kinnitas ta samas endale - ma ju teadsin , et Georg elab ! </s> <s> Mu süda ütles seda mulle ! </s> <s> Miks siis muidu kohutas mind laud Georgi ema toas , millel seisis sõjaväevormis Georgi pilt , tuttav tõsidus näol ja mille üle ühe nurga oli tõmmatud must pael . </s> <s> Ema ei uskunud kunagi poja tagasitulekusse ning tema silmad kahjuks vastupidist ka näha ei saanud . </s> <s> Georg tuli tagasi . </s> <s> Ent enam tagasitulekut ei ole , seekordne minek oli lõplik . </s> </p>
<p> <s> Uus tuulepuhang puhus pihustava jõuga üle hauakünka . </s> </p>
<p> <s> " Ega sul külm ei ole , Krislin ? " </s> </p>
<p> <s> " Ei ole . </s> <s> Kas vanaisal on ? " </s> </p>
<p> <s> " Tema puhkab rahus . </s> <s> Ma arvan , et ei ole , " ütles Meeri vaikselt . </s> </p>
<p> <s> " Ma arvan ka , " kinnitas Krislin tõsiselt ja kilkas : " Näe , orav ! " </s> </p>
<p> <s> Meeri silmad tabasid pruunivöödilist koheva sabaga loomakest . </s> <s> Loom tegi kerge hüppe , jooksis kalmukünkale ja peatus seal hetke , otsekui oleks ta teadnud , et selle all puhkab inimene , kes temasuguseid väikeseid loomi armastas . </s> <s> Siis lipsas ta tagasi puule . </s> <s> Ning Meerile meenus Pärnu suvi , mil nad rannalähedases pargis Ulvit ja Hillarit koos pojaga kohanud olid ning kuidas väike Renee vanaisa kombel oravat nähes vaimustusse oli sattunud . </s> <s> Kui kahju , et Georg enam lastelaste sirgumist ei näe , kes tema elupäevade päikeselaikudeks olid saanud . </s> <s> Jah , Georg armastas lapsi ja lapsed teda . </s> <s> Ning otsekui oma mõtetele kinnitust otsides , küsis Meeri tüdrukult : " Ütle , Krislin , kes oli kõige parem inimene maailmas ? " </s> </p>
<p> <s> " Lenin , " vastas laps kõhklemata . </s> </p>
<p> <s> Sa püha Jumal küll , jahmus Meeri , mida küll kõike neile lasteaias ei õpetata ! </s> <s> Ja milline nonsenss , et ta seda just Georgi haual pidi ütlema . </s> <s> Aga neist taheti ju kasvatada oma ajastu lapsi ! </s> <s> Ei , seda ei juhtu , seda mitte , selle eest hoolitseb juba tema , Meeri ise . </s> <s> Ja küllap hakkab laps peagi ise kõike taipama , lapse arukus ületab teinekord ootamatused . </s> </p>
<p> <s> " Seda õpetati sulle lasteaias , " ütles nüüd Meeri häiritult . </s> <s> " Aga tegelikult ? </s> <s> Sul on ju palju armsaid inimesi , eks ! </s> <s> Ütle mulle ka , kes need on ! " </s> <s> Meeri otsekui pressis lapselt kinnitust selle kohta , et kõige armsam inimene oli vanaisa . </s> </p>
<p> <s> Temale ootamatult aga tuli Krislin vanaema juurde ja sosistas talle kõrva : " Väike Peedu ja ema . </s> <s> " </s> </p>
<p> <s> No muidugi , nõustus Meeri jalamaid lapsega , muidugi on ema lapsele tähtsam kui keegi muu . </s> <s> Ning ta süda tõmbus krampi mõeldes , kui vähe tal on olnud võimalust käia oma ema haual Pärnu kalmistul . . . </s> </p>
<p> <s> Meeri heitis pilgu randmekellale . </s> <s> Nad olid varem kokku leppinud , et kohtuvad surnuaial lõuna paiku . </s> <s> Ise oli ta küll Krisliniga , kes öö oli vanaema pool veetnud , veidi varem kohale tulnud . </s> <s> Ta tahtis mõned hetked Georgiga üksi olla ja hauda korrastada . </s> <s> Närtsinud lilled ja pärjad jõudis ta juba eelmisel pühapäeval prügikonteinerisse panna , siis oli tal Helve abiks olnud . </s> <s> Kuhu see Helve siis nüüd jäigi ? </s> </p>
<p> <s> " Ema , ema ! " hüüatas samas Krislin oma liivaämbrit kivikestega kiiresti hauarandile asetades ja jooksis haudade vahelist rada pidi eemalt läheneva noore naise poole . </s> <s> Laps surus end rõõmsalt tema vastu ja kilkas : " Tead , meie nägime oravat ! " </s> </p>
<p> <s> " Tasem , tasem ! " kuulis Meeri Helvet ütlemas . </s> <s> " Vanaisa tahab rahu , surnuaias ei räägita nii valjusti ! " </s> </p>
<p> <s> Helvel oli valgetest astritest kimp peos , ta naeratas lapse poole ja meenutas Meerile sel hetkel väga oma isa . </s> </p>
<p> <s> " Tere , ema ! " sõnas Helve reipalt ja pani käe ema õlale . </s> <s> Tütar ja ema olid pärast Georgi surma eriti lähedasteks saanud . </s> <s> " Näe , jõudsingi kohale . </s> <s> Oled sa ammu siin ? " </s> </p>
<p> <s> " Vist küll . </s> <s> " </s> </p>
<p> <s> " Seda ma usun . </s> <s> Plats jälle üle riisutud ja korda tehtud , ma just mõtlesin , et teen seda seekord ise . " </s> <s> Ja Helve asetas astrikimbu isa kalmule . </s> <s> " Kas teised ka tulevad ? " </s> </p>
<p> <s> " Ma loodan . </s> <s> Minust jäid nad koju . </s> <s> Õigupoolest läks Hillar koos poisiga juba hommikupoolikul kuhugi ja Ulvit ma ei näinud . </s> <s> Aga ma arvan , et tulevad . </s> <s> Ulvi on võtnud haualkäimist nagu mingit kohustust kohe . </s> <s> Ei lähe päevagi , kui ta siin ei käi . </s> <s> Teeb kõik mu töö üle . </s> <s> Ta hindas sügavalt su isa , nagu sa tead ! " </s> </p>
<p> <s> " Hindas ! " kordas Helve erilise häälega . </s> <s> " Kas sa teed nalja või , ema ? </s> <s> Ta ju väsitas isa tema eluajal ega anna nüüdki surnust peast talle aega rahus puhata ! " </s> </p>
<p> <s> " Ära tee pattu , Helve ! </s> <s> Mis on olnud , see on olnud , Ulvi on lihtsalt püsimatu hing , halvasti pole ta kunagi mõelnud . . . </s> <s> Kas tulete pärast meilt ka läbi ? </s> <s> Ma küpsetasin kohupiimakoogi , ehk jooksime koos tassi kohvi ! </s> <s> Oled sa lõunat söönud ? " </s> </p>
<p> <s> " Jah . </s> <s> Räni on harjunud pühapäeviti korralikult ja õigel ajal söögilauas istuma , sina peaksid seda taipama , isa oli ju samasugune . </s> <s> " </s> </p>
<p> <s> " Sa ütled seda häälega , nagu ei meeldiks see sulle . </s> <s> Ma olen juba mõnda aega märganud , et sind midagi vaevab . </s> <s> Kas te ei saa ehk omavahel hästi läbi , laps ? " </s> </p>
<p> <s> " Miks sa nii arvad , ema ? </s> <s> Otse vastupidi - temas meeldib mulle kõik ! </s> <s> On ainult üks probleem , ma teinekord räägin sulle . " </s> <s> Helve jäi äkki vait ja sosistas : " Ole tasa , Ulvi ja Hillar tulevad ! " </s> </p>
<p> <s> Nüüd siis on pere koos , mõtles Meeri - mina , mu lapsed ja lapselapsed . </s> <s> Puudub ainult üks , see kõige noorem , kellega isa Räni koju jäi . </s> </p>
<p> <s> " Kui tore , et te tulite ! " ütles Meeri ja kallistas väikest Reneed . </s> <s> Seejärel võttis poiss taskust kastanimuna , näitas seda vanaemale ning asetades selle vanaisa hauale , sõnas tõsiselt : " Reneel ei ole kahju , Renee kingib selle vanaisale . </s> <s> " </s> </p>
<p> <s> Meeri naeratas heldinult . </s> </p>
<p> <s> Krislin aga vaatas altkulmu tädipoja tegevust , läks otsustavalt hauakünka juurde ja krahmas kastanimuna oma pihku . </s> </p>
<p> <s> " Ei tohi ära võtta ! " kisendas poiss ja üritas kastanimuna tagasi võtta . </s> </p>
<p> <s> Krislin pistis jooksu , Renee kõvasti kisades järel . </s> </p>
<p> <s> " Mis asja Krislin kiusab väiksemat ! " nähvas Ulvi ja astus paari kiire sammuga tülitsejaid lahutama . </s> <s> " Tule ära ! " </s> <s> Ta tõstis poisi oma sülle . </s> <s> " Hoia teda ! " ja Ulvi ulatas lapse Hillarile . </s> </p>
<p> <s> Korraga tõmbus Meeri pingule . </s> <s> Ulvi oli täis ägedust üle Georgi hauakünka kummardunud ning sealt Helve pandud astrikimbu kätte haaranud . </s> </p>
<p> <s> " Kes selle siia pani ? ! </s> <s> Hauaküngas peab puhas olema ! </s> <s> Ma olen siin kõik oma käe järgi sättinud , palun , ärge pange lilli ükskõik kuhu ! " </s> <s> Ulvi heitis Helvele etteheitva pilgu nagu teaks ta täpselt , et just nimelt meheõde oli lilled sinna asetanud ja tõstis astrid hauakivi jalamile . </s> <s> " On ju ilusam , eks ! </s> <s> Hillar , anna minu lilled siia . </s> <s> " </s> </p>
<p> <s> Hillar ulatas kuulekalt oma peos olevad kaks punast roosiõit naisele . </s> </p>
<p> <s> Lilled peos , seisatas Ulvi viivu mõtlikult hauakünka ees ning asetas siis roosid samasse paika , kus enne olid olnud Helve valged astrid . </s> <s> Ta noogutas rahulolevalt . </s> <s> " Roosid võivad siin küll olla , heledal liival mõjuvad nad isegi pühalikult , mis te arvate ? " </s> <s> Ulvi ohkas südamest ja pomises : " Vähemalt Georgile meeldiks see , ma tean ! " </s> </p>
<p> <s> Siis võttis ta sireli varju asetatud väikese reha ja asus hauaplatsi üle riisuma . </s> </p>
<p> <s> " Tõuse , palun , püsti , ma tõmban siit ka üle ! " kamandas ta Meerit . </s> </p>
<p> <s> " Ma juba riisusin , " tahtis Meeri ütelda , tundes aga tütre vaikset survet oma käsivarrel , tõusis vaikides . </s> </p>
<p> <s> " Kas lähme nüüd koju ? " küsis Meeri mõne hetke pärast , siis kui hauaplats Ulvi poolt juba teistkordselt oli üle riisutud ja roosid endile uue kohenduse saanud . </s> </p>
<p> <s> " Lähme , jah ! " oli Krislin kohe nõus . </s> <s> " Ma tahan kooki ! " </s> </p>
<p> <s> " Jätke midagi ikka meile ka ! " naeratas Ulvi lahkelt . </s> <s> " Meie ei tule veel niipea , ega ju , Hillar ? </s> <s> Me istume siin veel veidi ja siit läheme korraks Hillari sõbra poolt läbi kastanimune korjama . </s> <s> Reneele sai lubatud . " </s> <s> Nüüd naeratas ta uuesti ja juba nõudvamalt , otsekui tahaks öelda , et minge ometigi ja jätke mind rahule . </s> </p>
<p> <s> Helve haaras tütrel õlast , võttis emal käevangust ja nii nad läksidki - ema ja tütar , kes olid lootnud selle käiguga südamesse rahu saada , lahkusid aga sootuks valuokkaga südames . </s> <s> Ning Meeri tunnetas järjekordselt , et naine , kes Georgile tema elupäevadel rahu ei andnud , ei tee seda ka nüüd , mil mees mulla all oli . </s> </p>
<p> <s> Terve tänase päeva oli Greta pidanud raske südamega oma igapäevast tööd tegema . </s> <s> Ja pärast kaupluse sulgemist ruttas ta Pisi-Gretat lasteaiast ära tooma . </s> <s> Täna ei suutnud ta lapse vadistamist jälgida ja jäi rohkem kui kord lapsele vastuse võlgu . </s> <s> Ei mõistnud ta ka lapsele tema ema haigust seletada , ütles vaid , et arst tahtis ema tervist kontrollida ja seepärast tuleb tal mõned päevad haiglasse jääda . </s> <s> Eks Lehti vaatab hiljem ise , mida ta lapsele räägib ja teab ka , millest vaikida . </s> <s> Tänapäeva lapsevanemad tahavad küll lastega avameelsed olla , ega pehmenda midagi . </s> <s> Greta oli aga teisel arvamusel , lapsel olgu ikka oma maailm ning omad illusioonid . </s> </p>
<p> <s> Pärast õhtusööki pani ta lapse kohe magama . </s> <s> See oli palju varem kui tavaliselt . </s> <s> Kuid lapsed tajuvad ikka suurte ärevust ja see teeb ka nemad rahutuks . </s> <s> Pisi-Gretagi ei saanud veel uinuda , iga hetk hõikas ta vanaema ja tahtis midagi väga tähtsat küsida . </s> <s> Greta pidi end kõvasti vaos hoidma , et lapsele oma kannatamatust mitte näidata . </s> </p>
<p> <s> " Vanaema , kas ma ikka saan endale vennakese või õe ? " uuris laps . </s> </p>
<p> <s> " Seda küsi oma emme või issi käest , vanaema ei tea . </s> <s> " </s> </p>
<p> <s> " Kas sellepärast sa ei tea , et oled nii vana ? " </s> </p>
<p> <s> " Küllap vist . </s> <s> " </s> </p>
<p> <s> " Aga issi ütles , et sina ei paista üldse vana ! </s> <s> Ega sa ju päriselt polegi väga vana , ega ! " </s> </p>
<p> <s> " Väga vana veel mitte , aga vana olen küll . </s> <s> Ja praegu olen väga väsinud . </s> <s> Seepärast palun pane silmad kinni ja jää magama ! " </s> </p>
<p> <s> " Tule anna veel üks musi , siis jään magama ! " </s> <s> Ja väike tüdruk pigistas silmad kõvasti kinni . </s> </p>
<p> <s> Greta andis lapse pehmele põsele musi , mis neid mõlemaid rahustas . </s> <s> Seejärel kustutas ta tule ja läks teise tuppa . </s> </p>
<p> <s> Seal istus ta tegevusetult tugitooli ja vaatas iga natukese aja järele kella . </s> <s> Kuhu see Vallo küll nii kauaks jääb ? </s> </p>
<p> <s> Vallo oli talle töö juurde helistanud kohe kui Lehti oli haiglasse viidud ja valmistas teda ette , et arvatavasti tuleb nurisünnitus . </s> </p>
<p> <s> Greta süda oli murest tulvil . </s> <s> Kuidas see kõik vaesele Lehtile mõjuda võib ? </s> <s> Nüüd pärast Pisi-Greta sündi oli tütar oma tasakaalu taas kätte saanud . </s> <s> Aga kui uuesti kõik peaks muutuma ? </s> <s> Jumal hoidku selle eest ! </s> </p>
<p> <s> Ent sealt Vallo tuligi . </s> <s> Greta tõttas talle vastu . </s> </p>
<p> <s> " Kuidas Lehtil on ? </s> <s> Kas ta kaotas lapse ? " </s> </p>
<p> <s> Vallo noogutas kurvalt . </s> <s> " Jah . </s> <s> Ei saanud enam päästa . </s> <s> " </s> </p>
<p> <s> Greta läks oma väimehe juurde ja embas teda . </s> <s> Talle oli Vallo , vastupidi kartusele , hästi omaseks saanud . </s> <s> Peaaegu nagu oma poeg , keda mul kahjuks kunagi pole olnud - rääkis ta hiljuti Meerile . </s> </p>
<p> <s> Nüüd aga tundis Greta Vallo juures kerget konjakilõhna ja ta hinges kihvatas mõte : naine on tal õnnetuna haiglas ja mees tõstab samal ajal kuskil baaris klaasi . </s> <s> Greta püüdis oma ängistust maha suruda ja küsis : " Kuidas ta end tunneb ? " </s> </p>
<p> <s> " Mitte hästi . </s> <s> " </s> </p>
<p> <s> " Kuidas see üldse juhtus ? </s> <s> Said teda ikka näha ka ? " </s> </p>
<p> <s> Vallo istus . </s> <s> " Ta kukkus hommikul tööle minnes , siinsamas meie tänaval , see ootamatult varajane lumi ju . . . " </s> </p>
<p> <s> " Oh , pagan võtaks neid libedaid tänavaid ! " kirus Greta mittegreetalikult . </s> <s> " See on see kroonu värk , majaperemees ei jätnud eesti ajal kunagi tänavale liiva panemata ! " </s> </p>
<p> <s> " Sul on õigus , ema , kõik on selle totra nõukogude korra süü ! " </s> <s> Ta ohkas sügavalt ja ütles : " Ma sain täna veel ühe paha teate oma sõbra kohta . </s> <s> " </s> </p>
<p> <s> " Räägi enne Lehtist ! " oli Greta veidi kannatamatu . </s> <s> " Kas sind lasti ikka vaatama ? " </s> </p>
<p> <s> " Muidugi mitte ! </s> <s> Jälle see tobe seadus . </s> <s> Ühelgi arenenud maal ei ole nii , et naine jäetakse oma murega üksipäini haiglasse . . . " </s> </p>
<p> <s> " Kas sa ei näinudki teda ? " </s> </p>
<p> <s> " Nägin ikka . </s> <s> Saatsin enne talle kirja ja tema kirjutas vastu , et tulgu ma kell seitse pärast õhtusööki . </s> <s> Ma andsin viis rubla ühele sanitarile ja läksingi nagu varas hiilides oma seaduslikku naist vaatama . </s> <s> " </s> </p>
<p> <s> " Oli ta väga löödud ? </s> <s> Vaene Lehti , iga naine elab lapse kaotust väga rängalt üle . . . mina olen seda tundnud , " Greta hääl katkes . </s> </p>
<p> <s> " Jah , ta oli väga kurb . </s> <s> Pool aega juba kantud . </s> <s> Aga ma püüdsin teda lohutada ja ta rahunes veidi . </s> <s> Ma kinnitasin talle , et oleme mõlemad veel noored ja võime ju uue lapse saada . </s> <s> " </s> </p>
<p> <s> " Sina oled küll üks hea poiss , Vallo ! </s> <s> Milline õnn Lehtile , et ta just sinuga kokku juhtus ! " </s> </p>
<p> <s> " See oli meie mõlema õnn . </s> <s> " </s> </p>
<p> <s> " Kas sa üldse söönud oled , Vallo ? </s> <s> Eilset kapsavormi on veel alles ! " </s> </p>
<p> <s> " Ei , söönud ma tõesti ei ole , ega pole isu ka . </s> <s> Aitäh ! </s> <s> Kui ma Lehti juurest ära tulin , tundsin , et olen üleni pinges - talle ma seda ju välja ei näidanud - ja läksin ühte püstijalabaari , kus viskasin sada grammi hinge alla . </s> <s> Aga süüa ma tõesti ei taha . </s> <s> " </s> </p>
<p> <s> Greta palus mõttes väimehelt andestust , et oli hetkeks temast halvasti mõtelnud . </s> <s> Sel hetkel otsutaski ta Vallole puistata oma hinge pealt mure : </s> </p>
<p> <s> " Tahtsin sulle midagi rääkida , mida sa minu arust teadma peaks , aga jäägu see ainult meie vahele . </s> <s> Kui Lehti oma esimese mehega abielus oli ning mees koos ämmaga teda terroriseeris , polnud Lehti enam üldse Lehti . </s> <s> Tal ei olnud isegi omi mõtteid , ta käitus ja rääkis nii nagu mees teda käskis . </s> <s> See oli nii kurb . </s> <s> Ma arvan , et ta närvid olid tõsiselt korrast ära . " </s> <s> Greta vaatas väimehele otsa , et näha kuidas tema poolt öeldu mehele mõjub . </s> <s> Ent Vallo kuulas teda vaikides ning Greta jätkas : " Ja sellepärast muretsen ma veel kõige rohkem , et järsku lapsekaotus murrab ta südame ja Lehti muutub jälle selliseks vaikivaks ja . . . ma ei oska seda seletada . </s> <s> Võib-olla tegin praegu ise oma tütrele halba , et sulle sellest rääkisin , aga ma arvasin . . . " </s> </p>
<p> <s> " Ära muretse , ema , ma ju teadsin seda . </s> <s> Lehti on mulle kõike ise rääkinud . </s> <s> Ta rääkis ka seda , et oli kartnud , et tema ebaõnnestunud abielu muutis ta vaimselt vigaseks . </s> <s> Ja kui ta endale last soovis , siis konsulteeris ta enne psühhiaatriga . </s> <s> Arst tegi talle selgeks , et temaga on kõik korras , tuleb ainult halvad aastad unustada , " rääkis Vallo ja rahustas oma ämma : " Ära sellepärast küll muretse , ema ! " </s> </p>
<p> <s> Greta vaatas imestunult oma väimeest . </s> <s> Ta süda muutus korraga kergemaks . </s> <s> Ehkki hinges torkis veidi , et tütar polnud talle , oma emale , midagi sellist usaldanud . </s> <s> Isegi seda mitte , et ta arsti juures käis . </s> <s> Aga Vollile pihtis ta kõike . </s> </p>
<p> <s> Vallo vist taipas , millised mõtted tema ämma peas ringlesid , ning ütles : " Lehti ei tahtnud sulle oma kahtlustest kõnelda , ta teab ju milline muretseja sa oled . </s> <s> " </s> </p>
<p> <s> " Küllap vist ! </s> <s> Aga sellest on mul siiralt hea meel , et ta sind nii usaldab . </s> <s> Oi kui tähtis on abielurahva vahel usaldus ! </s> <s> Üks inimene kellele saad kõik hinge pealt ära rääkida , peab ikka olema , " nentis Greta . </s> </p>
<p> <s> " Tänagi rääkisime me teineteisega palju . </s> <s> Lehti muretseb veel sellepärast , et kui juba üks nurisünnitus on esinenud , võib ka järgmine rasedus katkeda . </s> <s> " </s> </p>
<p> <s> " Jah , kahjuks tuleb seda ette . </s> <s> " </s> </p>
<p> <s> " Ma ütlesin siis oma Lehtikesele , et kuigi peaks nii juhtuma , et me rohkem lapsi ei saa , peame õnnelikud olema , et meil üks lapski on . </s> <s> Ja sellist toredat tüdrukut kui Pisi-Greta , annab lausa tikutulega otsida . </s> <s> " </s> </p>
<p> <s> Greta oli liigutatud , ta ütles : " Vallo , sa pole üksnes hea mees Lehtile , sa oled ka hea isa Pisi-Gretale ja mulle oled sa hea poeg ! " </s> <s> Seda viimast sõna kasutas ta Vallo kuuldes esimest korda . </s> </p>
<p> <s> " Sina aga oled meile hea ema ! " täiendas Vallo Greta juttu . </s> <s> " Mul on väga kahju , et sul on tulnud oma elus liiga palju kannatusi üle elada . </s> <s> Usu mind , Lehti saab sellest kaotusest üle ja loodame väga , et edaspidi läheb hästi ! " </s> </p>
<p> <s> " Jah , lootma peab . </s> <s> Aga , Vallo , mulle meenus praegu , mida sa enne veel tahtsid mulle ühest sõbrast rääkida , siis kui koju tulid ? " </s> </p>
<p> <s> " Mu vana sõber Tartust on arreteeritud . </s> <s> " </s> </p>
<p> <s> " Hoidku taevas , kas ikka käib veel see nõiajaht ! </s> <s> Mis talle süüks pandi ? " </s> </p>
<p> <s> " Ega päris täpselt ei teagi . </s> <s> Kuid üks meie ühine tuttav teadis , et ta olevat püüdnud välismaale saata eesti rahva nuhkide nimekirja , kuid see avastati ja saadi talle jälile . </s> <s> " </s> </p>
<p> <s> " Kahju . </s> <s> Kuid loodame , et saab jälle vabaks ! " </s> </p>
<p> <s> " Kahtlen selles . </s> <s> Ta on ammuilma punavõimule pinnuks silmas . </s> <s> Ta kirjutas vanasti ajalehele vesteid , kuid see keelati talle ära ja viimasel ajal tuli tal lihttöölisena oma igapäevast leiba teenida . </s> <s> " </s> </p>
<p> <s> " Mis su sõbra nimi on ? " küsis Greta . </s> </p>
<p> <s> " Jaan Soobel , sa oled kindlasti tema lugusid lugenud . </s> <s> " </s> </p>
<p> <s> " Jah , ma tean seda nime , " vastas Greta . </s> <s> Ta silmade ette kangastus Volli salajane ümbrik , mille pealt ta seda nime oligi lugenud . </s> </p>
<p> <s> Oli päikesepaisteline pühapäevahommik . </s> <s> Kuna Greta tundis juba tükk aega igatsust kiriku järele , otsustas ta sinna täna minna . </s> </p>
<p> <s> Nüüd istuski ta Jaani kirikus ja tema pilk jäi püsima altarimaalil . </s> <s> Vabisevad küünlatuled heitsid valgust ristilöödud Kristusele , kes tundus ikka veel elavana . </s> <s> Ja nii see oligi - mõtles Greta . </s> <s> Kolm leinavat naist kummardusid risti all , üks neist oli ristilöödu ema , kuid kahte ta ei teadnud . </s> <s> Greta ei saanud pilku ära pöörata ja samal ajal mõtles ta , millist piina pidi Kristus tundma ja seda kõik inimeste pattude pärast . </s> <s> Kui väikesed on meie endi kannatused tema omade kõrval . </s> <s> Kes selle maali on maalinud ? - mõtles Greta . </s> <s> Peaks seda Meerilt küsima , tema on ju Jaani kogudusest ja küllap ka teadjam . </s> </p>
<p> <s> Läbi elu oli Greta tundnud , et palved , mida ta on palunud kirikus , võtab Jumal paremini kuulda . </s> </p>
<p> <s> Praegu palus Greta oma tütarde ja tütrelaste eest , et kõik oleksid terved ja neil ei tuleks elus liiga palju kurvastusi üle elada . </s> <s> Ka Luulele mõtles ta paludes ikka kui elavale tütrele . </s> <s> Greta ei olnud küll tema elust ega surmast midagi teada saanud . </s> <s> Kuid ta ei mõelnud tütrele kunagi kui teispoolsuses olevale - nii nagu mõtles Antonile ja oma vanematele , kelledele ta suutis vaid rahu paluda . </s> </p>
<p> <s> Kirikus oli nagu nüüdsel ajal ikka vähe inimesi . </s> <s> Ja need vähesed olid enamuses eakad naised , mõni üksik vanem meesterahvas väljaarvatud ja paar-kolm noort tütarlast , kes Gretaga samas pingis istusid . </s> <s> Greta pani tähele , et kui õpetaja usutunnistust luges , ei korranud noored seda valjusti kaasa . </s> <s> Vist ei oskagi , käis mõte ta peast läbi . </s> </p>
<p> <s> Greta armastas Jaani kirikut . </s> <s> Ent kõige kodusemalt tundis ta end siiski Pärnu Elisabethi kirikus , kus ta sai leerist lahti ja kus teda ka laulatati nüüd juba üle neljakümne aasta tagasi . </s> <s> Kuid ikkagi tundus talle nagu oleks see eile olnud , kui ta Antoni kõrval mööda purpurpunast vaipa altari poole kõndis , kleidi pikk slepp lohisemas vaibal . </s> <s> Suu kiskus veel praegugi muigele - talle meenus , kui häiritud oli õde Olli selle kleidi pärast , kuna isegi tema laulatuskleit polnud nii pika vehikuga . </s> <s> Ja Alla ning tollal alles kümne aastane Meeri olid ju pruutneitsid . </s> </p>
<p> <s> Korraga tundis Greta tohutut igatsust oma õdede järele . </s> <s> Ta pani silmad kinni ja kujutles , et ongi ühel ammusel pühapäeva hommikul Elisabethi kirikus ja kõik õed istuvad tema kõrval . </s> <s> Ei , aega tagasi pöörata ei saa , mõtles Greta kurvalt . </s> <s> Kuid mälestused jäävad ja need ongi elu suurimaks varanduseks . </s> </p>
<p> <s> Kiriku ukse juures sai Greta kokku oma õe Meeriga . </s> <s> Nad pigistasid vaikselt teineteise kätt ja noogutasid . </s> <s> Siis libistasid nad kordamööda raha annetustekarpi . </s> </p>
<p> <s> Väljas ütles Meeri : " Ma kirikus mõtlesingi sinule ! " </s> </p>
<p> <s> " Mina samuti , kõigile meie õdedele . </s> <s> Kuidas elad ? " </s> </p>
<p> <s> " Aitäh küsimast . </s> <s> Eks kõigega tuleb elus vist ära harjuda , ka lesepõlvega . </s> <s> On sul aega , võiksime veidi jalutada ? " </s> </p>
<p> <s> " Hea meelega , " nõustus Greta rõõmsalt ja tunnistas õele : " Tahtsingi kodunt veidi eemale saada ! " </s> </p>
<p> <s> " On sul noortega arusaamatusi tulnud ? " </s> </p>
<p> <s> " Oh ei , kõik on hästi , Jumalale tänu . </s> <s> Kuid Vallo teeb kõvasti tööd oma uue romaani kallal ja ma ei taha teda oma kohalolekuga segada . </s> <s> Ega ta pole mulle seda pahaks pannud , ei , aga ma ise arvan , et vahel on üksinda parem korteris olla . </s> <s> Tal on niisugune kirjutamise viis , et kirjutab mõni aeg laua taga , siis kargab püsti ja kõnnib edasi-tagasi , vahel isegi kõneleb omaette ja siis kukub jälle kirjutama . </s> <s> " </s> </p>
<p> <s> " Aga Lehti ja Pisi-Greta , kas nemad jäid koju ? " </s> </p>
<p> <s> " Ei , nad läksid ka välja . </s> <s> " </s> </p>
<p> <s> " Kas Vallo siis isegi pühapäeval töötab ? " </s> </p>
<p> <s> " Jah , tahab raamatut lõpetada . </s> <s> Ja ega minust ei ole temale õpetajat , et pühapäeva lõi Jumal puhkamiseks . </s> <s> " </s> </p>
<p> <s> " Õigesti teed . </s> <s> Tänapäeva noored ei kannata üldse , kui neile oma õpetusi jagama hakkame . </s> <s> Kuhu me nüüd lähme ? " </s> </p>
<p> <s> " Mul tuli just praegu hea idee ! </s> <s> Lähme oma kolmandat õde vaatama ! </s> <s> Pole temast jälle tükk aega midagi kuulnud ! " </s> </p>
<p> <s> " Meeleldi , " oli Meeri nõus . </s> </p>
<p> <s> " Ma kirikus mõtlesin , et olen mõnikord Alla suhtes ehk veidi ülekohtune olnud . </s> <s> Oma ettearvamatute tegudega võib ta ju tihti närvi ajada , aga muidu on ta ju väga hea südamega . </s> <s> " </s> </p>
<p> <s> " Mul on vahel niisugune ketserlik mõte tulnud , et ta nagu polegi meie perekonnast , hoopis teistsuguse karakteriga , " täheldas Meeri . </s> </p>
<p> <s> " Jah , teistsugune on tema käitumine küll , aga välimuselt on ta ju täiesti meie sarnane , " nentis Greta ja naeris : " Nii et kahtlustamine jääb ära . </s> <s> " </s> </p>
<p> <s> " Eks Olligi karakter ole erinev , " ütles Meeri mõtlikult ja lisas : " Iseloomult oleme vist kõik oma moodi . </s> <s> " </s> </p>
<p> <s> Kui kaks õde kolmanda majja sisenesid , hoovas neile mingi meeldiv aroom vastu . </s> </p>
<p> <s> " Küll siin alles lõhnab hästi ! " nuhutas Meeri ninaga . </s> </p>
<p> <s> " Vanasti oli siin ikka kassipissilõhna tunda , " teadis Greta , kes oli mõned aastad tagasi Alla juures elanud , " paistab , et kojanaine on hakanud põrandapesu vette lõhnaõli panema . </s> <s> " </s> </p>
<p> <s> Alla , kes oli vist kõnekõminat kuulnud , avas juba ukse ja otse kilkas : " Oo , küll on meeldiv üllatus ! </s> <s> Kaks õde tuleb üheskoos ! </s> <s> Oodake , ma vaatan , kas posti on juba toodud , ootan Hansilt kirja ! " </s> <s> Ta jooksis postkasti juurde ja nähes , et see ei sisalda midagi , piilus ta ka teistesse postkastidesse . </s> <s> " Ei ole kellelgi veel kirja ! </s> <s> Siis on veel loota , et see täna ikkagi tuleb ! </s> <s> Ma tunnen ju seda oma kuuenda meelega ette ! </s> <s> Tulge ometi tuppa , armsad õed ! " </s> </p>
<p> <s> Alla korteris tundus lõhnaõli aroom veelgi vängemalt . </s> </p>
<p> <s> " Ega sa pole mõnda lõhnaõlipudelit ära lõhkunud ? " tahtis Meeri asjas selgust saada . </s> </p>
<p> <s> " Ei ole , ega ma nii lohakas ka ei ole ! " ütles Alla ja jätkas : " Aga hea lõhn on siin sellepärast , et Hansi saatis mulle tõelist Prantsuse lõhnaõli , " L'origan " , mäletate veel niisugust nime ? " </s> </p>
<p> <s> " Kuidas sellist nime üldse unustada saaks ! " arvas Greta . </s> <s> Ja tema pilk jäi peatuma kahel penitsiliinipudelil , mis laua peal seisid . </s> <s> " Kas lasid end süstida või ? </s> <s> Mis sul viga on ? " </s> </p>
<p> <s> " Mul pole viga midagi . </s> <s> Aga miks mul need pudelid laual on , seda võite nüüd kolm korda arvata ! " </s> </p>
<p> <s> " Jälle hakkab see äraavamismäng peale ! " </s> <s> Meeri raputas pead ja läks pudeleid lähemalt silmitsema . </s> </p>
<p> <s> " Ole ettevaatlik , ära maha pilla , seal on kallis kraam sees ! " hoiatas teda Alla . </s> </p>
<p> <s> Meeri aga oli juba ühelt väikeselt pudelilt kummikorgi pealt võtnud ja nuusutas selle sisu . </s> <s> " Siit ju see jumalik lõhn tulebki ! " </s> </p>
<p> <s> " Näed siis , arvasidki ära ! </s> <s> Aga veidi läks maha ka , kui ma lõhnaõli väikestesse pudelitesse kallasin . </s> <s> Sellepärast lõhnabki nüüd siin nagu Coty armukese magamistuba , kuid sest pole midagi . </s> <s> Hea lõhn teeb mu tuju alati heaks ! " sädistas Alla , tumedad silmad rõõmsalt säramas . </s> </p>
<p> <s> " Kuid minule peab kõik ikka puust ette tegema , " ei saanud Greta veel jaole , " mis hea pärast pidid sa selle lõhnaõli penitsiliinipudelitesse kallama ? " </s> </p>
<p> <s> " Ega ma kõike ei kallanud , pool on ikka veel originaalpudelis , ehk nagu meie partorg ütleb originaalis . </s> <s> Ma kohe näitan seda pudelit . </s> <s> Aga ma panin sellepärast ühesugustesse pudelitesse , et saan täpselt ühepalju mõõta . . . " </s> </p>
<p> <s> " Miks sul seda lõhnaõli on siis mõõta vaja ? " </s> </p>
<p> <s> " Et teile mõlemale ühepalju lõhnaõli saaksin anda ! </s> <s> Tahtsin teid täna sellega üllatada ja kummalegi pudel ära tuua ! </s> <s> Aga teie tulite ise kui tellimise peale kohale ! " </s> </p>
<p> <s> " Seda poleks vaja olnud . </s> <s> Hansi saatis ju sulle ! " </s> </p>
<p> <s> " Küll ma ise tean , mis vaja on . </s> <s> Ja miks ma üksi lõhnama pean . </s> <s> Oodake nüüd , tüdrukud , ma pakun teile suurepärast saksa kohvi ka ! " </s> </p>
<p> <s> Kui nad juba maitsvat kohvi jõid , meenus Gretale , mida ta oli tahtnud Meerilt küsida : " Ma vaatasin täna Jaani kiriku altarimaali ja see otse lummas mind . </s> <s> Kelle maal see on ? " </s> <s> Greta vaatas küsivalt Meeri poole . </s> </p>
<p> <s> " Ma ei teagi . </s> <s> Pole sellele kunagi mõelnud , " pidi Meeri tunnistama . </s> <s> " Alla , kas sina tead , kes selle maalis ? " </s> </p>
<p> <s> " Ei tea . </s> <s> Aga küll ma selle välja uurin ! " lubas Alla . </s> </p>
<p> <s> " Ma vaatasin seda maali kirikus ja mõtlesin veel , et kes need naised seal risti all leinavad , üks on loomulikult Maarja , aga teised ? " </s> </p>
<p> <s> " Maarja , Maarja Magdaleena ja Saloome ! " ütles Alla ja kinnitas : " Piiblit ma ikka veel tunnen ! " </s> </p>
<p> <s> Oma Haapsalu käigust polnud Helve veel Ränile sõnakestki maininud , nii nagu Lehti oli soovitanud . </s> <s> Ikka ootas ta nagu mingit imet , mis tema eest kõik asjad paika paneks ja selgeks teeks . </s> <s> Seda imet aga ei tulnud . </s> <s> Ning Helve ei teadnud , kuidas edasi elada . </s> <s> Üks oli talle siiski selgeks saanud - lahutust ta ei taha ! </s> <s> Tähendab - asi tuli selgeks rääkida ! </s> </p>
<p> <s> Ent asjaolud kujunesid pisut teiseks , kui Helve seda oli plaaninud . </s> </p>
<p> <s> Täis sisemisi pingeid kastis Helve tol hilisel pärastlõunal akna all asetsevat toakaske , kui kuulis õuest autorataste pidurdamise järsku kriginat . </s> <s> Helve lükkas kardina kõrvale ja vaatas välja . </s> <s> Kiirabiautost astus parajasti välja valges kitlis arst , jakk õlgadel , ning Helve mõtles , et nähtavasti on keegi nende majas haigeks jäänud . </s> <s> Siis tundis ta tulija ära . </s> </p>
<p> <s> " Ulvi tuleb meie majja , " sõnas ta ruttu Ränile . </s> <s> " Kindlasti tuleb ta meile ka ! " </s> </p>
<p> <s> Räni torises midagi vaikselt vastuseks . </s> <s> Oma arstist kolleegi nägi ta küll meeleldi , kuid oma lemmiktegevuse - spordisaate jälgimise - juures segamine häiris teda . </s> </p>
<p> <s> " Kuulsid , " kordas Helve . </s> <s> " Ulvi tuli meie majja ! " </s> </p>
<p> <s> Ja juba helistatigi ukse taga . </s> </p>
<p> <s> Räni tõstis poisi põlvedelt põrandale ja ruttas ust avama . </s> </p>
<p> <s> " Lõpetasin just oma visiidi-korra , " kuulis Helve esikust energilist häält lausumas . </s> <s> " Palusin autojuhti mind koju sõidutada , aga äkki tuli mõte teie juurest läbi lipsata . </s> <s> Kuidas te siis ka elate ? " </s> <s> Ning sisenedes tuppa , kummardus kohe väikest Peedut kallistama . </s> <s> " Noh , sa väike isapoeg , muudkui sirgud aga , mis ? " </s> <s> Ja pöördudes Räni poole , lausus ootamatult erilise häälega , nii et mees otse jahmus : " Oled vist ikka uhke küll , et su lapsed kõik sinu nägu on ! " </s> </p>
<p> <s> " Mina olen hoopis vanaisa nägu , " teadis Krislin , keda Räni oma tütreks kutsuma oli hakanud . </s> </p>
<p> <s> " Vanaisa nägu on Renee , " tegi Ulvi asjaliku märkuse , nagu oleks talle väga tähtis , et just tema poeg vanaisale sarnaneb . </s> <s> " Seda ütlevad kõik ! " lisas ta . </s> <s> " Georg ise ütles seda samuti . </s> <s> " </s> </p>
<p> <s> Helve muigas sisemiselt . </s> <s> Tema arust oli vennanaine ikka veel otse haiglaslikult kinni oma äia mälestustes . </s> <s> Isegi vanaisaga sarnanemise ainuõigus pidi olema tema pojal . </s> <s> Ent Helve oli küllaltki tark , et sellest mitte numbrit teha . </s> </p>
<p> <s> " Võta siis , palun , istet ! " ruttas ta nüüd pakkuma . </s> <s> " Ma toon sulle tassi kohvi , sellest sa loodetavasti ära ei ütle ? " </s> </p>
<p> <s> " Ma ise , " pakkus ennast kohe Räni ja kadus vastust ootamata toast . </s> </p>
<p> <s> " Väga mõistlik temast , " noogutas Ulvi . </s> <s> " Hea , et läks . </s> <s> Ma tahtsingi sinuga rääkida . </s> <s> Mõtlesin sulle helistada , aga see pole telefonijutt ! " </s> </p>
<p> <s> " Kas on midagi juhtunud ? " kohkus Helve . </s> </p>
<p> <s> " Ma ei hakka praegu sellest rääkima . </s> <s> Aga ma olen otsustanud , et seda sinu eest varjata oleks väär ! </s> <s> Millal me kokku saame ? " </s> </p>
<p> <s> " Ma pidin niigi homme ema juurde tulema . </s> <s> Kui sa kodus oled , siis . . . " </s> </p>
<p> <s> " Ei , ei ! " tegi Ulvi tõrjuva liigutuse . </s> <s> " Minul on ju tegelikult ükstapuha , aga . . . ühesõnaga - sinu huvides ma seda ei tee ! " </s> <s> Ta vaatas vilksamisi ukse poole , mille taha Räni oli kadunud ja viis oma hääle korraks sosinale : " Ma oleksin pidanud sulle sellest juba ammugi rääkima , aga Georg suri nii ootamatult ja ma ei tahtnud su hingerahu veel rohkem rikkuda . </s> <s> Ja sellest , et ma sinuga rääkida tahan , pole vaja Ränil teada . </s> <s> Pärast vaata ise , mida teed ! </s> <s> Kas sa linnas ka vahel käid ? </s> <s> Võiksime seal korraks kokku saada . </s> <s> " </s> </p>
<p> <s> Helve raputas pead . </s> <s> " Kuhu ma poisi panen ? </s> <s> Ei , linna ma tulla ei saa . " </s> <s> Ta läks pisut närvi . </s> <s> See pidi küll tähtis asi olema , mille pärast Ulvi nii palju vaeva näeb , mõtles ta . </s> </p>
<p> <s> " Siis tulen ma homme päeval sinu poole ! </s> <s> Katsu kodus olla ! </s> <s> Ma uurisin veidi nende raamatute tellimise kohta ja mulle selgus ootamatult üht-teist ! </s> <s> Aga küll sa homme kuuled . " </s> <s> Ulvi tõusis minekuks . </s> </p>
<p> <s> Helve võpatas . </s> <s> Ta oli juba unustada jõudnud , et Ulviga kviitungist juttu oli olnud . </s> <s> Või siis selles on asi ! </s> <s> Mida Ulvi rääkida kavatseb ? </s> <s> Kui palju ta teab ? </s> <s> Ja kui ta teab tõde , võis seda ju teada ka isa ! </s> <s> Helve võpatas teistkordselt ning tundis , kuidas otsekui mingi kuum laine temast üle veeres . </s> <s> Tähendab , isa teadis , kuid ei rääkinud ! </s> <s> Aga ema ? </s> </p>
<p> <s> " No , armas kolleeg , " astus õnneks samal momendil Räni kandikuga , millel aurasid kohvitassid , tuppa . </s> <s> " Gaasipliidil läks see üks-kaks-kolm ! </s> <s> Olge lahked , armulised ! " </s> <s> Ning ta asetas kandiku diivanilauale . </s> </p>
<p> <s> " Oh , taevas küll , aitäh ! </s> <s> Aga autojuht ju jäi mind välja ootama , ma unustasin selle hoopis ära ! </s> <s> Ega te ei pahanda , kui ma oma kohvitassi püstijalu tühjaks joon ? " </s> <s> Ulvi vaatas süüdlaslikult enne Räni , siis Helve poole , haaras tassist ning hakkas sealt ettevaatlikult kuuma märjukest rüüpama . </s> <s> " Aitäh ! </s> <s> Hea kohv oli ! </s> <s> Nüüd ma küll ruttan . </s> <s> Veel kord palju tänu ! " </s> <s> Ning Ulvi ruttas esikusse . </s> </p>
<p> <s> " Ma ei tea , miks see naine mind oma olemusega alati häirib , " pahvatas Helve , kui vennanaine lahkunud oli . </s> </p>
<p> <s> " Ta on väga tubli arst , " kaitses Räni Ulvit . </s> <s> " Oleksid sa ainult kuulnud , millise kõnega ta meditsiinitöötajate konverentsil esines ! </s> <s> Lausa lust oli kuulata . </s> <s> Minu lugupidamine tema vastu igatahes tõusis ! " </s> </p>
<p> <s> " Seda võib arvata . </s> <s> Jutt jookseb tal tõepoolest . </s> <s> Eks näe , kuidas ta sellega homme hakkama saab ! " </s> </p>
<p> <s> " Mis mõttes ? " </s> </p>
<p> <s> " Ilmselt tahab ta mulle millestki erilisest rääkida ! " </s> <s> Helve vaatas väljakutsuvalt mehe poole . </s> <s> " Lubas päeval , kui sind kodus pole , siia tulla ! </s> <s> Ei tahtnud , et ma sulle sellest räägin , aga ma ei näe salgamiseks mingit põhjust ! </s> <s> Kooselul pole ju mõtet , kui üksteisega aus ei olda . </s> <s> On ju nii ? " </s> </p>
<p> <s> Räni tõstis pilgu . </s> <s> Ta nägi Helvet nii nagu too oli - hele kodukleit tõi esile naise hapra keha täiuslikud vormis . </s> <s> Kahe lapse ilmaletoomine polnud tema välimusele jälgi jätnud . </s> <s> Helve põsed õhetasid , muutes tema veidi ümaravõitu näo tütarlapselikult kauniks . </s> <s> Kas ma tõesti pean ta kaotama , mõtles Räni ning teda valdas ängistav süütunne . </s> <s> Mida ütleb naine , kui tõde kuulda saab ? </s> <s> See tuleb ju nagunii kord päevavalgele , kaua seda varjata ei saa . </s> <s> Tõepoolest , Helvel oli õigus - kooselul pole mõtet kui teineteise vastu aus ei olda . </s> <s> Juba ammugi oleks pidanud Helvega kõigest rääkima , mõistis Räni ja hetke vältel tuli tal tahtmine teha seda nüüd , otsekohe . </s> </p>
<p> <s> " On sul natuke aega , kullake ? " </s> </p>
<p> <s> " Sinu jaoks alati . </s> <s> Mis on ? " </s> <s> Helve teeskles reipust . </s> </p>
<p> <s> " Meil on vaja rääkida ! " </s> <s> Räni mõtlikud silmad kohtusid naise omadega . </s> <s> Räni nägi neis ootust ja lõi kõhklema . </s> <s> Kuidas suhtub Helve teatesse , mille ta nüüdsama välja öelda kavatseb ? </s> <s> Ning äsjast otsust edasi lükates , pomises ta : " Ehk paneme lapsed enne magama ? " </s> </p>
<p> <s> " Vara veel , " arvas Helve , muutis aga kohe oma seisukohta , haaras Peedu sülle ning sirutas vaba käe tütre poole . </s> <s> " Tule , Krislin . </s> <s> Ma annan teile enne süüa , siis peseme hambad-silmad puhtaks , ja marss magama ! " </s> <s> Ning nii nad läksidki sel küllaltki varajasel õhtutunnil - noor ema ja tema kaks last , et teha ettevalmistusi aeglaselt lähenevale ööle . </s> </p>
<p> <s> Kahekesi jäädes istusid nad kõrvuti , Helve ootel , mees aga kuidagi kohmetu ja sõnaaher . </s> </p>
<p> <s> " Eks räägi juba ! </s> <s> On sul haiglas arusaamatusi ? " </s> </p>
<p> <s> Räni raputas aeglaselt pead . </s> <s> " Ei , seal on kõik korras ! " </s> <s> Ta suujoon muutus üha tõsisemaks . </s> <s> " See , millest ma rääkida kavatsen , puudutab ainult meid sinuga . </s> <s> Ma väga loodan sinu mõistvale suhtumisele . </s> <s> Ja Helve , ükskõik , mida sa ka mõtled , pea meeles - kõik see juhtus enne meie abiellmist ! " </s> </p>
<p> <s> " Eks sa räägi ! </s> <s> Ehk räägin siis minagi sulle midagi . </s> <s> " </s> </p>
<p> <s> Räni vaatas imestunult naist . </s> <s> " Sina ? ! </s> <s> Hea küll , aga oota , luba ma alustan enne . </s> <s> " </s> </p>
<p> <s> Mees vaikis viivu nagu hoogu võttes ning jutustas siis aeglaselt , otsekui andeks paludes kõigest sellest , mis Helvel juba teada oli . </s> </p>
<p> <s> Helve süda hakkas kiiremini taguma , ta oli küll enda teada selleks kõneluseks ette valmistatud , ent tõe kinnitamine mõjus siiski rusuvalt . </s> </p>
<p> <s> See oli siis tõsi ? </s> <s> Ja tema eest oli seda siiani varjatud . </s> <s> Teda ei peetud usaldusväärseks ! </s> <s> Tõsi , ka tema ise oli oma Haapsalu käiku Räni eest varjanud , aga neid kahte asja ei saanud ometi võrrelda , arvas ta . </s> <s> Oma alateadvuses oli Helve ikka veel lootnud , et Ränil pole Haapsalu Peeduga midagi ühist , et mees annab asjale usutava seletuse ja elu läheb endist rada pidi edasi . </s> <s> Aga ei , nüüd lõpuks oli loole punkt pandud . </s> </p>
<p> <s> " Miks sa sellest alles nüüd räägid ? " ägas ta . </s> <s> " Miks ei võinud sa seda mulle enne meie abiellumist rääkida ? " </s> <s> Ning sidudes äkki Ulvi plaanitavat külaskäiku äsjakuulduga , purskas solvunult : " Teised siis teavad , et sul on maailm lapsi täis , ainult mina istun siin nagu tobe kodukana teadmatuses ! </s> <s> Sa oled . . . sa oled . . . ! " </s> <s> Helve krapsas püsti , ta nägu oli haletsusväärne . </s> <s> Tormates segaduses magamistuppa , viskus ta voodisse ning ta keha hakkas vappuma tagasihoitud nuuksatustest . </s> </p>
<p> <s> Räni järgnes talle . </s> </p>
<p> <s> " Mine ära siit ! " karjatas Helve hüsteeriliselt . </s> <s> " Kuulsid , mine ära ! </s> <s> Ma ei taha su varjugi enam näha ! " </s> </p>
<p> <s> " Oota , Helve , sa ei lase mind ju lõpuni rääkidagi . </s> <s> Ausõna , ma vaikisin lihtsalt sellepärast , et ei tahtnud sind erutada ! </s> <s> Ma ju ütlesin , et . . . , saad aru . . . poja ema oli mulle lihtsalt üks möödaminev kiindumus . . . lapsestki sain ma teada alles Krisliniga Haapsalus käies . . . " </s> </p>
<p> <s> Ning Helve mälus vilksatasid taas tütre sõnad oma venna voodi juures : " Jah , just täpselt samasugust nägu oli see poiss ! " </s> <s> Tähendab , ka Krislin tajus tol korral , et võõras poiss polnudki võõras . </s> </p>
<p> <s> Räni aga jätkas : " Saa aru , see kõik juhtus pool-kogemata , just nagu sinugagi . . . " </s> </p>
<p> <s> " Mida sa ütlesid ? ! </s> <s> Nagu minugagi ?? " karjatas Helve uuesti ja kordas : " Või nagu minugagi ! </s> <s> Homme-päev kaon ma siit koos oma kogemata tehtud lapsega , et sul endale midagi ette heita poleks ! " </s> <s> Ta oleks tahtnud ulguda nagu hunt . </s> <s> Ta kartis , et läheb hulluks ja haaras peast . </s> <s> Helve tajus , et päev , mil ta Räniga lähedaseks oli saanud , oli ühtlasi Rolandi surmapäev . </s> <s> Seda päeva oli ta püüdnud oma mõtetest pidevalt välja tõrjuda , ent nähtavasti tulemusteta - see ei anna tema hingele kunagi rahu . </s> </p>
<p> <s> " Helve , jumala pärast , Helve ! </s> <s> Mida sa ometigi räägid ! </s> <s> Ma ei mõelnud ju seda nii ! </s> <s> Sina ja lapsed olete kogu mu elu , kuidas sa siis mind ei mõista ? !! " </s> </p>
<p> <s> Helve ei tahtnud mõista . </s> <s> Oma hingevalus püüdis ta ka teise südant kriipida . </s> </p>
<p> <s> " Ära erutu , Helve , kullake ! </s> <s> Kui sa näeksid poissi , sa hakkaksid teda kindlasti armastama , ta sarnaneb väga meie Peeduga ! " </s> </p>
<p> <s> Räni tundis , et viis , kuidas ta oma südant puistas ja Helvet rahustada püüdis , polnud pooltki seda , kuidas ta seda teha oleks tahtnud . </s> <s> Aga vaatamata sellele hingas ta kergendatult - ometi lõpuks sai selle südamelt ära . </s> <s> Sest varem või hiljem võis naine seda ehk mõnelt kõrvaliselt isikult nagunii kuulda , juhtunut olematuks teha pole enam võimalik . </s> <s> Ning ta lisas vaikselt : " Lapsest on kahju . </s> <s> Ta vaeseke on ju ilma emata jäänud . </s> <s> " </s> </p>
<p> <s> " Aga isa ? " pomises Helve ja samas libises kogemata ta suust midagi , mis tema Haapsalus käigu oleks reetnud , sellest aga otsustas Helve praegu siiski mitte rääkida . </s> <s> " Aga isa ? " kordas ta . </s> <s> " Peetril on ju isa . </s> <s> " </s> </p>
<p> <s> " Jah , muidugi , lapsel on isa , ma ei salgagi seda . </s> <s> Aga Karmen suri sünnitusel , last kasvatab vanaisa . " </s> <s> Ja korraga jäi ta Helvele mõistmatult otsa vaatama : " Kust sa tead , et poisi nimi on Peeter ? " </s> </p>
<p> <s> " Mis ta siis muu olla võib ! </s> <s> Sa ju kinnitasid alati , et sinu esimese poja nimi peab olema Peeter , küllap teadsid seda kõik Eestimaa naised ! </s> <s> Eks Haapsalu Peeter ole ju sinu esimene poeg ! " </s> <s> Ning lisas virilalt : " Nüüd on sul siis kaks poega - Peeter I ja Peeter II . </s> <s> Või on kusagil veel mõni Peeter ? </s> <s> Oled ikka tore isa küll ! " </s> <s> Helve puhkes uue hooga nutma . </s> </p>
<p> <s> " Helve , kullake , palun kuula mind veel üks minut ! </s> <s> Rahune ometi ! </s> <s> Vaata . . . </s> <s> Karmeni ema oli mu kooliõde , tema haud asub minu vanemate hauaplatsi kõrval . </s> <s> Seal ma Karmenit kaks aastat tagasi kohtasingi . . . </s> <s> Lapsena olin teda muidugi ennegi kohanud . </s> <s> Eelmisel suvel aga viis saatus meid jälle kokku ja . . . </s> <s> Nüüd puhkab Karmen oma ema kõrval . . . tõesti , Helve , lapse olemasolust ja tema ema surmast kuulsin ma alles hiljuti . </s> <s> " </s> </p>
<p> <s> Selles võib tal õigus olla , mõtles Helve . </s> <s> Äsja puhkenud pahameel hakkas taanduma kaastunde varju . </s> </p>
<p> <s> Sellegi poolest võttis ta oma padja ja teki ning veetis öö , vaatamata Räni lepituskatsetele , elutoas . </s> </p>
<p> <s> Üksinda olles nuttis Helve veelkord peatäie patja ega saanud kogu öö und silmile . </s> <s> Tema kujutluses jooksid väikesed poisid , kõik ühte nägu ja pisut lokkis juustega . </s> <s> Ning Helve pidi tahtmatult mõtlema , et äkki on Ränil enda teadmata veel teisigi lapsi mõnes rajoonis , kus ta konsultatsioone andma oli kutsutud . </s> </p>
<p> <s> Ühte jõudis ta aga siiski endale selgeks teha - mees oli siiski ise , kuigi hilinenult , oma südamevalust osa naise kanda andnud ja Helve pidi leidma tee , kuidas nende abielu edasi võiks kesta . </s> <s> Aga ehk polnudki Räni südamevaev nii suur , tema kiindumus ja armastus laste vastu paistis välja mehe igal sammul ning nähtavasti oli see palsamiks tema hingele . </s> </p>
<p> <s> Ja veel mõtles Helve , et õigupoolest peaks ta Ränile tänulik olema , et mees oma südamepuistamisega liiga palju ei hilinenud , sest nüüd võis ta julgelt vastu võtta Ulvi poolt edasiantava teate . </s> <s> Ja Helve kujutlusse tekkis pilt poisist , kes oma väikesed soojad käed usalduslikult tema kaela ümber oli põiminud . . . </s> </p>
<p> <s> " Meie laps on nii külalislembeline ! " ütles Lehti veidi vabandavalt kirjanik Paadermaale . </s> <s> " Ja peale selle tahab ta kogu aeg ise vestlust juhtida . " </s> <s> Ja tütre poole : " Tule nüüd , Pisi-Greta , aeg on magama minna ! </s> <s> Ütle kõigile korraga " hääd ööd " ! " </s> </p>
<p> <s> " Hääd ööd ! " hüüdis laps . </s> <s> " Onu Paadermaa , tule varsti jälle meile ! " </s> </p>
<p> <s> Kirjanik Paadermaa lehvitas lapsele ja märkis muhedalt : " See väike neiu võlub küll igaühe südame . </s> <s> " </s> </p>
<p> <s> Lehti hakkas koos lapsega toast väljuma , kes seda ilmse vastumeelsusega tegi . </s> </p>
<p> <s> " Ma võin ju ise Pisi-Greta magama panna ! " pani Greta ette ja tõusis . </s> </p>
<p> <s> " Oh ei , me juba lähme ! " tõrjus Lehti ja andis emale silmanurgast märku , et too rohkem peale ei käiks . </s> <s> Lehti oli väsinud ja tahtis ise ka veidike pikali heita . </s> <s> Ehk õnnestub see kasvõi veerand tunnikski . </s> <s> Las külaline arvab , et tal läheb lapse uinutamisega rohkem aega . </s> <s> Täna oli ülelinnalise leninliku laupäevaku raames tulnud raamatukogus kevadine suurpuhastus teha , kuhu kuulus ka määratu suurte akende pesemine . </s> <s> Nüüd valutasid käed ja selg ning peagi oli uimane . </s> <s> Või põhjustas seda tuuletõmbus . </s> </p>
<p> <s> " Ma arvan , et lähen ka teise tuppa , " püüdis Greta ikkagi seltskonnast eemalduda , " siis saate rohkem omavahel vestelda . </s> <s> " </s> </p>
<p> <s> " Ei , ema , jää palun meie juurde ja aita meil vestlusteemasid leida , " ütles Vallo naljatamisi . </s> <s> Ju lootis ta , et ehk kirjanikust kolleeg hakkab lõpuks taipama , et aeg on hiline ja tema ootamatu külastus juba isegi pikaks veninud . </s> </p>
<p> <s> " Jaa , seltsimees Jaari , oleme pealegi ammused tuttavad . </s> <s> On teil veel meeles , kui koos õetütrega minu majja tulite ? " </s> </p>
<p> <s> " Kuidas see mul ununeda saakski , " tähendas Greta . </s> <s> Talle ei jäänud märkamatuks , et külaline rõhutas sõnapaari : minu majja . </s> <s> Paistab et ta üksnes ei väljenda seda sõnadega , vaid tunnetab ise ka omandiõigust . </s> <s> Kas kunagi tuleb veel niisugune aeg , et õiglus saab jalule seatud ? </s> <s> Kas kunagi jälle saavad Olli ja Bernhard oma maja tagasi ja kõik lähedased saavad täie õigusega seal koos istuda . </s> <s> Ei vist . </s> <s> Seda aega ei tulegi . </s> </p>
<p> <s> Vallo täitis taas likööriklaasid ja mõtles ise , et ega külaline enne niikuinii ei lahku , kui pole omatoodud pudel tühjaks joodud . </s> </p>
<p> <s> " Kahju küll , et sa ei saa minu asemel Valgamaale lugejatega kohtuma minna . </s> <s> Muide , seal on eriti kena ja vastutulelik publik ja pärast laud lookas heast ja paremast kraamist . </s> <s> Ma oleksin sinna ise tahtnud minna , aga see Moskva sõit tuli krae vahele . </s> <s> " </s> </p>
<p> <s> " Ma aitaksin sind meeleldi , kuid ei mängi lihtsalt välja . </s> <s> " </s> </p>
<p> <s> " Oled oma uue käsikirjaga nii hõivatud ? " </s> </p>
<p> <s> " Seda ka . </s> <s> Tahan väga selle ruttu käest ära anda . </s> <s> Aga on veelgi üks takistus . </s> <s> " </s> </p>
<p> <s> " Mis siis ? " tundis Paadermaa veidi ülearuselt huvi . </s> </p>
<p> <s> " Mul ei soovitata enam kirjanduslikel üritustel esineda . </s> <s> " </s> </p>
<p> <s> " Tohoh tonti , keelati ära ? </s> <s> Valgest majast või ? " </s> </p>
<p> <s> " Ega otse ei keelatud , esialgu ainult soovitati . </s> <s> " </s> </p>
<p> <s> " Ah nii on lood sinuga . " </s> <s> Paadermaa kummutas likööripitsi tühjaks . </s> <s> " Siis sellepärast sa polegi viimasel ajal kuskile sõitnud ? " </s> </p>
<p> <s> " Nii see on . " </s> <s> Vallo täitis jälle külalise klaasi . </s> </p>
<p> <s> " Mina ka mõtlesin alles , et miks sa enam ringreisidel ei käi , " tundis Gretagi huvi . </s> </p>
<p> <s> " Ei ole enam põhjust sõita , " ütles Vallo irooniliselt . </s> <s> " Viimasel kohtumisel Pärnus kõnelesin oma avaldamata raamatust , sellest , mida Glavlit käiku ei luba . </s> <s> Ja lugesin neile ette ka mõned huvitavamad katkendid . </s> <s> Ju oli keegi sellest õigel ajal ja õigesse kohta koputanud . </s> <s> " </s> </p>
<p> <s> " Ah sedaviisi siis , ega pole hea selle majaga pahuksisse minna , " täheldas Paadermaa . </s> </p>
<p> <s> Greta vaatas väimehe külalisele otsa . </s> <s> Kas too inimene on ikka siiras ? </s> <s> Ehk oligi ta visiidi eesmärk midagi välja nuhkida ? </s> </p>
<p> <s> " Sul jäävad teenimisvõimalused siis õige nigelaks . </s> <s> Kas su eelmine raamat , mis ta nimi oligi - " Põlevas ahjus " vist , pole ka trükki lastud ? " </s> </p>
<p> <s> " Küdeva ahju ees , " parandas Vallo , " ei veel , nad peavad ju enne välja uurima , kas ma pole halgude vahele midagi keelatud susanud , mis nõukogude inimesele ehk ebatervelt mõjub . " </s> <s> Vallo iroonia oli juba sarkasmiks üle läinud . </s> </p>
<p> <s> " Võtame selle peale , et su raamatud ikka lugejateni jõuaks ! " </s> </p>
<p> <s> Likööripudel hakkaski tühjenema . </s> </p>
<p> <s> Ja kui hiline külaline oli lahkunud , ütles Greta väimehele : " Mulle paistab too Paadermaa ise ja tema visiit kahtlasena . </s> <s> Kas sina usaldad teda ? " </s> </p>
<p> <s> " Jaa , usaldan küll . </s> <s> Võib-olla on sulle jäänud okas tema vastu , kuna ta sinu õe maja endale sai . </s> <s> Aga halb ta ei ole . </s> <s> " </s> </p>
<p> <s> " Suurustas siin oma raamatutega , mis tal kõik riburada ilmuvad . </s> <s> Miks Glavlit tema käsikirju pole ära keelanud ? " </s> </p>
<p> <s> " Noh , see mees lihtsalt oskab vingerdada . </s> <s> Ja ta ei kirjuta kunagi midagi niisugust , millest saab kinni hakata . </s> <s> Isegi ridade vahele mitte , nagu enamus eesti kirjanikke harrastab . </s> <s> " </s> </p>
<p> <s> " Aga miks ta uuris sinu käsikirjade saatust ? " </s> </p>
<p> <s> " Ta on väga uudishimulik mees ja pealegi armastavad ju kõik kirjanikud oma töödest kõnelda . </s> <s> " </s> </p>
<p> <s> " Kas ta kommunist ei ole ? " </s> </p>
<p> <s> " Karjerist . </s> <s> Parteisse astus ruttu , kuid muidugi karjääri pärast . </s> <s> " </s> </p>
<p> <s> " Ära usalda nii kergesti inimest , liiati parteilast , olgu ta kasvõi hea kolleeg , " tähendas Greta . </s> </p>
<p> <s> " Ega ma usaldagi . </s> <s> Aga ma tunnen inimesi ja näen neid tihti läbi . </s> <s> Paadermaa ei tee halba , tema on vaid kaasajooksik . </s> <s> " </s> </p>
<p> <s> Lehti tuli haigutades söögitoa ukseavasse . </s> <s> " Kas läks lõpuks minema ? " </s> </p>
<p> <s> " Jah , pudel sai ju tühjaks . </s> <s> Meiegi aitasime emaga seda tühjendada . </s> <s> Aga miks sa niisuguse näoga oled , Leheke ? " </s> </p>
<p> <s> " Ma jutustasin Pisi-Gretale muinasjuttu , ja ei teagi millal tema juurde kõverasse magama jäin . </s> <s> " </s> </p>
<p> <s> " Minge mõlemad magama ! " soovitas Greta . </s> </p>
<p> <s> " Ma viin enne tassid kööki ! </s> <s> Homme pesen puhtaks ! " ütles Lehti ja haaras uniselt tasside järele . </s> </p>
<p> <s> " Sa ju magad püstijalu ! </s> <s> Mine , mine , küll ma ise ! </s> <s> Head ööd , lapsed ! " </s> </p>
<p> <s> " Head ööd ! " </s> <s> Ja noored kadusid oma tuppa . </s> </p>
<p> <s> Päevade möödudes tajus Helve end sageli mõtlemas sündmustele , mida ta oma mõtetest teadlikult eemale oli tõrjunud . </s> <s> Ning oma lastele hellusi jagades meenusid talle väikesed soojad lapsekäed , mis vaid korra täis usaldust tema kaela ümber olid põimunud . </s> </p>
<p> <s> Helve liikus ringi nukra vaimuna , otsides lahendust teda piinavatele mõtetele . </s> <s> Isa surm varjutas küll muud mured , aga mõne aja pärast kerkisid need uue hooga esile . </s> <s> Pealegi muutsid Räni olemusest õhkuv pinge ning tema enda tõrjuv hoiak mehe suhtes kooselu võimatuks . </s> <s> Ta igatses tagasi seda rahu ja rõõmu , millega Räni tema hinge nende abielu alguses täitnud oli . </s> <s> See rahu tuli taas leida . </s> <s> Möödunud aegade varjud ei tohtinud olevikku segada . </s> <s> Midagi tuli ette võtta ! </s> </p>
<p> <s> Lahendus saabus üleöö . </s> <s> Ühel hommikul ärgates teadis Helve täpselt , mida teha . </s> <s> Oma mõtetest indu saades lootis ta leida ka lepituse iseendaga , lootis vähendada oma süükoormat , mis kui vari Rolandi surmapäevast saadik temaga kaasas käis . </s> </p>
<p> <s> Nüüd ootas ta ainult päeva , mil oma plaanid täide saaks viia . </s> <s> Sellele mõeldes muutus ta meel rõõmsaks , toimetusi tehes ümises ta isegi üht tuntud viisi ning muigas samas iseenda üle - olen nagu tädi Alla , kelle meeleolu kajab vastu tema lauludest . </s> <s> Aga Alla oli alati heas tujus , selles osas tasus temast tõepoolest eeskuju võtta ! </s> </p>
<p> <s> Ilm oli tol päeval päikeseline ja karge . </s> <s> Särav rahulolu paistis välja ka Helve näost , kui ta tol pärastlõunal Ränile ja Krislinile ukse avas . </s> <s> Nähes naise näol üle hulga aja naeratust , muutus ka Räni ilme . </s> <s> Ta embas naist tervituseks ning oli rõõmus kui teda tagasi ei tõrjutud . </s> </p>
<p> <s> Krislin aga , vabanenud üleriietest , tormas kohe elutuppa ja jäi siin imestunult seisma . </s> </p>
<p> <s> Veel hiljemgi meenutas Helve Räni jahmatust , kui mees elutuppa astudes diivani ees vaibal kahte pisut krussis juustega poissi leplikult autot vuristamas nägi . </s> <s> Väiksem poistest tõusis kohe ja tatsas isale vastu . </s> </p>
<p> <s> Räni haaras poisi sülle , silmad pärani jäi ta suuremat poissi vaatama . </s> <s> Ta pööras oma pilgu naisele . </s> <s> " Kes . . . ? </s> <s> Oo , Helve ! " </s> </p>
<p> <s> Helve kummardus poisi juurde , võttis tal käest ja lausus vaikselt : " Ütle oma isale tere ! " </s> </p>
<p> <s> Poisike naeratas . </s> </p>
<p> <s> Jahmunud Räni istus diivanile , võttis poisid teine teisele põlvele ega saanud sõnagi suust . </s> <s> Muudkui aga surus kordamööda oma pea vastu poiste juukseid ega tõstnud silmi . </s> </p>
<p> <s> Vaikuse katkestas Krislin . </s> <s> Ta silmitses pisut kiivalt võõrast poissi Räni süles ja muutus äkki rõõmsaks , sõnas : " Ma tunnen seda poissi . </s> <s> Kas sa tõid ta päriselt meile ? " </s> </p>
<p> <s> " Jah , ta on sinu vend ! " </s> </p>
<p> <s> " Minu vend ? ! </s> <s> Minu vend on Peedu . </s> <s> " </s> </p>
<p> <s> " Tema nimi on ka Peedu . </s> <s> " </s> </p>
<p> <s> " Kaks Peedut ! " kilkas tüdruk . </s> <s> " Kas selle pärast , et nad on ühte nägu ? " </s> </p>
<p> <s> " Vist küll . </s> <s> Aga nende nimedega tuleb meil arvatavasti midagi ette võtta . </s> <s> Poisid lähevad meil muidu käest segamini , " muigas Helve . </s> <s> " Mis ettepaneku sa , Räni , teed ? </s> <s> Kas Peeter I ja Peeter II või kuidas ? " </s> </p>
<p> <s> Räni püüdis varjata meeleliigutust . </s> </p>
<p> <s> " Vanemat poistest hakkame kutsuma Peetriks , " sõnas ta hetke pärast kindlalt , nagu oleks see tal juba ammugi valmis mõeldud ja otsustatud ning nagu oleks Peetri majjatulek täiesti loomulik sündmus . </s> </p>
<p> <s> " Peedu ja Peeter , " kordas Krislin leplikult . </s> <s> " Ja mõlemad on minu vennad ? </s> <s> Ja ma võin nende mõlemaga iga päev mängida ? " </s> </p>
<p> <s> " Võid muidugi . </s> <s> Sina oled ju nüüd nende suur õde ! " vastas Helve ja mõtles ema sõnade peale , kes oli kartnud Krislini pärast , et kas tüdruk ikka võtab uue venna omaks või mitte . </s> <s> Kuid ka siin näis kõik loomulikku rada minevat . </s> </p>
<p> <s> Sel õhtul , kui lapsed juba magasid ja nad omavahele jäid , võttis Räni naise mõlemad käed oma pihku , tahtes ilmselt tänusõnu ütlema hakata . </s> <s> Helve aga tõstis vaikselt käe mehe suule ja sulges selle . </s> <s> Sel hetkel tundsid mõlemad üht ja sama - selles kodus valitseb nüüdsest peale uus õnn . </s> </p>
<p> <s> Juhtus lämmatavalt soe suvi olema . </s> <s> Chicagos oli juba mitu nädalat kraadiklaasi elavhõbe 100o Farenehitile otsekui kinninaelutatud . </s> <s> Bernhard istus oma villa lahtisel rõdul ja tema pilk uitas Michigani järve avarusel . </s> <s> Järvesina mõjus hingele virgutavalt . </s> <s> Ja seepärast hoidus ta pead pööramast sinna , kus kõrgusid moodsad pilvelõhkujad . </s> <s> Ei , see polnud tema maailm . </s> <s> Isegi puud olid siin võõrad . </s> <s> Ainult tamm veel sarnanes kodumaa tammega . </s> <s> Ent temale meeldisid sihvakad männid , nagu kasvasid koduaias Nõmmel . </s> <s> Kord , kui ta illegaalselt Eestis elas , oli ta siiski oma kodu juurest mööda käinud . </s> <s> Ta ei suutnud kiusatusele vastu panna . </s> <s> Ehk küll Volli oli teda hoiatanud . </s> <s> Seda tegi ta oktoobripühade ajal - kui paljud pidutsesid ja enamus purjutas - , sõitis ta Nõmmele ja jalutas majast mööda , mida ta oli oma maitse järgi ning oma rahadega ehitada lasknud ja mille krundigi eest hulga eesti kroone lauale ladunud . </s> <s> Maja tundus nii luitunud , oli juba paarkümmend aastat värvimata - tema ajal värviti maja iga viie aasta järel , et see oma värskust ei kaotaks . </s> <s> Ka aed oli räämas . </s> <s> Laubest võis aimata , et see puukuuri aset täitis . </s> <s> Jah , see maja oli omane , aga polnud ka . </s> <s> Siin elasid nüüd võhivõõrad elanikud . </s> <s> Ent iga maja muudab koduseks tema elanikud . </s> <s> Nüüd polnud siin kedagi oma perest . </s> <s> Oma maja vaadates kerkisid küll mälestusteudust esile omaksed nagu vaimud ja panid hinge pakitsema . </s> <s> Ent Bernhard ei kahetsenud , et selle tee jalge alla võttis . </s> <s> Nüüdki veel mõtles ta , et see jäi viimaseks korraks oma enese maja eemalt vaadata . </s> <s> Nüüd oli ta veendunud , et tee teda enam kunagi sinna tagasi ei vii . </s> <s> Kuigi Eesti saaks jälle ime läbi iseseisvaks , poleks temast enam sinna sõitjat . </s> <s> Ta teadis , et elupäevi enam kauaks ei jätku . </s> <s> Parkinsoni haigus oli kangetele rohtudele vaatamata ikkagi süvenenud . </s> <s> Paremale käele lisaks ilmnes ka parema jala värisemine . </s> <s> Ja kui keegi tema tervise järele päris , ütles ta poolnaljatades : " Kõik oleks hästi , kui mu kehal paremat poolt ei oleks . " </s> <s> Viimasel ajal tekkisid ka südamehäired . </s> <s> Ent Bernhard ei kurtnud haige südame üle , see aitaks ehk rutem teisele kaldale ega poleks tarvis kaua teistele koormaks jääda . </s> </p>
<p> <s> Pärast seda kui ta enam äris tegutseda ei saanud , tundis Bernhard , et elab kasutuna . </s> <s> Kas sellepärast vaevleski ta aastaid Venemaa vanglas ja pärast elas Eestis kui rott põranda all ! </s> </p>
<p> <s> Bernhard ajas end kepi najal üles ja kõndis veidi rõdu ühest servast teise . </s> <s> Ta püüdis oma tugeva tahtejõu abil ikkagi liikuda , et mitte päris võimetuks jääda . </s> <s> Olli küll tahtis talle ratastooli tuua , kuid tema oli sellele kategooriliselt vastu . </s> <s> Sest kui juba kord ratastooli istuda , võib sinna jäädagi . </s> <s> Nüüd aga liikus ta veidi aiaski oma enese jalgade peal . </s> <s> Sai ilma teiste abita autossegi istuda , ent rooli Bernhardi käed ei ohjeldanud . </s> <s> Kuid tütar Dorrit sõidutas teda meeleldi . </s> </p>
<p> <s> Oma äri järele igatses ta küll , kuigi ei muretsenud . </s> <s> Äri oli nüüd Greta tütre Laine kindlates kätes ja Bernhard teadis , et naise õetütar oskab seda hallata . </s> <s> Ta oli hiljuti teinud ka testamendi ja määranud riideäri tervenisti Lainele . </s> <s> Bernhard pidas selle üle enne oma tütrega nõu ja nende arvamused ühtusid . </s> <s> Dorrit ei olnud ju ahne noor naine , pealegi jäi temale suurem osa isa aktsiaid ja pangaarve , mis kogu aeg kasvas . </s> <s> Ja pealegi omas Dorriti mees Jack küllaltki suurt varandust . </s> <s> Ollile polnud aga Bernhard sellest veel kõnelenud . </s> <s> Ta tundis oma kuuenda meelega , et naisele see ei meeldiks ja ehk oleks isegi püüdnud teda ümber veenda . </s> <s> Bernhard tundis ju Ollit läbi ja lõhki . </s> <s> Ega Olligi kade olnud . </s> <s> Ei , ta aitas hea meelega Lainet ja tema peret , eriti nüüd , kui neil see katastroof juhtus . </s> <s> Olli saatis ka ohtralt pakke Eestisse . </s> <s> Kuid sealjuures ootas ka sama ohtralt tänusõnu . </s> <s> Olli armastas anda , ent armastas seda ka toonitada ja sellega ikka kõigist üle olla . </s> <s> Kui aga Laine saab suure äri omanikuks , siis on ta ju Olliga võrdväärne partner ning ei vajagi enam Olli annetusi . </s> <s> Bernhard oli kindel , et sellel teemal tuleb tal abikaasaga sõnavahetus , kuid sinna polnud midagi parata . </s> <s> Riidekauplus oli Bernhardi isiklik äri ja ta võis selle pärandada nii kuidas ise soovis . </s> </p>
<p> <s> Midagi oli tema naisel üldse Greta tütre Laine vastu - meenutas Bernhard . </s> <s> Või oli tal hämar aime , et Laine tõttu väheneb tema edaspidine aasta sissetulek ehk kümme protsenti . </s> </p>
<p> <s> Selle suve hakul tabas Lainet ja tema peret tohutu looduse katastroof . </s> <s> Tornaado oma hirmsa laastava jõuga tormas nende majast läbi , jättes järele vaid rusuhunniku . </s> <s> Õnn oli , et Laine poeg Lembit oli sel ajal Long Islandi Eesti suvelaagris . </s> <s> Laine oli üksipäini kodus , kuid vahetult enne tornaado tulekut kippus koer välja ja Laine viis looma jalutama . </s> <s> Nüüd oli Laine kindel , et koer Tara päästis tema elu , sest koertel on mingi vaist ohtu ette tunda . </s> </p>
<p> <s> Sellist tornaaadot nägi Bernhard esimest korda . </s> <s> Ja mõtles jälle , et põhjamaa kodus pole sellist ürgset hävingut olemas . </s> <s> Tornaado tee pole tavaliselt lai , ehk ainult kitsa tänava haardes . </s> <s> Aga kust ta siis üle tormab , seal muudab kõik tuhaks ja põrmuks . </s> <s> Seekord oli Laine üks kannatajate hulgast ja valitsus andis talle igati abi ning kindlustus maksis , nagu ette nähtud , kõik välja . </s> </p>
<p> <s> Uus mure enamasti leevendab eelmist . </s> <s> Pool aastat tagasi lahutas Laine oma abielu Antsuga , kellega oli viisteist aastat õnnelikult elanud . </s> <s> Laine arvates õnnelikult . </s> <s> Kuni selle hetkeni , kui ta sai teada , et Ants , kes pidi tihtipeale töö asjus Texasesse sõitma , elas seal kokku blondi ja särtsaka kaunitariga . </s> <s> Laine oli kuuldust hingepõhjani solvunud ja endale pahane , et polnud aastaid midagi aru saanud ning oli meest pimesi usaldanud ja armastanud . </s> <s> Ta andis viivitamatult lahutuspaberid sisse ja sai ka õiguse poja endale jätta . </s> <s> Ants leppis kõigega ning abiellus varsti oma blondiiniga . </s> </p>
<p> <s> Nüüd aga oma kodu kaotades , hoomas Laine , et solvumine mehe vastu oli peaaegu taandunud . </s> <s> Aeg oli tema kasuks töötanud . </s> <s> Esimesel kohal oli poeg Lembit ja teisel kohal huvitav töö tädimehe äris . </s> </p>
<p> <s> Pärast tornaado hävitustööd jäi Laine esimestel päevadel tädi juurde . </s> <s> Baumvaldide villa oli ju viie magamistoaga ja kaks neist oligi külaliste jaoks . </s> </p>
<p> <s> Siis tegi Bernhard ettepaneku , et Laine ja ka Lembit , kui ta suvelaagrist tagasi jõuab , võiksid kuni uue kodu valmimiseni jäädagi nende juurde . </s> <s> Kuid enne kui Laine midagi vastata jõudis , ütles Olli , et valitsus annab kannatajatele priilt motelle kasutada - seda oli just äsja TV-st teatatud . </s> <s> Laine oli vihjest aru saanud ning ei võtnud enam tädimehe ettepanekut vastu . </s> </p>
<p> <s> Seda kõike praegu uuesti mõeldes ja läbi elades kuulis Bernhard koguni Laine häält oma kõrvus . </s> </p>
<p> <s> Ent Laine hääl oli tõeline , Laine oligi päral . </s> <s> Koos Olliga olid nad rõdule tulnud . </s> </p>
<p> <s> " Tere , onu Berni ! </s> <s> Kuidas sa end tunned ? " </s> <s> Laine suudles oma tädimeest põsele . </s> </p>
<p> <s> " Normaalselt ikka , " vastas Bernhard optimistlikul toonil , " ei mul pole häda midagi . </s> <s> Võta endale tool ja istu mu seltsi ! " </s> </p>
<p> <s> Laine vedas kaks tooli Bernhardi tooli kõrvale . </s> <s> " Tädi Olli , miks sa ei istu ? " </s> </p>
<p> <s> " Mul on pisut tegemist . </s> <s> Ole sina , Laineke , Bernhardile seltsiks . </s> <s> Tal vaesekesel ju igav siin päev läbi üksinda konutada , " haletses Olli . </s> <s> Mehe haletsemine oli tema lemmikteemaks kujunenud . </s> <s> Seda armastas ta ikka tuttavatele seltskonnas korrutada ega jätnud kunagi lisamata , kui palju eneseohverdust , vaeva ning tüli tal oma haige mehega on ja kui palju ta enda elu seetõttu elamata jäi . </s> <s> Üksnes tütrele ei tohtinud Olli sellist juttu rääkida , Dorrit läks sellest turri ja hakkas kui emalõvi oma isa kaitsma ning keelas emal isast kui invaliidist kõnelemise . </s> </p>
<p> <s> " Sain täna Lembitult kirja , " rääkis Laine . </s> <s> " Õnn , et meie postibox jäi tänavale alles . </s> <s> " </s> </p>
<p> <s> " Kas ta juba teab , et teil enam kodu polegi ? " muretses Olli . </s> </p>
<p> <s> " Jah . </s> <s> Ma kirjutasin ju kohe ja soovitasin tal sinna veel üheks kuuks jääda , seniks kui meie uus elumaja korda tehakse . </s> <s> " </s> </p>
<p> <s> " Siis on hea . </s> <s> Ma olen su peale nii palju mõelnud ja oma südant vaevanud , " rääkis Olli . </s> <s> " Hirmus küll , hakka jälle kõigega otsast peale . </s> <s> Pole oma tassi ega lusikatki enam . </s> <s> " </s> </p>
<p> <s> " See on kõik täpes . </s> <s> Olen õnnelik , et oleme ise elus ja terved . </s> <s> Tänu koer Tarale ! " </s> </p>
<p> <s> " Tervis on ainuke väärt varandus , " tähendas Bernhard , " aga sellest sain aru alles nüüd kui põduraks jäin . </s> <s> " </s> </p>
<p> <s> " Sul on õigus , onu Berni , " nõustus Laine ja püüdis teemat vahetada . </s> <s> " Ma naersin üksipäini kui Lembitu kirja lugesin . </s> <s> Saatsin ta eesti laagrisse peamiselt sellepärast , et seal saab eesti lastega eesti keelt rääkida . </s> <s> Nüüd kirjutab poiss , et nad suhtlevad üksteisega eesti keeles ainult siis kui kasvataja kuuleb . </s> <s> Omavahel lasevad kõik ikka inglise keeles , et ainult paremini ja rutemini end väljendada saaks . </s> <s> No mis sa teed nende lastega ära ! " </s> </p>
<p> <s> " Kui mina seal mõni ülemus oleks , siis määraksin trahvi sellele , kes laagris veel inglise keelt kõneleb , " arvas Bernhard . </s> </p>
<p> <s> " Sind oleks jah , sinna kupjaks vaja ! " naeris Olli ja pöördus õetütre poole : " Enne kui sa minema hakkad , tule minu toast läbi ! </s> <s> Panin sulle kohvritäis riideid valmis , siis pole tarvis sul ostma minna . </s> <s> Need on kõik peaaegu uued . </s> <s> Ja tualettpaberit , mis ei sobi mu vannitoa värviga , seisab mul terve karbitäis , võta see ka auto peale ! " </s> <s> Olli oli oma sõiduvees . </s> <s> Tal oli jälle võimalus aidata . </s> <s> " Ma nüüd lahkun teie meeldivast seltskonnast ! " </s> </p>
<p> <s> " Aitäh , tädi ! </s> <s> Ahjaa , kas oled nüüd minu emale kirjutanud ? " </s> </p>
<p> <s> " Ei ole . </s> <s> Tema kord on mulle kirjutada ja viimase paki eest tänada . </s> <s> " </s> </p>
<p> <s> " Siis on hea . </s> <s> Tahtsin just paluda , et sa meie õnnetusest talle ei kirjutaks . </s> <s> Ma ei taha , et ta meie pärast jälle oma südant valutaks , nagu seal muredest puudus oleks ! " </s> </p>
<p> <s> " Ma tahtsin sulle sedasama soovitada , Laine , " ütles nüüd Bernhard . </s> <s> " Ja näed , me mõtleme ühtmoodi . </s> <s> " </s> </p>
<p> <s> Olli lahkus rõdult ja pomises omaette : " Greta pärast muretsevad kõik . </s> <s> Aga mida mina kõik pean üle elama , seda ei mõtle keegi . </s> <s> Haige mees ja . . . " rohkem ei tulnudki midagi meelde . </s> </p>
<p> <s> Õige pea kostis alt uus jutukõmin . </s> </p>
<p> <s> " Kus on , sinna tuleb ikka juurde , " tarvitas Bernhard vana kõnekäändu . </s> </p>
<p> <s> Ja kohe ilmus klaasuksele Dorrit . </s> <s> Oma paksude lokkis juustega , suurte säravate silmadega , mida ääristasid pikad ripsmed , nägi ta veetlev välja . </s> <s> Ent kõige rohkem kaunistas Dorritit see , mis annab ainulaadset ilu igale naisele - peatne emakssaamise ootus ja mille tõttu ta ka kaharat helesinist kleiti kandis . </s> </p>
<p> <s> " Tere , papi ! </s> <s> Tere , Laineke ! " mõlemad said musid põsele . </s> <s> " Kas sinuga on ikka kõik OK , Laine ? " </s> </p>
<p> <s> " Jaa , ära muretse . </s> <s> Kõike juhtub , see ongi vist elu . </s> <s> Aga kuidas sa ise end tunned ? " </s> </p>
<p> <s> " Nagu ise näed , emaelevandina . </s> <s> Jack aga ütleb , et tema meelest olen ilusam kui enne . </s> <s> Ta muide soovitas mul edaspidi end sama paksuks süüa . </s> <s> Aga teate , mida ma täna esmakordselt kogesin ? " </s> </p>
<p> <s> " Mida siis ? " tundis Laine huvi . </s> </p>
<p> <s> " Ma ei mahu enam oma auto rooli taha ! </s> <s> Ja seepärast tuli mul Jacki autoga sõita , sel on palju suurem pingi ja rooli vahe . </s> <s> " </s> </p>
<p> <s> " Aga sõida ettevaatlikult , võõras auto võib üllatusi teha ! " hoiatas isa tütart . </s> </p>
<p> <s> " Oi , papike , kas sa mind siis ei tunne ega tea . </s> <s> Ma võiksin kasvõi tanki kinnisilmi juhtida ! " naeris Dorrit . </s> </p>
<p> <s> " Tunnen ja tean paremini kui keegi teine . </s> <s> Aga sina mõtle sellele , et praegu on sul kaks vastutust . </s> <s> " </s> </p>
<p> <s> " Ära muretse , papike , olen ettevaatlik isegi . </s> <s> Sõidan viimasel ajal päris teo eeskujul . </s> <s> Kõik teised autod panevad minust mööda . </s> <s> Täna keegi härra lehvitas mulle oma autost , tahtis vist külge lüüa , siis aga märkas kes mul rooli aitab lükata ja sõitis edasi . </s> <s> Ah jaa , ma ei taha teid hirmutada , kuid TV-s näidatakse kogu aeg " W-d " . </s> <s> Uus torm on tulemas ! " </s> </p>
<p> <s> " Õudne , sellele ei taha mitte mõeldagi . </s> <s> Aga nii hull see asi veel ei ole , enne meie õnnetust näidati ju kahte " W-d " ! " </s> </p>
<p> <s> " Eestis ei osanud niisukeste asjade peale mõeldagi , " tähendas Bernhard . </s> <s> " Isegi äike pole Eestis nii äge kui siinmail . </s> <s> " </s> </p>
<p> <s> Olli ilmus taas rõduuksele ja ütles : " Jack helistas ja küsis kas jõudsid ikka õnnelikult siia . </s> <s> Küll ta on sul ikka hoolitsev mees . </s> <s> Mina lihtsalt imetlen teda . </s> <s> " </s> </p>
<p> <s> Laine mõtted veeresid oma endise mehe juurde , keda temagi kaua imetlenud oli . </s> <s> Kuid Jack paistab tõepoolest kena inimene olevat . </s> <s> Annaks Jumal , et Dorritil õnn kestma jääks . </s> </p>
<p> <s> " Jack muretseb ju sünnituse pärast , " ütles Olli , " räägib ainult sellest , nagu hakkaks tema ise sünnitama , mitte sina . </s> <s> Prantslased on ikka teistsugused kui eesti mehed . </s> <s> " </s> </p>
<p> <s> " Ta tulebki minuga haiglasse kaasa ja võtab sünnitusest osa . </s> <s> Ja sellepärast ma ei karda üldse . </s> <s> Tema aga pabistab minu pärast , kuna olen juba kolmekümne seitsme aastane ja ikkagi esimene sünnitus , " rääkis Dorrit nii loomulikult , nagu kõik siinviibijad ei teaks , et ta sünnitas juba kakskümmend aastat tagasi . </s> <s> Või oli ta oma osaga niivõrd harjunud , et uskus nüüd seda juba isegi . </s> </p>
<p> <s> Algas uus nädal . </s> <s> Gretale oli see puhkepäevaks . </s> <s> Ilm oli sompus ja vihmane ning Greta oleks meeleldi terveks päevaks tuppa jäänud . </s> <s> Eriti veel täna , sest väimees läks kirjastusse ja seal ta kohtub tavaliselt ka oma kolleegidega ning küllap siirduvad pärast koos mõnda kohvikusse . </s> <s> Nii oleks Gretal täna suurepärane võimalus üksinda kodus olla . </s> <s> Ehkki ta armastas üle kõige peret enda ümber , tundis ta mõnikord ikkagi üksindusest mõnu . </s> <s> Kuid esmaspäeviti oli Gretal harjumuseks saanud peret mõne kokakunstiga üllatada . </s> <s> Oli sel päeval tal ju aega priilt käes ja pealegi olid rasked aastad talle õpetanud valmistama maitsvat toitu peaaegu mitte millestki . </s> </p>
<p> <s> Vihmamantlit selga pannes meenutas ta kauget eestiaega , kui ta võis juba kodus valmis mõelda , mida poest osta ja mida lõunaks keeta . </s> <s> Siis ei osanud hingeski ette aimata , et kunagi tulevikus tuleb keeta ainult seda , mida parajasti kauplusest osta õnnestub . </s> <s> Ent kõigega harjub - mõtles Greta , peaasi , et uut sõda ega nälga ei tuleks . </s> </p>
<p> <s> Ta avas ukse ja kohkus , sest seisis vastakuti oma õe Allaga . </s> </p>
<p> <s> " Tere ! </s> <s> Ma ei jõudnud veel nupule vajutada , kui juba uks lahti tehakse ! " sädistas Alla . </s> </p>
<p> <s> " Tere , Alla ! </s> <s> Küll sa ehmatasid mind , ei tundnud sind esimesel pilgul äragi ! " </s> </p>
<p> <s> " Mul uus vihmamantel , sellepärast ! </s> <s> Kuidas sulle meeldib ? </s> <s> Hansi saatis ! </s> <s> Istub hästi , ainult et tuletab kangesti vorstinahka meelde ! " </s> </p>
<p> <s> " Minu meelest on see mantel šikk , " arvas Greta . </s> </p>
<p> <s> " Kuhu sa end minema sättisid ? " </s> </p>
<p> <s> " Pidin lihapoodi minema , et midagi lõunaks vaadata . </s> <s> " </s> </p>
<p> <s> " Lähme aga tuppa tagasi ! " kamandas Alla . </s> </p>
<p> <s> " Muidugi , astu palun sisse , mis me siin kojas ometi seisame , " vabandas Greta . </s> <s> " Ja võta oma vorstinahk maha ! " </s> </p>
<p> <s> Alla tõstis oma raske kandekoti toolile ja vaatas sealjuures kavalalt õe poole . </s> <s> Kuna õde selle kohta midagi ei lausunud , otsustas ta kotisisu pärastiseks jätta . </s> <s> Siis võttis ta oma roheka kilelise mantli ära ja raputas sellelt vihmapiisku maha . </s> </p>
<p> <s> " Anna mulle midagi jala otsa ! " ütles ta oma märgi kõrgekontsalisi kingi jalast võttes . </s> </p>
<p> <s> " Võta need Lehti sussid ! " osutas Greta suuretupsulistele toasussidele . </s> </p>
<p> <s> Alla pani sussid jalga ja kiikas söögituppa . </s> <s> " Kas kirjanikku polegi kodumail ? " </s> </p>
<p> <s> " Ei , läks oma ametiasju ajama ! </s> <s> Oleme ainult kahekesi ! " </s> </p>
<p> <s> " Siis vedas ! </s> <s> Saab ometi omavahel rääkida , viimasel ajal on alati keegi kuulamas või piilumas . </s> <s> Oi , Gretakene , mul on mitu head uudist ! " </s> </p>
<p> <s> " Noo , räägi siis ! " </s> </p>
<p> <s> " Kohe , kohe . </s> <s> Aga kas kohvi ka ikka pakutakse ! " </s> </p>
<p> <s> " Muidugi ! </s> <s> Aga enne ütle ikka , kas sul on head või pahad uudised ? " </s> </p>
<p> <s> " Head ikka , ega ma muidu poleks sihukese koerailmaga siia tormanud ! " </s> </p>
<p> <s> Täis elevust ruttas Greta kööki ja läites gaasipliidil tule , mõtles , et mis sel Allal jälle huvitavat võis juhtuda ? </s> </p>
<p> <s> Samal ajal sirutas Alla end mugavalt tugitoolis ja hüüdis : " Tee ainult kaks tassitäit , nii läheb rutem ! </s> <s> Ma ei jõua oodata , et kõik ära rääkida ! " </s> </p>
<p> <s> Kui õed juba üksmeeles auravate kohvitassidega laua ääres istusid , ütles Greta : " Räägi ometi ! </s> <s> Ma tahan su häid uudiseid kuulda ! " </s> </p>
<p> <s> " Ma sain Hansi käest kirja . . . " </s> <s> Alla pidas pausi ja pahvatas siis oma lavahäälega : " Ta naine on surnud ! " </s> </p>
<p> <s> " Mis sa räägid ? </s> <s> Mis temaga juhtus ? " </s> </p>
<p> <s> " Süda ütles üles ja kõik . </s> <s> See oli tal ju kogu aeg poole mootoriga töötanud . </s> <s> " </s> </p>
<p> <s> Greta vaatas endast noorema õe ärevat nägu ja ta ei saanud noomimata jätta : " Ma loodan , et sa Hansi naise surma ei pidanud heaks uudiseks ? </s> <s> Ega sa teise surma üle rõõmusta ? " </s> </p>
<p> <s> " Ausalt rõõmustasin . </s> <s> Ma oleksin variser , kui teeskleksin kurbust . </s> <s> Nüüd on Hansi lõpuks jälle vaba ja tead küll , mida see tähendab , Greta ! " </s> </p>
<p> <s> Greta raputas pead . </s> </p>
<p> <s> " Hansi abiellub nüüd minuga . </s> <s> Kohe ! " </s> </p>
<p> <s> " Kuidas sa selles nii kindel oled ? </s> <s> Ja pealegi kas sobikski nii ruttu . . . " </s> </p>
<p> <s> " Miks ei sobi ! </s> <s> Ega siis mina teda ei tapnud ! </s> <s> Isegi mõttes ei soovinud talle surma ! " pani Alla käe südamele . </s> <s> " Hansi kadunud naisel polnud minu ega Ene olemasolust aimugi , ütles Hansi . </s> <s> Seda rääkis ta juba siin olles . </s> <s> Oh , Gretakene , Hansi andis selles kirjas mõista , et sõidab varsti siia ja kõik muu jäägu minu otsustada . </s> <s> See oli ju sama hea kui abieluettepanek , või mis sina arvad ? " </s> </p>
<p> <s> " Küllap vist . </s> <s> " </s> </p>
<p> <s> " Hansi kirjutas kirja lõppu , et ei suuda oodata , millal saab mind uuesti ja täie õigusega kallistada . </s> <s> See juba tähendab , et . . . " </s> </p>
<p> <s> " Kas seda kirjutas ta selles kirjas , milles ta oma naise surmast teatas ? " </s> </p>
<p> <s> " Samas muidugi . </s> <s> Kirja alguses kirjeldas ta naise surma ja mainis ka , et kadunu jäi terve nende abielu jooksul talle ikkagi võõraks ja külmaks . </s> <s> Panid tähele , Greta , ta ütles külmaks . </s> <s> See naine oli pildilgi nagu kivistunud kuju , ah , mis ma surnut ikka taga räägin . </s> <s> Olgu muld talle kerge ! </s> <s> Kahju , et mul kirja kaasas ei ole , teinekord näitan sulle , ainult sulle , teistele ei mitte kellelegi . </s> <s> Ta kirjutas veel oma saja-aastasest emast . . . " </s> </p>
<p> <s> " Sa ütlesid eelmine kord , et ta on üheksakümne kahe aastane . </s> <s> " </s> </p>
<p> <s> " Ära ole väiklane , ma lihtsalt ümardasin . </s> <s> Hansi hoiab oma mutit kohe väga . </s> <s> Aga viimasel leheküljel oli ainult minust , minu šarmist ! , sind ajab see naerma , eks , aga nii ta kirjutas ja muidugi sellest , kui väga ta minu järel igatseb ja et ta tahaks jälle minu mees olla . </s> <s> Ja nüüd ma loodan , et see mida ma temast enne arvasin , polegi õige . </s> <s> Ta lihtsalt hoidis end tagasi , oli lihtsalt oma krõn . . . naisele truu . </s> <s> Kas sa arvad ka nii , Greta ? " </s> </p>
<p> <s> " Väga võimalik . </s> <s> Aga ütle nüüd mulle , Alla , kas sa läheksid talle ? " </s> </p>
<p> <s> " Ma arvan , et jah ! </s> <s> Tead , Greta , ma olen nii palju aastaid üksi pidanud hakkama saama ja ilma meheta elanud . </s> <s> Päris vahva oleks tunda , et keegi sinu eest jälle hoolitseks ja ümbert kinni võtaks . </s> <s> Ja pealegi on Hansi härrasmees ja ma loodan väga , et muidu ka ikka mees ! " lõpetas Alla naerdes . </s> </p>
<p> <s> " Ja sa läheksid temaga koos Saksamaale ? " </s> </p>
<p> <s> " Seda ma ei tea veel , kas üldse lastakse minusugust ! </s> <s> Võib-olla tahab Hansi siia jääda , kuid selles ma kahtlen , tal ju saja-aastane ema . </s> <s> Mina hoolitseksin temagi eest nagu lihase ema eest . " </s> </p>
<p> <s> Viiksid ka vanadekodusse - mõtles Greta . </s> <s> Alla aga jätkas : " Ma arvan , et läheksin Saksamaale küll . </s> <s> Ehk Enegi tuleks kaasa , ikkagi tema isa ! </s> <s> Ta näeks oma vanaemagi veel elusana . </s> <s> Sealt võiksime isegi sõita Ollit vaatama ja näeksin sinu Lainetki ! </s> <s> Kuidas see sulle meeldiks ? " </s> </p>
<p> <s> " See oleks ilus kui unenägu . </s> <s> Ära ainult liigseid lootusi tee , ehk ei lähe kõik nii nagu unistad . </s> <s> " </s> </p>
<p> <s> " Ma ei saa teisiti . </s> <s> Unistan ikka . </s> <s> Ja ma tunnen , et lõpuks läheb kõik hästi . </s> <s> Mulle saabub õnn , olgu või üheteistkümnendal tunnil , aga ta saabub ikkagi . </s> <s> Tead , Greta , kunagi ma kadestasin Meerit , et temal veab ja kutsutakse Austraaliasse elama . </s> <s> Rumal oli , et selle võimaluse maha magas ! " </s> </p>
<p> <s> " Ma arvan teisiti , Alla . </s> <s> Meeri tegi hästi , et ei sõitnud . </s> <s> Just siis vajas teda Georg . </s> <s> Ja Meeri on terve elu ikkagi ainult Georgi armastanud . </s> <s> " </s> </p>
<p> <s> " Ehkki mitu teist meest ka veel ära pidanud . </s> <s> " </s> </p>
<p> <s> " See lihtsalt kujunes nii . </s> <s> Aga nüüd , kui Georgi enam ei ole , on Meerile ju suureks lohutuseks , et ta jäi mehe kõrvale ja hoolitses tema eest . </s> <s> Hea , et nad ka uuesti abiellusid . </s> <s> " </s> </p>
<p> <s> " Jah , muidu oleks talle jäänud imelik staatus - laulatamata lesk - nagu vanasti öeldi . </s> <s> " </s> </p>
<p> <s> " Mul on väga kahju , et nad nii üürikest aega said õnnelikult koos elada . </s> <s> Varsti jäi ju Georg haigeks ja see muutis tema iseloomu . </s> <s> Ega Meeril polnud temaga kerge . </s> <s> " </s> </p>
<p> <s> " Ma leian , et Georg suri päris õigeaegselt . </s> <s> Ei jäänud endale ega Meerile koormaks . </s> <s> Ta oli ka juba vana mees , " leidis Alla . </s> </p>
<p> <s> " Georg oli minuga üheealine . </s> <s> Kas sa arvad , et mul oleks ka aeg ära kaduda ? " oli Greta puudutatud . </s> </p>
<p> <s> " Mis sa nüüd , Greta , sina oled terve ja nooruslik ! " </s> </p>
<p> <s> " Jah , õnneks küll . </s> <s> Ehkki tuli minul samuti Siberi leiba süüa . </s> <s> Pühakiri ütleb , et inimesel on eluaastaid antud seitsekümmend , mul peaks veel seitse aastat aega olema . </s> <s> Aga kui järele mõelda , siis ega mul polekski eriti kahju , kui tuleks ära minna . </s> <s> Elu on elatud ja edasi antud . </s> <s> Head ja halba üle elatud . </s> <s> Kahju ainult , et Lainet ega tema lapsi pole näha saanud . </s> <s> " </s> </p>
<p> <s> " Ma olen kindel , et sa elad meil hiiglama vanaks , " ütles Alla . </s> </p>
<p> <s> Greta naeris . </s> <s> " Kes teab . </s> <s> Tahaks küll niikaua elada , et oma silmaga näha , kuidas kommunistidele uus Nürnberg korraldatakse . </s> <s> " </s> </p>
<p> <s> " Seda pole vist enam kaua vaja oodata . </s> <s> Hansi ütles , kui siin käis , et maailm teab kõik , mis siinpool okastraati toimub . </s> <s> " </s> </p>
<p> <s> Greta kuid mõtiskles ikka veel endisel lainel : " Liiga vanaks ma ei tahakski elada . </s> <s> Annaks Jumal , et saaksin ikka lõpuni enda eest ise hoolt kanda . </s> <s> Kui oma valida oleks , siis sooviksin endale äkilist surma . </s> <s> " </s> </p>
<p> <s> " Nii olevat Hansi naine läinudki . </s> <s> Tundnud peapööritust , istunud diivanile ja oligi läinud . </s> <s> " </s> </p>
<p> <s> " Minu meelest on see hea surm . </s> <s> Mulle meeldiks selline surm . </s> <s> " </s> </p>
<p> <s> " Ehkki pühakiri ütleb , et hoia meid äkilise surma eest , " meenutas Alla . </s> </p>
<p> <s> " Ja sellepärast tulebki niiviisi elada , et ka äkilise surma puhul oleme selleks ettevalmistatud . </s> <s> " </s> </p>
<p> <s> Nüüd lõi Alla käed pea kohal laiali , otsekui ajaks ta kätega murepilvi eemale . </s> <s> " Aitab surmajuttudest ! </s> <s> Meie oleme veel õitsvad naisterahvad ja aega veel elada ! " </s> </p>
<p> <s> " Üks meist plaanib veel mehele minnagi , " täiendas Greta muigamisi . </s> </p>
<p> <s> " Mis siis mu teine uudis ! " </s> <s> Alla tõusis püsti ja tõi esikust oma raske kandekoti . </s> <s> " Sul pole täna küll vaja poodi minna ! </s> <s> Ma tõin sulle midagi head ! " </s> </p>
<p> <s> " Mida siis ? " </s> </p>
<p> <s> " Võid kolm korda arvata ! " </s> </p>
<p> <s> " Said ühel kanal tiivast kinni ! " arvas Greta ja kujutas juba ette , millist maitsvat suppi ta perele keedab . </s> </p>
<p> <s> " Möödas ! " </s> </p>
<p> <s> " Sul õnnestus viinereid saada ? " </s> </p>
<p> <s> " Teist korda mööda pandud ! " </s> </p>
<p> <s> " Ega ometi . . . " </s> </p>
<p> <s> " Jah , täpselt , kamakas sealiha , olge lahked ! " </s> </p>
<p> <s> " Kuidas see sul õnnestus ? </s> <s> Kõik sead saadetakse ju vaguniga minema . </s> <s> Vallo räägib meile , et Eesti pidavat varsti Venemaa seavabrikuks muutuma . </s> <s> " </s> </p>
<p> <s> " Aga näe , mulle kargas ilma pingutamata suur siga sülle ! " </s> </p>
<p> <s> " Mismoodi ? " </s> </p>
<p> <s> " Eugeni maadami Eda vanemad peavad ju sigu . </s> <s> Nüüd veristasid ära ja tõid linna , et tütar turul maha müüks . </s> <s> Eda on ju parvenüü , tal ei passi turule minna ja andis korralduse Eugenile . </s> <s> Eugen aga kah peenutseja ja tõi liha minu kätte , et mingu mina turule müüma . </s> <s> Ma oleks läinud kah , mis mul häbeneda , las vaatavad , et endine näitleja kaupleb lihaga . </s> <s> Enne pakkusin ikka oma majarahvale ja need ahmisid endale nii palju , et polnud turule midagi viia . </s> <s> Aga paremad tükid jätsin muidugi endale ja sinule ! " </s> <s> Alla keeras liha paberist välja ja patsutas seda mõnuga : " Kas pole ilus ja rammus siga , justkui Moskva poliitbüroost siia tulnud ! " </s> </p>
<p> <s> " Hull inimene , mõni veel kuuleb ! " hurjutas Greta , kuid ei saanud ise kah silmi lihatükilt lahti . </s> <s> " Mul hakkab suu vett jooksma , kui mõtlen missugune praad sest tuleb . </s> <s> Ma pistan selle täna kohe ahju , sa jääd ju meile lõunale ! " </s> </p>
<p> <s> " Mis sa pagaripoisile saia pakud , " naeris Alla . </s> <s> " Mul kodus veel eilne praad alles . </s> <s> " </s> </p>
<p> <s> " Kas Meerile ka viid ? " </s> </p>
<p> <s> " Ei . </s> <s> " </s> </p>
<p> <s> " Miks ? " </s> </p>
<p> <s> " Ma ei taha Ulvi pärast . </s> <s> See daam hakkab otsekohe mu liha kritiseerima ja uurima , leiab veel , et pole rõugeid pandud ja enne tapmist jäi tal temperatuur mõõtmata . </s> <s> Mul viskab närv üle , kui ta ennast igas asjas teadjaks teeb ja kõiki aina õpetab . </s> <s> Ma imestan , et Meeri üldse temaga koos elada saab . </s> <s> Mina küll ei saaks ! " </s> </p>
<p> <s> " Selles olen ma kindel , " nõustus Greta muiates . </s> </p>
<p> <s> " Ja mina olen kindel , et Hillar jätab selle naise varem või hiljem maha , kui ta enne hulluks ei lähe . </s> <s> " </s> </p>
<p> <s> Greta ei pannud õe vadistamist tähele , ta mõtles Meeri peale ja ütles : " Ma kutsun siis Meeri täna meile lõunale ! " </s> </p>
<p> <s> " Hiljaks jäid , " naeris Alla . </s> <s> " Ma juba kutsusin ta hoopis enda poole ! " </s> </p>
<p> <s> " Siis on hästi , " jäi Greta igati rahule ja ütles õele : " Suur aitäh sulle selle toreda üllatuse eest ! </s> <s> Miski muu poleks mulle täna rohkem rõõmu teinud kui tükk sealiha . </s> <s> " </s> </p>
<p> <s> Erakordne kuumalaine oli Eestimaad tabanud . </s> <s> Puhkuselviibijad tundsid neist ilmadest ja muidugi ka soojast mereveest rõõmu . </s> </p>
<p> <s> Kuid maarahvas seevastu muretses põua tõttu kärbuvast viljast , mis ennustas kesist toidulauda , ja ootasid pikisilmi vihmapilvi . </s> <s> Mis aga end asjata oodata lasi - see oli vihm . </s> </p>
<p> <s> Greta veetis oma puhkusenädalad Pärnu isamajas . </s> <s> Ja temaga koos olid Pisi-Greta ning Ene . </s> </p>
<p> <s> Puhkuse ajaks püüdis Greta unustada oma töö , mis talle pärast Volli surma ebameeldivaks oli muutunud . </s> <s> Uus kaupluse juhataja , kellele Greta juba algusest peale pinnuks silma oli jäänud , kandis pärast seda , kui Greta õhtul kauplusesse oli tunginud , tema peale lausa vimma . </s> <s> Ehkki Greta tegi oma tööd sama kohusetruult kui Volli ajal , leidis uus juhataja talle tihtipeale midagi ette heita . </s> <s> Sageli rääkis ta , et kauplusemüüjad peaksid siiski noored olema ning andis mõista , et vanemad töötajad ei suuda uueneva ajaga kaasa minna . </s> </p>
<p> <s> Greta teadis , et kui järjekordne koondamine toimub , siis tuleb temal ära minna . </s> <s> Võib-olla juhataja lootis , et pärast neid selgelt mõistaandmisi annab Greta ise lahkumispalve . </s> <s> Kuid Greta ei teinud seda . </s> <s> Ta mõtles , et töötab nii kaua , kui see võimalikuks osutub . </s> <s> Kasvõi sügiseni . </s> <s> Suvel teda lahti ei lasta , suvel on tööd poes palju , sest ikka on keegi töötajaist puhkusel . </s> </p>
<p> <s> Kuid nüüd oli Greta oma armsa tütretütre ja armsa õetütrega rannas ning töömured jäid kaugele Tallinnasse . </s> <s> Ta nautis siin iga päeva . </s> </p>
<p> <s> Rannas oli liiv niivõrd kuum , et Pisi-Greta päris : " Kas liiv on tuliseks keedetud ? " </s> </p>
<p> <s> " Praetud ikka , " teadis Ene . </s> </p>
<p> <s> " Kes praes ? " tuli uus küsimus . </s> </p>
<p> <s> " Eks ikka päike . </s> <s> " </s> </p>
<p> <s> Mõne päevaga praadis päike ka nemad šokolaadipruuniks . </s> </p>
<p> <s> Pisi-Greta paterdas ihualasti soojas merevees , ehitades märjast liivast kindlusi ja losse . </s> <s> Vahete-vahel kaevas ta ka sügavat auku , et saaks läbi selle Ameerikasse pugeda ja tädi Lainele niimoodi üllatust teha . </s> </p>
<p> <s> Ene lamas tekil ega viitsinud oimugi liigutada . </s> <s> Päike tegi laisaks . </s> <s> Ene oleks tahtnud naisterajooni päevitama minna , kuid Greta oli selle vastu . </s> <s> Eelmisel aastal oli nende seal olles üks naine uppunud ja see juhtus küllaltki madalas vees . </s> <s> Naisterajooni juures leidus meres paar sügavat auku , mis inimeste jutu järgi kevadise jääminekuga olid tekkinud . </s> <s> Mõni teadjam aga ütles , et need on pommilehtrid , mis igal aastal mõne ohvri nõuavad . </s> <s> Ja sellepärast ei tahtnud Greta enam sinnapoole minnagi . </s> <s> Tal oli hingesopis hirm , et Pisi-Gretaga võib midagi juhtuda ega lasknud hetkekski oma lapselast silmist . </s> <s> Ainult ujuma minnes raputas ta Ene maast lahti ja kamandas teda lapse järel vaatama . </s> <s> Ent ka ujudes kiikas Greta ikka ja jälle ranna poole , et näha , kas Ene endiselt seisab valvepostil . </s> <s> Kas ma oma tütardega niisama valves olin ? - esitas ta endale küsimuse . </s> <s> Vist mitte , noorus ei tunne nii palju hädaohte . </s> <s> Ja pealegi ei olnud Greta enda tütred nii elavad ega seltsivad . </s> <s> Kunagi ei teadnud , mis tuju Pisi-Gretal ühtäkki tulla võis . </s> <s> Ta võis eemal mõnda koera silmata ja kohemaid unustada vanaema hoiatused , et ei tohi oma teki ega Ene juurest kaugele joosta . </s> <s> Või hakkas teiste lastega palli mängima ja kui nood parema mängukoha leidsid , läks temagi kaasa . </s> </p>
<p> <s> Kui Greta nägi rannas nutvaid lapsi , kes olid oma vanemad ära kaotanud , ei mõistnud ta lihtsalt neid vanemaid . </s> <s> Miks nad ei vaadanud oma laste järele ? </s> <s> Greta võttis siis Pisi-Greta käest kinni ja ulatas teise eksinud lapsele ning koos kammisid nad terve ranna läbi , kuni leidsid vanemad , kes enamasti päevitasid rahumeeli ega teadnudki , et nende laps on ära eksinud ja nutab . </s> </p>
<p> <s> Sellel suvel oli Gretat mingi uus ohutunne painama hakanud . </s> <s> Nagu ripuks mingi hädaoht nende pea kohal ja ta peab selle eest oma lapselast kaitsma . </s> <s> Või tuli see lihtsalt vanadusest - mõtles Greta . </s> <s> Ehkki ta ei tundnud end tõepoolest veel vanana , vaid nautis päikest ja rannamõnusid . </s> <s> Meeri , kes oli temast tervelt kümme aastat noorem , hoiatas küll , et vanemas eas pole soovitav päikest võtta , kuid Greta tundis end päikesepaistel mõnusalt . </s> <s> Ta ütles Meerile , et küllap see on ikkagi individuaalne ning organism dikteerib inimesele ise , kas too tahab päikest või mitte . </s> <s> Loomulikult ei unustanud Greta nii ennast kui last päikesekreemiga võidmast . </s> </p>
<p> <s> Nii seisiski Greta , jalad vees , mõtles Lehti peale ja vaatas kuis Pisi-Greta suurt auku kaevas , mille kaudu nad varsti kõik saavad Ameerikasse pugeda . </s> <s> Ja Greta mõtles , et küllap Lehtigi süda on praegu rahul . </s> <s> Ta teadis ju , et vanaema valvas silm hoiab ja kaitseb tema tütrekest . </s> </p>
<p> <s> Eelmisel aastal olid nad samuti kolmekesi Pärnus suvitanud . </s> <s> Siis oli Lehti kolmandaks olnud . </s> <s> Nüüd aga ei saanud Lehti samal ajal puhkust . </s> <s> Ja nii tegi Greta tütrele ettepaneku , et ta võiks seekord Ene kaasa kutsuda . </s> <s> Ja Lehti oli sellega päri . </s> <s> Pealegi tahtis Vallo oma käsikirja lõpetada ja nii sai temagi rahus tööd teha . </s> <s> Ene aga oli rõõmus , et sai nendega koos suvitada . </s> <s> Ka tema armastas Pärnut . </s> <s> Tal ei olnud oma tädiga koos olles kunagi igav . </s> <s> Paar päeva tagasi kohtas Ene siin juhuslikult oma koolivenda Ahtit . </s> <s> Nad oli siis tennist mänginud ja õhtul rannakohvikus tantsinud . </s> <s> Ja Ene oli avastanud , et Ahti , kes talle koolipäevil ainult veidi tüütu semu oli olnud , nüüd hoopis teistsugusena näis ja tal oli meeldiv end poisi käte vahel tantsupõrandal tunda . </s> <s> Täna õhtul tahtsid nad muulile jalutama minna ja Ene juba ootas , et õhtu rutem kätte jõuaks . </s> <s> Leo pidi jääma minevikku , Ahti aga on olevik ja temale mõeldes hakkas süda ootamatult pekslema . </s> </p>
<p> <s> Gretale meenus mitu korda , et aastaid tagasi oli ta oma esimese tütre Luulega samuti palju rannas veetnud ja ikka oli kaaslaseks ka Meeri . </s> <s> Vist oli Luulegi nii Pisi-Greta vanune ja Meeri alles noor plika . </s> <s> Nüüd olid nad jälle kolmekesi , ainult teistsuguses koosseisus . </s> <s> Kõik kordub siin ilmas - mõtles Greta . </s> <s> Kõik oleks nagu varem juba juhtunud . </s> </p>
<p> <s> Korraga kerkisid tumedad ja sünged pilved taevasse ja võtsid päikese sära endasse . </s> <s> Kuid sellegipoolest oli lämmatavalt kuum . </s> </p>
<p> <s> " Nüüd on küll äikest karta , " ütles Greta . </s> </p>
<p> <s> " Miks karta ? </s> <s> Meie ei karda ju äikest ? " võttis Pisi-Greta vanaemal sõnasabast kinni . </s> </p>
<p> <s> " Muidugi me ei karda , aga märjaks ka ei taha saada ! " </s> </p>
<p> <s> " Aga miks me meres käime , kui me märjaks ei taha saada ? " esitas laps jalamaid uue küsimuse . </s> </p>
<p> <s> " Hea idee ! </s> <s> Lähme merre ! " hüüdis Ene . </s> <s> " Lähme kolmekesi koos ! " </s> </p>
<p> <s> " Teeme siis ruttu , enne kui sadama hakkab ! " </s> </p>
<p> <s> Nad haarasidki kätest kinni ja jooksid jalgadega vett pritsides merre . </s> <s> Vesi tundus otse uskumatult soojana ja kõigil oli kahju veest välja tulla . </s> <s> Kuid kauge kõuemürin tuli lähemale ning taas hakkas Greta muretsena ja ajas ka teised kaldale . </s> </p>
<p> <s> Nad vahetasid riided ja hakkasid ruttu kodu poole minema . </s> </p>
<p> <s> " Täitsa mõnus , kui vihma tuleb , see kuumus lausa närtsitab ära ! " rõõmustas Ene ja omas mõttes lootis ta , et õhtuks on sadu kindlasti lakanud ja nad saavad Ahtiga jalutama minna . </s> </p>
<p> <s> " Miks nii kõvasti müristab ? " tahtis Pisi-Greta teada . </s> </p>
<p> <s> " Kõu sõidab müriseva vankriga üle taeva , " teadis Ene . </s> </p>
<p> <s> " Kas tal vaiksemat vankrit siis ei ole ? </s> <s> Oi , vihma sajab ! " kiljus laps . </s> </p>
<p> <s> Tõepoolest , esimesed kauaoodatud vihmapiisad langesid kuivusest pragunenud maale . </s> </p>
<p> <s> " Lähme nüüd , lapsed , ruttu ! " kamandas Greta . </s> <s> Ta pani rannalina Pisi-Greta õlgadele ja lapse käest kinni haarates hakkas kiirustades minema . </s> </p>
<p> <s> " Jookseme ! " tegi Ene ettepaneku . </s> </p>
<p> <s> " Ei tohi ! </s> <s> Kui välku lööb , siis ei tohi joosta ! " tõstis Gretas taas ohutunne pead . </s> </p>
<p> <s> Aga nüüd olid taevaluugid päris valla ja vihma hakkas kui oavarrest kallama . </s> </p>
<p> <s> " Lähme selle suure puu alla varju ! " tegi Ene uue ettepaneku . </s> </p>
<p> <s> " Ei maksa , välk võib puu sisse lüüa ! " hoiatas taas Greta . </s> <s> " Katsume hoopis selle kollase maja juurde jõuda ! " </s> </p>
<p> <s> Nad jõudsid läbimärgadena maja varikatuse alla . </s> </p>
<p> <s> " Küll pladiseb , olime nagu duši all ! " kilkas Pisi-Greta . </s> </p>
<p> <s> Vett oli korraga kõik kohad täis . </s> <s> Seda tuli ülevalt aina juurde . </s> <s> Kuiv maa ei suutnud aga niipalju vett korraga alla neelata ja nüüd jooksis vesi nõutult edasi , muutes tänava vulisevaks ojaks . </s> </p>
<p> <s> Pilv liikus edasi . </s> <s> Ja ilm muutus taas valgemaks . </s> </p>
<p> <s> " Küll hakkas loodus alles lõhnama ! " ütles Ene . </s> <s> " Mulle meeldis see müristamine . </s> <s> " </s> </p>
<p> <s> " Ega minulgi äikese vastu midagi pole , " ütles Greta , " ainult et see tuletab ikka meelde ammuseid sündmusi ja mõtlesin neile . </s> <s> " </s> </p>
<p> <s> " Mina mõtlesin noorte peale , " tähendas Pisi-Greta , " ei tea , kas nende juures kah müristas ? " </s> </p>
<p> <s> " Kindlasti mitte , äike on tavaliselt väiksemal alal . </s> <s> Aga sina vist igatsed emme järele ? " </s> </p>
<p> <s> " Natuke jah , " tunnistas laps , " siis kui müristab . </s> <s> " </s> </p>
<p> <s> " Oh sa väike , armas ! " ütles Greta . </s> <s> Talle tuli õrnusehoog peale ja ta kummardas ning musitas last põsele . </s> <s> " Ma lähen uurin asja , kas jõuame enne uut vihmahoogu koju joosta . </s> <s> " </s> </p>
<p> <s> Greta läks tänavale . </s> <s> Ta viipas rõõmsalt neile ja ütles ka midagi . </s> <s> Kuid välk sähvatas parajasti ning kohe kärgatas pikne uuesti ja nii kõvasti , et teised ei kuulnud midagi . </s> </p>
<p> <s> " Mis sa ütlesid ? " hüüdis Ene . </s> </p>
<p> <s> Samal ajal vihvatas välgusirp taas ja kõu kõmatas kõrvulukustavalt ning Greta langes kui niidetult maha . </s> </p>
<p> <s> Keegi mees , kes oli seisnud pärna all vihmavarjus , tõttas Greta juurde ja kummardas tema kohale . </s> </p>
<p> <s> Ene haaras Pisi-Gretal käest kinni , nemadki jooksid . </s> <s> Pisi-Greta karjus : " Vanaema , vanaema , tõuse üles ! " </s> <s> Ene hüüdis : " Tädi Greta , mis juhtus ? " </s> </p>
<p> <s> Ja too võõras mees kostis Greta asemel : " Ma kardan , et välk . . . " </s> <s> Uus kõuemürin mattis ta sõnad endasse . </s> </p>
<p> <s> Ka Ameerika mandril ei tahtnud kuumus taanduda . </s> <s> Ja neil , kel tuli Chicago pilvelõhkujate vahel kõndida , tundsid end kui inkubaatoris olevat . </s> </p>
<p> <s> Baumvaldide villa , mis asus Michigani järve ääres , mahendas aga kuigivõrd palavust . </s> <s> Majas töötas konditsioneer täie võimsusega ning ruumid olid pigem jahedad kui kuumad . </s> <s> Bernhard ei olnud veel siin elatud aastatega kunstliku õhujahutajaga harjuda jõudnud . </s> <s> Talle meeldis palju enam , kui aknad oleks ristseliti valla ning tuuletõmbus teeks sama töö . </s> <s> Kuid ta ei olnud viimaste kuude jooksul enam oma tahtmistest kõnelnud , liiatigi mingeid nõudmisi esitanud . </s> <s> See elujärk , kui tema juhtis ja otsustas perekonna heakäigu eest , oli nüüd pöördumatult minevikku vajunud . </s> <s> Haigus oli ta elule piiritulbad pannud ja Bernhardil tuli sellega leppida . </s> <s> Ka oma tervise üle ei kurtnud ta kunagi . </s> <s> Tugeva tahtejõu abil kõndis ta kord päevas trepist alla , et Olliga koos lõunat süüa . </s> <s> Hommikukohvi tõi teenija talle magamistuppa või rõdule . </s> <s> Enamasti istus ta rõdul ja vaatas järvel seilavaid purjekaid ning laevu . </s> <s> Jahedamatel suvepäevadel istus tema truu sõber Rolfgi juures . </s> <s> Kuid sellise palavusega hoidus loom maja jahedasse sülelusse . </s> </p>
<p> <s> Selgi päeval istusid nad Olliga kahekesi oma kaunilt kujundatud helesinises söögitoas ja sõid nagu tavaks saanud , kolmekäigulist lõunasööki . </s> <s> Siinmail oli küll pearõhk õhtusöögile omistatud , kuid Olli oli harjunud eesti kommetega ja sestap pidasid nad ka sellest tavast kinni . </s> </p>
<p> <s> Nad alustasid just magustoiduga , kui väimees Jack nagu tuulispask sisse tormas ja eirates Ollile nii olulisi käitumisnorme , räuskas kui metsaline : </s> </p>
<p> <s> " Meil on poeg ! " </s> </p>
<p> <s> Olli kargas nagu ussist nõelatud püsti ja pillates dessertlusika põrandale , küsis kohatult : " Kust sa tead ? " </s> </p>
<p> <s> " Olen ju lapse isa ja olin sünnitamisel ! " teatas Jack uhkusega . </s> </p>
<p> <s> " Aega pidi ju veel kolm nädalat olema ? " õiendas Olli ja ei suutnud kuuldut veel uskudagi . </s> </p>
<p> <s> " Kuid sündis varem ! </s> <s> Ollalaa ! </s> <s> Me poleks osanud seda hingeski arvata , esimene laps pidavat tavaliselt ettenähtust ikka mõni päev hiljem sündima ! " oli Jack asjatundja sünnituse alal . </s> <s> Ta oli keevalise loomuga nagu enamus prantslasi , nüüd aga ülevoolavalt rõõmus ja suudles ise ootamatult alati reserveeritud Ollit ning siis ka oma äia . </s> </p>
<p> <s> " Palju õnne , noor papa ! " märkas nüüd Bernhard alles öelda . </s> </p>
<p> <s> " Palju õnne , palju õnne ! " kordas Olli kui papagoi . </s> </p>
<p> <s> " Suur tänu ! </s> <s> Teile soovin ma samuti palju õnne ! </s> <s> See poiss on ju teilgi esimene lapselaps ! " </s> </p>
<p> <s> Nii Ollil kui ta mehel käis ühesugune mõte peast läbi ja nad hoidusid teineteisele otsa vaatamast . </s> </p>
<p> <s> " Kuidas Dorrit end tunneb ? " küsis Bernhard . </s> </p>
<p> <s> " Kõik on hästi , aitäh ! " </s> </p>
<p> <s> " Kas sünnitus oli raske ? " </s> </p>
<p> <s> " Oo jaa , väga . </s> <s> Poiss kaalub kolmteist ja pool naela ! " rääkis värske papa uhkusega ja istus lõpuks prantsatades toolile . </s> <s> " Ma räägin teile kohe kõik ja täpselt . </s> <s> Hommikul hakkas Dorrit juba valusid tundma ja me sõitsime kohe haiglasse . </s> <s> Kui arst ta läbi vaatas , tulid juba veed ära ja . . . " </s> </p>
<p> <s> " Mul tulid ka veed ruttu ära , kui Dorritit sünnitasin ja . . . " rääkis Olli . </s> </p>
<p> <s> " Luba nüüd Jack räägib meile Dorritist ! " peatas Bernhard oma abikaasat ja sai selle eest pahase pilgu osaliseks . </s> </p>
<p> <s> " Veed tulid ära ja arst ütles , et kohe sünnitate ! </s> <s> Ja siis meie sünnitasimegi . </s> <s> Oi , kui hirmus ja kui ilus on lapse ilmale tulek ! </s> <s> Ma vahepeal tundsin , et minestan ja õde andis siis mulle tugevat rahustit ja ma pidasin vastu ! " teatas Jack võidurõõmsalt . </s> <s> " Kõik läks meil hästi ! </s> <s> Pojake on mustade juustega , pesuehtne prantslane ! " </s> </p>
<p> <s> " Pooleestlane ikka , " tähendas tema äi , kelle hääletoonis võis kerget rahulolematust hoomata . </s> </p>
<p> <s> " Seda loomulikult , kallis äiapapa , ma pidasin praegu küll ainult välimust silmas , sest lapsel on mustad juuksed , kuigi minu Dorritil on kuldsed juuksed ! " </s> </p>
<p> <s> " Minul oli vastupidi , imestasin , kui Dorrit sündis , et kust ta küll need heledad juuksed sai , kuna mina olin noorena täitsa brünett ? " hakkas Olli taas oma sünnituslugu meenutama . </s> </p>
<p> <s> " Ma jõudsin seda päeva ikka näha , " ütles Bernhard täis suurt rahulolu ja küsis : " Las Laine juba uudist teab ? " </s> </p>
<p> <s> Olli vaatas valvsalt väimehe poole . </s> <s> Laine oli küll tema õetütar , kuid ta ei kuulunud ikkagi päriselt perekonda , ehkki Bernhard seda vist soovis . </s> </p>
<p> <s> " Ei , veel mitte . </s> <s> Tahtsin ikka kõigepealt teile teatada . </s> <s> Autost muide helistasin ka oma isale ja nagu te arvate võite , on ka tema piiritult õnnelik . </s> <s> Tema nimi kestab edasi , firma saab kunagi pojapojale ! </s> <s> Ollalaa ! " </s> </p>
<p> <s> " Mäletad , Berni , kui Dorrit sündis , siis sa kihutasid kohe taksoga Pärnusse , et minu vanematele sellest teatada ! " meenutas taas Olli . </s> </p>
<p> <s> " Aga miks sa ei telefoneerinud ? " päris väimees . </s> </p>
<p> <s> " Neil ei olnud telefoni . </s> <s> Kas sa kujutad ette , et maailmas on niisuguseid kohti , kus pole tervel tänaval ühtegi telefoni ! " seletas Bernhard ebatavaliselt reipalt . </s> </p>
<p> <s> " Uskumatu ! </s> <s> Kas me sõidame nüüd kõik Dorritit vaatama ? " tegi Jack ettepaneku . </s> <s> " Nüüd on ta jõudnud veidi puhata ja olen kindel , et ta ootab juba meid ! " </s> </p>
<p> <s> " Ja kuidas sa ise end praegu tunned ? " päris Bernhard muigamisi , kuid väimees ei pannud seda tähele ja vastas : " Minuga on praegu kõik hästi . </s> <s> Aga teate , armsad vanemad , ma arvan , et meie rohkem lapsi ei muretse . </s> <s> " </s> </p>
<p> <s> " Miks ? " </s> </p>
<p> <s> " Ma olen kindel , et ma ei kannata enam teist sünnitust välja . </s> <s> " </s> </p>
<p> <s> Olli ja Bernhard vahetasid kiire pilgu , kuid mõlemad hoidusid muigamast . </s> </p>
<p> <s> " Sõidame siis ! </s> <s> Sul tuleb ainult veidi kannatada , kuni me riideid vahetame . </s> <s> Bernil läheb sellega palju aega , " ütles Olli . </s> </p>
<p> <s> " Mul on piisavalt aega . </s> <s> Olge mureta ja küll ma ootan . </s> <s> Kui lubate , segan vahepeal ühe dringi ! " </s> </p>
<p> <s> " Ole lahke . </s> <s> Tule , Berni , lähme juba ümberriietuma ! " </s> </p>
<p> <s> " Te vabandage mind , kuid mina ei tule kaasa , " teatas Bernhard . </s> <s> " Kallistage minu poolt Dorritit ja öelge , et olen õnnelik ja aitäh tütrepoja eest ! " </s> </p>
<p> <s> " Noo kui sa nii arvad , Berni , " nõustus Olli ja Bernhard tabas tema häälest kergendust . </s> <s> Olli läkski kergete sammudega ülakorrusele , et end väärikalt riietada . </s> <s> Ümberriietumine ja igasse olukorda sobivate rõivaste valimine oli temale kujunenud otsekui rituaaliks . </s> </p>
<p> <s> Kui Bernhard oma väimehega kahekesi jäi , ütles vanem : " Ma istun ja ootan teid üleval rõdul . </s> <s> Kas sa oleks nii kena ja toetaks mind trepil . </s> <s> " </s> </p>
<p> <s> See oli esimest korda , kui Bernhard abi palus . </s> <s> See palve poleks nagu Bernhardi suust tulnud . </s> <s> Ja Jack püüdis oma jahmatust varjata . </s> </p>
<p> <s> " Loomulikult , äiapapa , kas soovid kohe minna ! " </s> </p>
<p> <s> " Oleksin tahtnud , jah . </s> <s> " </s> </p>
<p> <s> Kui Jack koos äiaga trepist üles läks ja tema tõusu kergendada püüdis , tunnetas prantslane esimest korda , kui haige ikkagi tema äi on . </s> <s> Kas oli see juba ammu nii ? </s> <s> Ja kuis tema äi suutis seda kõigi eest varjata ? </s> </p>
<p> <s> Kui nad rõdule jõudsid , istus Bernhard hingeldades oma tugitooli ja ütles : " Näe , see väike tõus võttis vanamehe päris võhmale . </s> <s> " </s> </p>
<p> <s> Jack toetus rõdu äärele , sealt vaatas ta järve ja jahisadamat . </s> </p>
<p> <s> " Võrratu vaade siit ! " </s> </p>
<p> <s> " Ju ma sellepärast veedangi oma aja siin , ega viitsi enam kauplusesse minna , " naljatas Bernhard jälle bernhardilikult . </s> </p>
<p> <s> " Ma siis lahkun , äiapapa ! " </s> </p>
<p> <s> " Olgu nii , hüvasti ! " </s> </p>
<p> <s> " Näeme hiljem ! " ütles Jack ja hakkas rõdult lahkuma . </s> </p>
<p> <s> " Jack , ma tahtsin sinult veel midagi paluda ! " hüüdis Bernhard väimehele . </s> </p>
<p> <s> Jack pöördus tagasi : " Ja mida nimelt ! " </s> </p>
<p> <s> " Õpetage oma pojale ikka tingimata ka eesti keel selgeks ! </s> <s> Kas sa saad mulle selle lubaduse anda ? " </s> </p>
<p> <s> " Saan . </s> <s> Luban sulle , Bernhard ! </s> <s> Minu poeg hakkab kõnelema nii ema- kui isakeelt ja loomulikult ka selle maa keelt , mille kodanikud nüüd oleme ! " </s> </p>
<p> <s> Vana mees noogutas tänulikult . </s> <s> " Ma usun sind . </s> <s> Mine nüüd tervita Dorritit ja mu väikest tütrepoega ! " </s> </p>
<p> <s> Kui Jack oli lahkunud , vaatas Bernhard järve sinavat avarust ja mõtles : mida elu talle rohkem on toonud , kas kannatust , muret või rõõmu ? </s> <s> Kõike oli olnud , enam veel kui oli arvanud või lootnud . </s> </p>
<p> <s> Korraga tundis ta tohutut väsimust , nagu varemgi mõne raske tööpäeva lõppedes . </s> <s> Kuid samas tajus ka kergust ja murede kaugenemist . </s> </p>
<p> <s> Allkorrusel ulgus hurdakoer Rolf . </s> </p>
<p> <s> Olli tundis end halvasti . </s> <s> Liiga palju oli viimastel päevadel juhtunud - Dorritil sündis kauaoodatud poeg ja samal päeval kaotas tütar oma isa ning teda , Ollit , hakatakse kutsuma leskprouaks ja vanaemaks . </s> <s> Olli ei tajunud veel täielikult mehe kaotuse kibedust . </s> <s> Kohutavalt palju oli toimetamist-tegemist ja helistamist , et kellelegi see kurb sõnum teatamata ei jääks . </s> <s> Ta oli hommikupoolikul käinud mitmes kaubamajas , et leida endale sobivat riietust . </s> <s> Päris tumedat ta ei tahtnud , see andis näole tontliku välimuse ja muutis ta oma kümme aastat vanemaks . </s> <s> Ka kadunuke poleks tahtnud , et tema naine näeb leinates välja kui ronk . </s> <s> Bernhard armastas elu läbi ilusaid naisi . </s> <s> Lõpuks leidis Olli ühe kerge lühikeste varrukatega jakk-kleidi , valge riie mustade väikeste roosidega . </s> <s> See kleit oli tal juba praegu seljas ja sobis hästi . </s> </p>
<p> <s> Nüüd istus Olli oma avaras elutoas ja segas endale veidi kangemat drinki kui tavaliselt , tuli ju kuidagi oma närve rahustada . </s> <s> Edaspidi laskub nüüd kõik tema õlgadele . </s> <s> Ehkki viimasel ajal , kui mehe haigus järsult halvenes , pidi ta niikuinii perekonnapea kohustused endale võtma . </s> <s> Kuid siis oli Bernhard kogu aeg käepärast ja sai iga probleemi või tehingut temaga läbi arutada ning enamasti oskas ikkagi mees õige lahenduse leida . </s> <s> Mõnikord tuli ka vaidlusi ette ja võit jäi Ollile . </s> <s> Ent mõni aeg hiljem koges ta , et arukam olnuks Bernhardi nõu kuulda võtta . </s> <s> Päev enne mehe surma oli neil aga suurim mõtete lahkuminek , kui mitte öelda pahandus . </s> <s> See juhtus siis , kui Bernhard talle teatas , et oli oma advokaadil lasknud testamenti paranduse teha , mille järgi riidekauplus läheb pärast tema surma Lainele . </s> </p>
<p> <s> Olli näitas välja pahameelt . </s> <s> " Ma tahaks küll teada , mida selle kohta Dorrit ütleb ? " küsis ta jäigalt . </s> </p>
<p> <s> Ja siis sai Olli sedagi teada , et isa oli tütrega omavahel kõik paika pannud . </s> <s> Ainult tema kuulis sellest alles nüüd . </s> <s> See oli solvav ja seda Olli Bernhardile paiskaski näkku . </s> <s> Ja lisaks sellele üsnagi kohatu süüdistuse , et küllap mees on Lainelegi silma heitnud . </s> <s> Bernhard kuulas need süüdistused vaikides ära ja ütles ohates , et mõelgu naine enne kui midagi ütleb , ta on ikkagi vana ja haige mees . </s> <s> " Ka vana hobune sööb kaeru ! " sähvas Olli . </s> <s> Ega ta seda muidugi päriselt niimoodi mõelnud , ta tahtis lihtsalt mehele kätte maksta , kuna too oli teda selle teoga solvanud . </s> </p>
<p> <s> Isegi praegu sellele mõeldes süüdistas Olli oma meest ja mõtles , et Bernhard oli teda selle testamendi looga tõsiselt ärritanud , nii et pidi öösel kohe mitu tabletti rahustit võtma . </s> <s> Olli arvas , et Bernhard tegi seda kõike Greta pärast , kellesse oli noorena kiindunud , mitte Laine enese pärast . </s> <s> Tollal tundis Olli kiivust ja tundis seda praegugi , ta ei saanud sinna midagi parata - nii see oli . </s> </p>
<p> <s> Nüüd on Bernhard surnud , ta ei saa enam midagi ümber teha aga muuta , ei oma elu ega ka testamenti . </s> <s> Ja tema ise , ehkki seda tunnistada ei taha , on juba vana naine . </s> <s> Bernhard suri ikka väga ebasobival ajal - selleski süüdistas Olli oma abikaasat . </s> <s> Kui ta oleks mõned aastad varem surnud , siis võtnuks Olli pastor Taumi ettepaneku vastu . </s> <s> Kuid nüüd on Taumi abielus ja Ollil pole mitte kedagi . </s> <s> Võib ju olla , et mõni teine lesk ehk üritab teda kosida , ent ehkki ta näeb veel hea välja , võib ikkagi karta , et temaga abiellutakse vaid raha pärast . </s> </p>
<p> <s> Olli rüüpas drinki ja nukrutses elu mõttetuse üle . </s> </p>
<p> <s> Ent järsku paisati uks lahti ja Bruno koos oma alalise saatja Sveniga tuli sisse . </s> </p>
<p> <s> Bruno lasi kohvri käest maha kukkuda ja tormas ema juurde . </s> </p>
<p> <s> " Oo , kallis mutike , kui kahju mul sinust on ! " </s> <s> Ta kallistas ema ja suudles mõlemale põsele . </s> <s> Ja märkas ikka öelda : " Vaene papi . </s> <s> " </s> </p>
<p> <s> " Kui hea , et sa koju tulid ! " rõõmustas Olli . </s> <s> Äsjane nukrus sai korrapealt pühitud . </s> <s> Elu pidi ju edasi minema . </s> </p>
<p> <s> " Sain sinu telegrammi kätte täna hommikul ja tulin otse Ateenast esimese lennukiga ! " </s> </p>
<p> <s> " Hea poeg ! " </s> <s> Olli vaatas pojale soojade silmadega otsa . </s> <s> Seda soojust jagus ta silmadesse ainult Bruno jaoks . </s> </p>
<p> <s> " Minu sügav kaastunne ! " ütles nüüd Sven , kes oli viisakalt oma aega oodanud ja suudles lese kätt . </s> </p>
<p> <s> " Suur tänu . " </s> <s> Olli talus Sveni ju ainult Bruno pärast . </s> <s> " Te olete nüüd kindlasti väsinud , mulle annab alati see kellavahe tunda . </s> <s> " </s> </p>
<p> <s> " Ära muretse , mutike , meie oleme noored ja see ei tähenda ! " </s> </p>
<p> <s> " Aga kas soovite midagi süüa ? </s> <s> Ma ütlen kohe Luisele ! " </s> </p>
<p> <s> " Ei , süüa küll ei taha ! </s> <s> Sõime ju lennukis . </s> <s> Ma segan meile parem ühed joogid ! " otsustas Bruno mõlema eest ja hakkas jooke timmima . </s> </p>
<p> <s> " Tee just nii kuidas sul hea on , " arvas Olli leplikult . </s> </p>
<p> <s> " Räägi siis , muti , kuidas see papiga juhtus ? " </s> <s> Ta ulatas klaasi Svenile : " Tegin täpselt sinu maitse järgi ! " </s> </p>
<p> <s> " Väga järsku juhtus kõik . </s> <s> Ma leidsin ta rõdult , tema lemmiktugitoolist . </s> <s> Arst tegi kindlaks , et surm tuli järsku - südameataki läbi . </s> <s> Aga viimastel päevadel oli tal ka Parkinsoni tõbi süvenenud . </s> <s> " </s> </p>
<p> <s> " On ehk kohatu seda öelda , muti , kuid meie Sveniga arvame , et surm vabastas papi paljudest piinadest , mis teda ehk elus veel ees oleksid oodanud . </s> <s> Surm oli talle kergenduseks , " püüdis Bruno lohtu pakkuda . </s> </p>
<p> <s> Ja Olli mõtles sealjuures : küllap see on kergenduseks ka mulle . </s> </p>
<p> <s> " Kahju , et mina teda enam elavana ei näinud , " kahetses Bruno . </s> </p>
<p> <s> " Kahju , väga kahju . </s> <s> Teil oli ju üldse väike kontakt . </s> <s> Olid ilmast ilma reisudel . </s> <s> See ei ole etteheide , ei , ma ainult ütlen seda fakti . </s> <s> " </s> </p>
<p> <s> " Mis parata , nii see välja kujunes . </s> <s> Ja millal see juhtus , hommikul või õhtul ? " </s> </p>
<p> <s> " Keskpäeval . </s> <s> Meie läksime Jackiga Dorritit vaatama . . . armas taevas , sa ei teagi ju veel , et Dorritil sündis poeg ! </s> <s> Eile varahommikul ! " </s> </p>
<p> <s> " Oo , olen onu ! </s> <s> Kuulsid , Sven ! " </s> <s> Juubeldas Bruno leina kohta kohatu elavusga . </s> <s> Ta läks ja kallistas esmalt Sveni . </s> <s> Siis uuesti Ollit . </s> <s> " Palju õnne , vanaema ! </s> <s> Esimene lapselaps , seda me peame nüüd küll pühitsema ! " </s> </p>
<p> <s> " Seda jõuame siis , kui papi on krimeeritud , " ütles Olli veidi reserveeritult , milline hoiak oli talle omane , kuid mis harva ilmus Bruno juuresolekul nähtavale . </s> </p>
<p> <s> " Loomulikult , " tõmbus Bruno tõsiseks . </s> <s> " Kuidas kõik ühel ja samal päeval võib juhtuda - nii sünd kui surm . </s> <s> Elu on võrrand tundmatuga . " </s> <s> Ta uuris sealjuures oma sillerdavat kokteiliklaasi vastu valgust , nagu peituks seal vastus elu müsteeriumile . </s> </p>
<p> <s> Kõik vaikisid viivu ja selles vaikuses oli ukse avamist kuulda ning kergete sammude tõtt . </s> <s> Ja siis seisis Laine elutoa uksel , silmad nutust punased . </s> </p>
<p> <s> " Tere ! " </s> <s> Laine tuli Olli juurde ja kallistas tädi nuuksudes . </s> <s> Seejärel surus ta Bruno kätt ja avaldas kaastunnet . </s> <s> Ka Svenile andis Laine terekäe . </s> </p>
<p> <s> Kas ta tõesti leinab nii väga Bernhardit , mõtles Olli . </s> <s> Ometi oli Berni vaid tema tädimees . </s> <s> Või teeb tüdruk lihtsalt teatrit - käis ketserlik mõte tal läbi pea . </s> <s> Ent neid mõtteid ta enam edasi arendada ei jõudnud , sest Laine teatas : </s> </p>
<p> <s> " On veel üks surmasõnum . </s> <s> " </s> </p>
<p> <s> " Kes ? " ehmus Olli ja tema peas ristusid mitugi hetkelist hirmu . </s> <s> Kas Dorriti väikese beebiga on midagi juhtunud ? </s> <s> Ehk kihutas Jack liialt autoga , ise veinist ja õllest segane ? </s> </p>
<p> <s> " Sain Lehtilt telegrammi . </s> <s> Meie ema on surnud , " ütles Laine ja surus käe suule , et nuuksumist summutada , ent silmadest lausa voolasid pisarad . </s> </p>
<p> <s> " Vaene laps , " Olli läks Laine juurde ja silitas tema pead . </s> <s> Tal oli Lainest tõsiselt kahju . </s> <s> Samuti Gretast . </s> <s> Ei jõudnudki enam teda näha . </s> <s> Greta oli kõigele vaatamata ikkagi talle kõige lähedasem õde . </s> </p>
<p> <s> Nüüd oli noormeeste kord Laine kätt suruda . </s> </p>
<p> <s> " Millesse su ema suri ? " küsis Bruno . </s> </p>
<p> <s> " Välk lõi ta maha . </s> <s> " </s> </p>
<p> <s> " Taevake ! </s> <s> Kuidas siis ? </s> <s> Millal ? " hüüdis Olli . </s> </p>
<p> <s> " Telegrammis ei olnud nii täpselt . </s> <s> Oli öeldud , et Greta suri üleeile . </s> <s> Ta sai välgust tabatud . </s> <s> " </s> </p>
<p> <s> " Nii palju juhtus selle kahe päevaga . </s> <s> Ja mu õde suri siis päev varem kui mu mees , " heietas Olli korraga vanainimeselikult . </s> </p>
<p> <s> " Võib-olla tädi Greta suri meie isaga samal päeval , nende aeg on ju meie omast üheksa tundi ees , " ütles Bruno . </s> </p>
<p> <s> " Jah , kuupäev oli küll sama , " tõendas Laine . </s> </p>
<p> <s> Ja Olli hoomas nüüdki kiivust : miks Greta ja Bernhard pidid just ühel päeval surema ? </s> <s> Nad otsekui tahtsid sellega temale oma ühtekuuluvust näidata ! </s> </p>
<p> <s> Esmakordselt tundis Olli end vanana , mõne aasta pärast seitsmekümneseks saava naisena . </s> <s> Ta sirge selg vajus kühmu . </s> <s> Ja niiviisi konutas ta toolil , ega võtnud teiste vestlusest osa . </s> </p>
<p> <s> Ent siis saabusid naabrid kaastunnet avaldama ja Olli sai tagasi kontrolli enda üle , tõmbus taas tikksirgeks ning käitus nii nagu tema olukorras daamile kohane . </s> </p>
<p> <s> Pärast äikest ja kauaoodatud vihmasadu muutusid ilmad jahedamaks . </s> <s> Kuid veelgi suurem muutus oli toimunud Greta , Meeri ja Alla suvekodus . </s> <s> Terve kuuma suve jooksul olid siin Lätete järeltulijad järgemööda suvitanud . </s> <s> Alles neli päeva tagasi siirdusid samast rõõmsalt randa Greta , Ene ja Pisi-Greta . </s> </p>
<p> <s> Nüüd aga polnud enam Gretat . </s> <s> Seda mõtet ei suutnud talle lähedased inimesed veel kuidagi omaks võtta . </s> </p>
<p> <s> Ka majas endas oli muutus toimunud : siin oli mööbel ümber tõstetud , et peielistel jaguks istumiseks ruumi . </s> </p>
<p> <s> Praegu valmistasid Meeri ja Ene köögis võileibu . </s> <s> PisiGreta turnis väravapostil ja ootas Krislinit , kes pidi koos tädi Helvega varsti tulema . </s> </p>
<p> <s> Lehti ja Vallo olid autoga maale sõitnud vana perekonnapastori järele , kellel ei lubatud Pärnu kirikus teenistust pidada , kuid kes oli ikkagi nõustunud Greta muldasängitamist läbi viima . </s> </p>
<p> <s> " Mulle meenub , et niisamuti tegime me koos Gretaga mamma peiedelgi võileibu , " meenutas Meeri . </s> <s> " Kuid see oli hoopis teistmoodi . </s> <s> Mamma oli vana ja haige . </s> <s> Greta seevastu nii nooruslik veel . </s> <s> Oh , ma ei saa kohe sellest rääkida . . . </s> <s> Ainuke lohutus on see , et kõik silmapilkselt möödus . </s> <s> Oled sa ikka kindel , et ta ei tundnud üldse valu ? " </s> </p>
<p> <s> " Jaa , absoluutselt . </s> <s> Mul ei lähe see vist elulõpuni meelest , kuidas tädi Greta rõõmsalt viipas ja samas käis kärgatus ning ta kukkus . </s> <s> Välgul on ikka määratu jõud , " rääkis Ene . </s> </p>
<p> <s> Veidi aega vaikiti . </s> <s> Kumbki mõtles omi kurbi mõtteid . </s> </p>
<p> <s> Siis alustas Meeri taas : " Kuhu su ema küll nii kauaks jääb ? </s> <s> Lubas ometi , et tuleb juba hommikuks ja võtab peielaua tegemise täitsa oma õlgadele . </s> <s> Toonitas veel , et nüüd on tema meil vanem õde - aga Olli on siiski ju kõige vanem . </s> <s> " </s> </p>
<p> <s> " Aga tädi Ollit pole ju siin . </s> <s> Kas talle ikka üldse on teatatud ? " </s> </p>
<p> <s> " Lehti saatis ju oma õele telegrammi ja küllap nüüd teavad nad kõik , et Gretakest ei ole enam , " Meeri nuuksatas . </s> <s> " Enne kadus Georg mu kõrvalt ja kui ma juba hakkasin uut elujõudu koguma , pidin kaotama armsa õe . </s> <s> Ma ei oskagi ilma Gretata elada . </s> <s> " </s> </p>
<p> <s> Ene läks ümber laua Meeri juurde , võttis ta õlgade ümbert kinni ja ütles : " Luba , et mina katsun sulle nüüd teiseks õeks olla ! " </s> </p>
<p> <s> " Oh sa hea tüdruk ! " </s> <s> Meeri paitas Ene põske . </s> <s> " Aitäh sulle . " </s> <s> Ja mõtles sealjuures , kui hea südamega tütre on Alla saanud . </s> </p>
<p> <s> " Mind aitas alati tädi Greta , kui mul mingi mure oli ja ema mind igakord ei mõistnud , " ütles Ene nukralt , " ka oma rõõmudest rääkisin ma temaga ! " </s> <s> Ja samas meenus talle Ahti , kes sel saatuslikul päeval teda asjata ootas . </s> <s> Nüüd on Ahti juba Pärnust ära sõitnud , ega saanudki teada , milline tragöödia teda tabanud oli . </s> <s> Kuid Tallinnas otsib ta kohe Ahti üles . </s> <s> See paljas mõte andis tuge hingele . </s> <s> Ja Ene imestas endamisi , miks ei armunud ta poisisse kooliajal , vaid alles nüüd ? </s> <s> Kuid Ahti ise ? </s> <s> Võib-olla tundis tema sama tunnet juba siis , kui Ene teda vaid tüütu koolivennana kohtles . </s> </p>
<p> <s> Pisi-Greta tormas tuppa ja teatas ärevalt : " Juba tulevad ! " </s> </p>
<p> <s> " Kas tädi Alla ka ? " küsis Meeri . </s> </p>
<p> <s> " Ei , teda ma ei näinud ! </s> <s> Aga tädi Helve Krisliniga ja Peeter I ja Peeter II ! </s> <s> Kas sa tead , Ene , kui mulle väike õde sünnib , siis pannakse temale nimeks Greta II ! </s> <s> Sealt tuli veel palju inimesi ! " </s> <s> Pisi-Greta vudis õue tagasi , et kõiki oma silmaga näha ja tervitada . </s> </p>
<p> <s> Meeri võttis põlle eest . </s> <s> " Lähen ka aeda ! </s> <s> Ongi kõik valmis ! " </s> </p>
<p> <s> " Ei tea , miks ema selle rongiga ei tulnud , " muretses Ene . </s> <s> " Mu süda hakkab juba tema pärast valutama . </s> <s> " </s> </p>
<p> <s> " Pole põhjust . </s> <s> Ehk mõni buss tuleb ikka veel Pärnu poole . </s> <s> Ja tema tuleb muidugi viimasel minutil , " rääkis Meeri poolpahaselt . </s> </p>
<p> <s> Ene otsis , kuid ei leidnud sõnu oma ema kaitseks . </s> </p>
<p> <s> Iidsed puud varjasid matuselisi päevase päikese lõõsa eest . </s> <s> Mustas talaaris pastor pidas matusetalitust . </s> </p>
<p> <s> " Greta Jaari sai välgust tabatud , " rääkis pastor , tegi siis pausi ja lisas : " Aga eks ole ju kogu meie väike eesti rahvas kui välgust tabatud . </s> <s> " </s> </p>
<p> <s> Nii mõnigi leinaja tõstis pea ja vaatas pastorit , kes julgelt ja ausalt omi mõtteid väljendas . </s> <s> Kunagi ei teadnud ju , kes võib talle tema sõnu pahaks panna ja ette kanda . </s> </p>
<p> <s> Lehti ei suutnud omi mõtteid koondada ja seepärast ei kuulnud ta , millest pastor jutustas . </s> </p>
<p> <s> Äsja oli kirst kinni pandud , kus tema ema oleks kui maganud . </s> <s> Ema polnud sootu surnu sarnane . </s> <s> Kas sellepärast , et teda tabas surm silmapilkselt , või et ta oli näost päevitanud ja surma kaamus ei pääsenud seda varjutama . </s> <s> Oli võimatu mõelda , et ta ei näe oma ema enam iialgi . . . </s> <s> Ja ometi jäi nii palju talle ütlemata . </s> <s> Jäi ka andeks palumata , et ta kunagi oma elu pahupoolel oli ema vastu jäine olnud . </s> <s> Ema oleks tahtnud , et tütar temaga rohkem avameelsem olnuks . </s> <s> Kuid tema püüdis ikka distantsi hoida ja see just ema kurvastanud oligi . </s> <s> Küllap see juhtus seepärast , et saatuse keerdkäigud jätsid ta ilma vanemateta ja siis viisid kokku hoopis teiste vaadete ja mõttelaadiga mehega . </s> <s> Aga miks ta nüüd hiljem oma emaga avameelne ei olnud ? </s> <s> Ta polnud emale isegi seda tunnistanud , kes Pisi-Greta isa on . </s> <s> Kui mitu korda ta nägi küsimust ema silmades , aga ei pööranud sellele tähelepanu . </s> </p>
<p> <s> " Mullast oled sa võetud , mullaks pead sina uuesti saama ja mullast tõused sina taas üles ! " ütles pastor kolm peotäit mulda hauda heites . </s> </p>
<p> <s> Lehti võpatas . </s> <s> Ta püüdis nuuksumist tagasi hoida , kui ta oma kolm peotäit mulda kirstule puistas , kuid see ei õnnestunud . </s> <s> Korraga tundis ta , kuis tugev mehekäsi võttis tema ümbert kinni . </s> <s> See oli Vallo . </s> <s> Kui hea oli toetada mehele , kellest tunned tõelist tuge . </s> <s> Lehti võttis Vallo teise käe ja surus seda . </s> <s> Ja ta tundis , et ei ole üksi - tal on ju Vallo ja PisiGreta ! </s> <s> Aga kus siis ta väike tüdruk on ? </s> <s> Ta vaatas ringi ja märkas , et tütar seisab Helve ja Krislini vahel - tema PisiGreta , keda ehk varsti hakatakse ainult Greta kutsuma , sest teist Gretat ju pole enam . </s> <s> Ja Lehtile meenus , kui rõõmsaks muutusid ema silmad , kui ta teatas , et paneb lapsele tema nime . </s> <s> Ja ema taipas kindlasti , et tütar tegi seda armastusest tema vastu . </s> <s> See mõte tõi Lehtile hinge veidi rahu . </s> </p>
<p> <s> Hauale olid juba pärjad ja lilled asetatud . </s> <s> Õpetaja alustas vaiksel häälel laulu : " Jumal sul ligemal . . . " </s> </p>
<p> <s> Ja Lehti suutis isegi kaasa laulda , nii palju kui ta eesti ajast neid laulusõnu mäletas , laululehte ta kasutada ei saanud , silmi varjutas pisaraudu . </s> </p>
<p> <s> Samal hetkel ruttas värske kalmu poole kaks naisterahvast . </s> </p>
<p> <s> Ei jõua õigeks ajaks oma armsa õe matuselegi - mõtles Meeri , kui nägi , et üks hilinejatest on Alla ja hetkeks varjutas pahameel isegi tema suurt kurbust . </s> </p>
<p> <s> Hilinenud saabujad jõudsid kalmu juurde ja Alla ühines oma ilusa häälega : " Jumal sul ligemal , ihkab mu vaim . . . " </s> </p>
<p> <s> Ka Lehti tõstis pilgu , kui kuulis Alla kõlavat häält . </s> <s> Tema ei olnud tädile hilinemise pärast pahane , mis parata , Alla jääb ikka Allaks . </s> <s> Antud olukorras oli kena , et ta võttis laulujuhtimise oma õlgadele ja emale lahkumislaul kostus hulga võimsamalt . </s> <s> Aga kes see võõras temaga kaasas on ? </s> <s> Too on veidi isegi Alla sarnane ? </s> <s> Ehk on ta mõni kauge sugulane , keda enne näinud ei ole ja matusele tuli ? </s> <s> Nüüd põlvitas võõras naine haua juurde ja jäi sinna tükiks ajaks langetatud peaga . </s> <s> Vist on ta siiski mõni Alla endine palveõde , mõtles Lehti ja ta pilk märkas sedagi , et naine oli tagasihoidlikult ja vanamoodsalt riides . </s> </p>
<p> <s> Pärast matusetalitust siirdusid leinajad surnuaia värava juurde , kus ootas tellitud buss , et neid leinamajja viia . </s> <s> , </s> </p>
<p> <s> Alla tundus olevat kõhevil ja vaatas muudkui vilksamisi nii Lehti kui Meeri poole . </s> </p>
<p> <s> Nüüd on tal endal piinlik ja ootab vist , et mina tema juurde lähen , mõtles Meeri solvunult , aga oodaku pealegi , mina ei tee temast täna väljagi . </s> </p>
<p> <s> Aga juba oli Alla end Lehti ja Vallo vahele kiilunud ja kui Lehti talle veidi üllatunult otsa vaatas , võttis ta õetütre käest kinni ja vedas teda kättpidi võõra naise juurde . </s> <s> Ühtlasi viipas ta käega Meeri poole ja andis märku , et tulgu tema ka . </s> <s> Meeri ei mõelnudki minna , ise hilineb õe matusele ja nüüd kamandab ka veel . </s> </p>
<p> <s> " Lehtikene , vaata kelle ma Tallinnast kaasa tõin ! " rääkis Alla . </s> <s> " Ütle nüüd ilusasti tere ka ! " </s> </p>
<p> <s> Lehti ulatas käe . </s> <s> " Tere . </s> <s> Aitäh , et tulite minu ema ära saatma . </s> <s> " </s> </p>
<p> <s> " Issand tule appi ! " kiljatas Alla . </s> <s> " Kas sa siis ei tunnegi ära ! " </s> </p>
<p> <s> " Ei . </s> <s> " </s> </p>
<p> <s> " Seal pole midagi imestada , " ütles nüüd võõras tugeva vene aktsendiga , " sellest on ju kakskümmend kaks aastat mööda läinud , kui me viimati teineteist nägime . . . </s> <s> Ma olen sinu õde Luule . </s> <s> " </s> </p>
<p> <s> " Luule ! </s> <s> See pole ju võimalik ! " </s> <s> Lehti teadvus ei võtnud veel äsjaöeldut vastu . </s> <s> Ta silmitses võõrast naist ja siis karjatas : " Luule ! " </s> <s> Ja Lehti langes oma taasleitud õele kaela ja mõlemad õed nutsid valjul häälel . </s> <s> Nad nutsid taga oma kadunud ema , oma lapsepõlve ja kahtkümmet kaht kaotatud aastat . </s> <s> Ja nad nutsid kindlasti ka jällenägemisrõõmust . </s> </p>
<p> <s> " Jah , loodus ei salli tühja kohta - kadus Gretake , kuid tema tütar tuli meie hulka ! " rääkis Alla nagu ikka teatraalselt . </s> </p>
<p> <s> Tõepoolest , kõik peielised olid lausa lummatud Luule ootamatust kohaleilmumisest . </s> <s> Ja rõõm ammu surnukspeetud õde , õetütart või lähedast sugulast taas oma keskel näha mahendas äsjase matusemeeleolu ja andis uut lootust elu järjepidevusse . </s> </p>
<p> <s> Alla hakkas korraldusi jagama : " Tüdrukud , kallake juba kohvi tassidesse ! " </s> </p>
<p> <s> Lehti , kes õe kõrval diivanil istus , tõusis püsti , et tädi korraldusi täita . </s> </p>
<p> <s> " Istu sina , Lehti , tagasi , sul oli isegi raske päev ja ole oma jälleleitud õekese kõrval . </s> <s> Helve ja Ene , ma ütlesin seda teile ! " </s> </p>
<p> <s> " Miks sa alati kamandad , " ütles Meeri Allale sosinal , " nad teavad ju väga hästi , millal õige aeg on . " </s> <s> Ja hakkas hoopis ise kohvi kallama . </s> </p>
<p> <s> " Nüüd olen mina vanem õde ja nüüd tuleb teil minu sõna kuulata ! " ütles Alla vastu ja tundus , et ta koguni veidi nautis seda uut olukorda . </s> </p>
<p> <s> " Oleksin ma kasvõi viis päeva varem Eestisse jõudnud , siis oleks oma ema veel elavana näha võinud . " </s> <s> Luule poolt öeldu tundus ehk rohkem ohke kui sõnadena . </s> </p>
<p> <s> " Midagi pole parata , Luuleke , küllap nii oli see ette määratud , " ohkas Alla kaasa . </s> <s> " Räägi nüüd teistele ka , kuidas sa need pikad aastad elasid ! </s> <s> Mina juba kuulsin kõigest , aga teised tahavad ka teada . </s> <s> Ära häbene , siin on kõik meie lähedased sugulased , ehk küll sulle veel kõik meelde ei jäänud . </s> <s> " </s> </p>
<p> <s> Luule vaikis . </s> </p>
<p> <s> " Mina arvan , et Luule teab ise , millal ja kellele ta oma lugu räägib , " ütles korraga Hillar . </s> <s> Ta tõusis püsti , silitas korraks Luule pead ja vabandas : " Lähen välja , toas on nii umbne . </s> <s> " </s> </p>
<p> <s> " Akna võib ju lahti teha ! " hüüdis Ulvi Hillarile järele . </s> </p>
<p> <s> " Teises toas on juba lahti ja kui siin ka teha , siis hakkab tõmbama ja Meeri ei kannata jälle tõmbetuult , " õiendas Alla . </s> </p>
<p> <s> Ka Vallo tõusis . </s> <s> " Ma lähen kah õue ja vaatan , millega see lastekari seal hakkama on saanud ! " </s> </p>
<p> <s> Lehti silitas Luule kätt ja mõtles ise , miks ta kunagi sellist hellust polnud emale osutanud . </s> </p>
<p> <s> Aga sellest puudutusest aitas , Luule vabanes nagu krambist ja hakkas rahuliku häälega kõnelema : </s> </p>
<p> <s> " Ega ma kõigist kahekümne kahest aastast , mis ära olin , oskagi rääkida . </s> <s> Asi on selles , et ma ei tea isegi , mis minuga juhtus . . . " </s> </p>
<p> <s> " Räägi kõik nagu oli , häbeneda pole midagi ! " hüüdis Alla vahele . </s> </p>
<p> <s> " Ära nüüd sega , las ta ise räägib ! " ütles Meeri Allale . </s> </p>
<p> <s> " Ega ma häbenegi . </s> <s> Ma olin kaua haige - mul oli nimelt mälukaotus . </s> <s> " </s> </p>
<p> <s> " Vaeseke ! " </s> </p>
<p> <s> " Mäletan küll seda , kui olin Patarei vanglas . </s> <s> Kamber oli inimesi täis tuubitud ja narisid ei jätkunud ning inimesed magasid põrandal . </s> <s> Mul tõusis kõrge palavik ja head kambrikaaslased panid mind laua peale magama . </s> <s> Varsti viidi meid tapiga Venemaa vanglasse . </s> <s> Seal jäin tüüfusesse ja mul on selgelt meeles , kui mind kanderaamiga haiglasse viidi . </s> <s> Mis pärast juhtus , enam ei tea - see on mu mälus vaid must auk . </s> <s> Aga siis korraga olin ma Abhaasias ja töötasin ühes lastekodus kasvatajana . </s> <s> Lapsed hüüdsid mind tädi Lulliks . </s> <s> Aga ma ei mäletanud enam , kust ma tulin , kes on mu vanemad , ei midagi muud . </s> <s> Ka seda mitte , millal ma sinna lastekodusse tööle läksin . </s> <s> Ma hoidsin neid vaeseid lapsukesi väga . </s> <s> " </s> </p>
<p> <s> " Sa elasid Abhaasias ! " hüüdis nüüd Ene vahele . </s> <s> " Ma käisin kord Aluštas treeninglaagris ! </s> <s> Oleksin ma hingest aimanud , et sina seal kuskil lähedal elad , oleksin sind otsinud . </s> <s> Kahju , et me ka juhuslikult ei kohtunud . </s> <s> " </s> </p>
<p> <s> " Me poleks ju teineteist ära tundnud , ma pole ju sind kunagi enne näinud , " ütles Luule Enele naeratades ja jätkas : " Need vaesed lapsed olid enamasti alaarenenud ja niisugused vajavad veel kõige rohkem hellust . </s> <s> Nad lausa rippusid mu küljes . </s> <s> Nad armastasid mind ja mina neid . </s> <s> " </s> </p>
<p> <s> Nii mõnelgi peielisel olid taas pisarad silmis . </s> </p>
<p> <s> " Seepärast ta ei kirjutanudki , ei teadnud ju kuhu või kellele , " aitas Alla jutulõnga lahti kerida . </s> </p>
<p> <s> " Jaa , nii see oli . </s> <s> Ma ei teadnud ju kust ma pärit olen ega teadnud ka kodu järele igatseda . </s> <s> " </s> </p>
<p> <s> " Ime , et sa eesti keelt ära ei unustanud ! " </s> </p>
<p> <s> " Lastega rääkisin loomulikult vene keeles . </s> <s> Kuid ma ei saa aru siiamaani , millal see keel mul selgeks sai ! </s> <s> Ja sedagi ei tea , mis keeles ma üldse mõtlesin . </s> <s> Võib-olla mõtlesin ikkagi eesti keeles , kuid ma ei teadnud siis seda , et see on eesti keel . </s> <s> Seda on päris võimatu praegu seletada , see on mulle endalegi mõistetamatu . </s> <s> Mul oli ka üks vanglast antud isikut tõendav dokument ja seal oli mulle nimeks pandud Lullu Jouri , sünnikohaks Pjarnu . </s> <s> Alles sellel kevadel , kui mälu tagasi tuli , taipasin et see pidi Pärnu olema . </s> <s> " </s> </p>
<p> <s> " Räägi edasi , räägi seda , mis sellel kevadel juhtus ! " õhutas Alla tagant . </s> </p>
<p> <s> " Vastupidi . </s> <s> Luule , kui sa oled väsinud ja sind erutab rääkimine , siis räägi hiljem ! " hoolitses Lehti . </s> </p>
<p> <s> " Ei , ära muretse . </s> <s> Mul on väga hea , kui saan end tühjaks rääkida , süda muutub palju kergemaks , nüüd kus olen tagasi teie juures . </s> <s> Nuja , see lugu juhtus sellel kevadel , meil tekkis võimalus lastega mägedesse sõita . </s> <s> Üks kena kolhoosi esimees , kelle vennapoeg on ka meie lastekodus , andis autobussi ja nii me sõitsime mägedesse kevadet tervitama . </s> <s> Ja seal see juhtuski . </s> <s> Me olime ühe kena mägijärve ääres . </s> <s> Seal oli veel mitu autobussi inimestega ja lapsed hoidusid minu ümber , nad enamasti pelgavad võõraid . </s> <s> Korraga kuulsin ma kuidas üks tütarlaps hüüdis teisele vaimustusega : " Tule ometi vaata , kui võrratult ilus koht ! " </s> <s> Ja teine hõikas vastu : " Oota , mul sattus üks kivi sandaali sisse ! " </s> <s> Mul on need kaks lauset kui pähe raiutud . </s> <s> Ja minu lapsed küsisid minult , et mida need inimesed rääkisid ja mina kandsin neile äsjakuuldu sõna-sõnalt ette . </s> <s> Kohe tahtsid lapsed teada , et mida see tähendab ja mis imelik keel see sihuke on ? </s> <s> Ja mina ütlesin , et eesti keel . </s> <s> Ja lapsed pärisid edasi , et kuidas mina seda oskan ? </s> <s> Ja vastasin neile - nagu oleksin seda kogu aeg teadnud - et mina olen ju samuti eestlane ! </s> <s> Ja sealsamas , selle maalilise mägijärve ääres , tuli mulle kõik meelde - kes ma olen ja kust ma tulen ! </s> <s> Kõik ! </s> <s> Ainult vahepeal on üks suur must auk . </s> <s> Aga arvan , et küllap see ei väärigi meeldetuletamist . </s> <s> Peaasi , et teadsin kõike seda elu , mis olin Eestis elanud . </s> </p>
<p> <s> " Ilmselt oli sul Briquet' sündroom , " ärkas Ulvis arst . </s> </p>
<p> <s> " Meie lastekodu arst Veera Nikolajevna ütles , et mul oli amneesia . . . " püüdis Luule jätkata . </s> </p>
<p> <s> " See on ju üksjasama . </s> <s> Mälukaotus varasemate sündmuste osas kaasneb ainult selle haigusega . </s> <s> See haigus muide tekib peaasjalikult traagiliste sündmuste tagajärjel . </s> <s> Eriti lapseeas kogetu . . . " </s> </p>
<p> <s> " Ulvi ! " katkestas Meeri oma miniat , " laseme nüüd ikka Luulel rääkida ! " </s> <s> See oli võib-olla esimest korda , kui Meeri Ulvile märkuse tegi . </s> <s> Ulvit see isegi üllatas , kuid ta kuuletus . </s> </p>
<p> <s> " Nuja , " jätkas Luule , " Veera Nikolajevna ütles , et mul oli amneesia , kuid sain sellest ise üle ja nüüd olen päris terve . </s> <s> Siis ma kirjutasin koju , muidugi Kolde aadressil , kuid vastust ei tulnud . </s> <s> Lootsin südamest , et keegi on ikkagi meie perest alles ja hakkasin ettevalmistusi tegema Eestisse sõitmiseks . </s> <s> Kõik võttis nii palju aega . . . ja lõpuks olengi siin . </s> <s> " </s> </p>
<p> <s> Toas oli korraga suur vaikus maad võtnud . </s> <s> Peielised elasid mõttes kaasa Luule läbielatule . </s> </p>
<p> <s> Vaikuse katkestas Alla , kes hakkas õhinal rääkima : </s> </p>
<p> <s> " Ja täna hommikul , kui mina hakkasin just Pärnu tulema , ei , pidin veel Greta kimbu järele minema , helistati uksel ja võite arvata , kuidas ma kohkusin , mulle tundus , et Greta seisab ukse taga ! </s> <s> Laine vaatas mulle just Greta silmadega otsa ! </s> <s> Ma hakkasin nutma ega saanud midagi öeldud . </s> <s> Eks oli nii , Luuleke ! " </s> </p>
<p> <s> " Jah , tädi Alla hakkas nutma . </s> <s> Ja mina küsisin temalt : " Kas minu ema elab veel ? " </s> <s> Ja siis hakkas tädi Alla juba suure häälega nutma . </s> <s> " </s> </p>
<p> <s> " Nüüd saate kõik aru , miks ma täna oma õe matusele hiljaks jäin . </s> <s> Ja mõni teist vaatas selle pärast minu poole viltu , " rääkis Alla . </s> </p>
<p> <s> " Jäta nüüd , " keelas Meeri õde . </s> </p>
<p> <s> " Ma läksin ju kõigepealt ikka Koldesse , " jutustas Luule edasi , " seal ei teadnud keegi Jaari nimegi . </s> <s> " </s> </p>
<p> <s> " Seal elavad ühed halvad inimesed . </s> <s> Sinu ema käis ka oma kodu vaatamas ja nad ajasid ta nagu hullu koera minema . </s> <s> " </s> </p>
<p> <s> " Ja siis ma läksin ruttu vaatama , kas tädi Alla ehk elab vanas kohas ja nii . . . " </s> </p>
<p> <s> " See oli üks suur õnn , et meie maja pole ikka veel maha kistud ! </s> <s> Juba kaks korda olen selle eest Jumalat tänanud ! " </s> </p>
<p> <s> " Tallinna tundsid ikka ära ? " </s> </p>
<p> <s> " Läksin läbi Harju tänava , see oli päris võõras , üht tänava poolt polnud enam olemas ja teisel pool võõrad majad . </s> <s> " </s> </p>
<p> <s> " See pommitati ju venelaste poolt neljakümne neljandal maatasa ! " ütles Guido , kes siiani vaikselt Luulet kuulanud oli . </s> </p>
<p> <s> " Ma ei teadnudki seda . </s> <s> " </s> </p>
<p> <s> " Pool Tallinna põles , räägitakse , et see olevat puha vene naislendurite töö . </s> <s> Nüüd aga aetakse inimestele puru silma , et sakslased tegid seda ise . </s> <s> " </s> </p>
<p> <s> " Keegi normaalne inimene ei usu ju niisugust juttu , sakslased on ikkagi kultuurrahvas , " astus Alla sakslaste kaitseks välja . </s> <s> " Sul jäi jutt pooleli , Luuleke ! " </s> </p>
<p> <s> Luule vaatas Guidole otsa ja ütles : " Sina oled täpselt sama nägu nagu pisikese poisina , sinu oleks ma igal pool ära tundnud . </s> <s> Nuja , mida ma siis rääkisin ? </s> <s> Kolde tänav oli ikka oma moodi , ainult paplid suureks kasvanud . </s> <s> Aga tädi Alla kodu juures on nii palju muutusi , neid sajandivahetuse madalaid maju pole enam olemas . </s> <s> Aga Pärnu on ikka Pärnu , nii kodune ja omane . </s> <s> " </s> </p>
<p> <s> " Eks uuemas rajoonis ole ka suuri maju tekkinud , kuid sinna pole sa veel jõudnud . </s> <s> Võtab palju aega , enne kui sa kõike oma silmaga näed , " rääkis Lehti . </s> </p>
<p> <s> " Mis su edasised plaanid on ? " küsis Guido . </s> <s> " Jääd ikka Tallinnasse ? " </s> </p>
<p> <s> " Ma ei teagi , mis minust saab . </s> <s> Peab veel mõtlema , kuhu ma jään ja kuhu nüüd kuulun , " rääkis Luule veidi nukralt . </s> <s> " Meie lastekodu juhataja Omar Jašvili ütles mulle , et võin igal ajal sinna tagasi minna , minu töökoht ootab mind ja lapsed armastavad . </s> <s> " </s> </p>
<p> <s> " Aga ka meie armastame sind ! " hüüdis Lehti ja lisas : " Sa kuulud meile ja jääd Eestisse ! </s> <s> Minu kodu on ka sinu kodu ! </s> <s> Meil ruumi jätkub . </s> <s> Ja usu , nii oleks ka ema tahtnud ! " </s> <s> Ja Lehti andis endale tõotuse , et püüab nüüd taasleitud õele anda seda , mida ema temalt ootas ja mis kahjuks andmata jäi . </s> </p>
<p> <s> L õ p p </s> </p></div1>
    </body>
  </text>
</TEI>
</teiCorpus>
</teiCorpus>
