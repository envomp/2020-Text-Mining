<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Aleana </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Aleana </head>
<p> <bibl> <author> <s> Indrek Hargla </s> </author> </bibl> </p>
<p> <s> " Naine ? " </s> </p>
<p> <s> " Naine . </s> <s> Ütles oma nime ka . </s> <s> Aleana . </s> <s> Ja nende neetud orbitaalkaitse lasi ta läbi . " </s> </p>
<p> <s> " Aleana ? </s> <s> Kummaline ... </s> <s> Kui kaugel ta on ? " </s> </p>
<p> <s> " Nii kaugel , kuhu me ta lasime . </s> <s> Relvastust ei tuvastatud . " </s> </p>
<p> <s> " See tähendab ? " </s> </p>
<p> <s> " Et tal pole pardarelvastust . </s> <s> Isegi kui oleks ... " </s> <s> Mees tegi käega tähendusrikka žesti . </s> <s> " See on ju ainult paat . " </s> </p>
<p> <s> " Ainult paat ... </s> <s> Aga sel paadil peab olema põhjus . . " </s> </p>
<p> <s> " Ta ei öelnud . </s> <s> Palus ainult luba laskumiseks . . " </s> </p>
<p> <s> " Mingi saadik . </s> <s> Ega's midagi , kuulame ta ära . </s> <s> Ikkagi esimene , kes sealt rotiurkast julgeb välja pugeda . . " </s> </p>
<p> <s> " Just nii , admiral ! " </s> </p>
<p> <s> Ja admiral Ronel sev Olbau lahkus kaptenisillalt , laskus tagasi oma apartamendi poole , asetas käe uksel asuvale detektorile . </s> <s> Uks avanes . </s> <s> Admiral sisenes ja käivitas monitori , millele ilmus kujutis hiiglaslikule Terranoova Kuningliku Laevastiku Vikerlase Eskaadri Lipulaevale " Faust " lähenevast imeväikesest kosmosesüstikust . </s> <s> Ekraani paremas nurgas vilkusid parameetrid , mida hiigeltark pardaarvuti tühjusest peilitavast putukast teadis . </s> <s> Ning isegi süstiku nime ja valmistamisaasta tundis tark masin ära . </s> </p>
<p> <s> Ronel avas pardakompuutri kommandokeskuse paneeli , hääletult tõusis peenikese juhtme otsa kinnitatud analoogmaatriks ta kõrvade kõrgusele . </s> <s> Admiral lükkas vasaku kõrva tagant naha pisut kõrvale ning ahnelt ühendus analoogmaatriks ta implandiga . </s> <s> Sekundi murdosaks pimenes kompuutriekraan ja siis lahvatasid sellele pääsukoodid . </s> <s> Ainult ühe küsimuse esitas kompuuter admiralile ja sai sellele vastuseks " jah " . </s> </p>
<p> <s> Siis läbistas inimmeelele tunnetamatu võnge " Fausti " ümbritsevat tühjust , mille taamal rohetas Belauvér oma talumatus ilus . </s> <s> Blokaad oli maas aga ainult hetkeks , mille jooksul lipulaeva kõrval kärbsena tunduv süstik läbis mittemillegagi mõõdetava mittemiski , mis muidu oleks ta triljoneiks killuks annihileerinud . </s> <s> Terranoova võitmatu Laevastiku kaitseväli ja ühtlasi ka ründejõud — kilp ja mõõk — kadus , et lubada oma pardale keegi tundmatu Aleana . </s> <s> Kangekaelse ja alistamatu Belauvéri saadik . </s> </p>
<p> <s> Süstik läbis kilomeetritepikkuse kordontunneli , mis oli mõeldud sadu kordi suuremate laevade sildumiseks ja mille tuima valgustuse seest puurisid paati tuhanded elektroonilised andurid ja tundlad , et igaveseks pardakompuutri mällu söövitada ka kõige tähtsusetumad andmed — need , mida kaugseire polnud tuvastanud . </s> <s> Admiral küürutas kajuti ekraanide taga ja jälgis tähelepanelikult külalist . </s> </p>
<p> <s> Naine . </s> <s> Loomulikult ilus , ega's nad mõnda vanamoori saada . </s> <s> Kõrk ilme , liigagi kõrk ühe saadiku jaoks aga see on ilmselt kõigi belauveerlaste viga . </s> <s> Muidu ei piiraks Laevastik seda planeeti juba kümnendat kuud . </s> <s> Aga liiga vähe avastas Ronel " Fausti " külalise holopildist inimlikke jooni . </s> <s> Liiga vähe . </s> <s> Ent üks oli selge , naine polnud üllatunud , masendatud ega löödud ruumihiiglase ülevusest ega lahingjõust . </s> <s> Uhke nagu belauveerlane öeldi siin ruuminurgas ning ütlejad olid enamasti süsteemis Terranoovale alistunud planeedid , kes vaba Riikluse idee kauplenud igavese vaba Kaubanduse privileegi vastu . </s> <s> Belauvér üritas neid mõlemaid säilitada . </s> </p>
<p> <s> See oli neist muidugi rumal . </s> </p>
<p> <s> Ronel kutsus kaptenisilla taas ühendusele . </s> <s> " Saatke ta vastuvõtusektorisse . </s> <s> Las Pronislaus räägib temaga . </s> <s> Andke süüa-juua ja nii edasi . . " </s> </p>
<p> <s> " Kuulen , admiral ! </s> <s> Aga kui ta nõuab teid ? " </s> </p>
<p> <s> " Pronislaus ! " </s> </p>
<p> <s> " Just nii ! " </s> </p>
<p> <s> Admiral jälgis , kuidas naine süstikust väljus ja vilistas vaikselt läbi hammaste . </s> <s> Kes võis olla see imekaunis ja saladuslik Aleana , kelle relvastuseta ja eraldusmärkideta süstiku tarbeks oli viivuks neutraliseeritud Belauvéri orbitaalkaitse ; kes oli julgenud ilmuda ihuüksi Ilmaruumi kõige võitmatuma ja vägevama laevastiku palge ette ... ja teeb seda mitte tsermoniaalrõivais ega lennukombinesoonis vaid pikas musta-punasekirjus maani ulatuvas kleidis , mille pikad sisselõiked paljastavad sihvakad jalad iga graatsilise sammu juures ? </s> <s> Ma saan selle varsti teada , otsustas admiral ja keskendus ekraanile . </s> </p>
<p> <s> Aleana seisis keset vastuvõturuumi " Fausti " südames , kilomeetri kaugusel Ronelist ja jälgis kõrgil ilmel ümbrust . </s> <s> Toa tagumises otsas avanes uks ja laevastiku vastuluureülem Ufan Pronislaus astus maailma avalamaks naeratuseks manatud näoga saali . </s> <s> Ronel fokusseeris pildi Aleana näole . </s> </p>
<p> <s> Ta nägi piklikku tumedajumelist naisenägu — umbes sellised pidid kõik belauveerlased olema , teadis ta — milles vilkusid kirglikult kaunid silmad . </s> <s> Naine oli pikk , tema nägu , kleit ja jalad samuti ning tema rinnad suured . </s> <s> Admiral Ronel tundis äkilist erektsiooni ja mõtles " Fausti " bordellblokile . </s> <s> Ja mõtles vist üsna kaua , sest äkitselt tajus ta , et Aleana ja Pronislaus olid juba rääkima hakanud . </s> </p>
<p> <s> " ... võtan alati vastu . </s> <s> Ma olen tseremooniameister ja Tema Majesteedi Külalislahkusteenistuse Laevastiku allüksuse " Faust " esimene kammerhärra , " ütles Pronislaus hästi teeseldud solvumisega ja kummardas . </s> <s> Ilmselt juba mitmendat korda . </s> </p>
<p> <s> " Admiral , " kordas kristallpuhas naisehääl . </s> <s> " Ma tahan teda näha . . " </s> </p>
<p> <s> " Siis lubage kapitulatsioonilepingu eelnõu ja ma kannan admiralile selle sisu ette . </s> <s> Ühtlasi ka teie volikirjad palun ! </s> <s> Nii näeb ette protokoll . . " </s> </p>
<p> <s> " Kas teie protokoll inimeste surnuksnäljutamisest ka midagi räägib ? " küsis naine tervalt ja Ronel kujutas elavalt ette ta mustade silmade sähvatust . </s> </p>
<p> <s> " Ma ei mõista ... " </s> </p>
<p> <s> " Aga mõistate küll ! </s> <s> Teie blokaadi ja embargo tõttu on Belauvér näljahädale väga lähedal ning te teate seda . . " </s> </p>
<p> <s> " Oo , te kindlasti liialdate ! </s> <s> Pole võimalik , et nii õitsev maailm — nii rikas maailm — lubage mul lisada , on nälgimas selliste konventsionaalsete , kuid ma kardan , et hädavajalike poliitiliste meetmete tõttu , mida Tema Majesteet pidas tarvilikuks oma riigis kehtestada . . " </s> </p>
<p> <s> " Kammerhärra ! </s> <s> Ja räägite poliitikast ! " </s> </p>
<p> <s> " Me ei peaks poliitikast tõepoolest rääkima , teil on täiesti õigus . </s> <s> Kui lubate nüüd , siis kapitulatsioonilepingu eelnõu ? " </s> </p>
<p> <s> " Kas te siis ei näe , et mul pole seda . . " </s> </p>
<p> <s> " Kindlasti on see salvestatud implanti . . " </s> </p>
<p> <s> " Me ei kasuta neid . </s> <s> Mul on tarvis admiral Ronel sev Olbauga rääkida . . " </s> </p>
<p> <s> " Ma kardan , et ilma teie volikirjadeta ei pea Tema Majesteedi protokoll võimalikuks ... " </s> </p>
<p> <s> Naine libistas äkitselt käe kleidi dekolteesse oma ümarate rindade juurde ja tõmbas välja pisikese plaadikese . </s> <s> " Kas seda peab Tema Majesteedi protokoll võimalikuks ? " küsis ta kõrgil toonil . </s> </p>
<p> <s> Kiirelt suurendas Ronel kujutist ja sundis kompuutrit objekti identifitseerima . </s> <s> Enam ta ei vilistanud , vaid hingas sügavalt sisse . </s> <s> Ja siis sisestas ta vasak käsi klaviatuuril korralduse , mis samal hetkel edastus " kammerhärra " implanti . </s> </p>
<p> <s> Protokolliga võis selleks korraks lõpu teha . </s> </p>
<p> <s> Admirali apartamendi söögituba oligi mõeldud külaliste vastuvõtuks , nende vapustamiseks ja üllatamiseks , sest uus-renessanssilikus stiilis sisustatud sammastega ruumi seintel rippusid holod lahingustseenidega Vikerlase Eskaadri võitudest . </s> <s> Purustus , häving ja võidukuulsus ; Tema Majesteedi suursuguse nime kandumine üle ilmaruumi stabiilsuse , hüvangu ja sünniõiguste tagamiseks . </s> <s> Holod polnud staatilised , vaid vahetasid aeglaselt pilte , andes kosmoselahingut edasi kõige mitmekesistemas värvides ja vaatenurkades . </s> <s> Keegi võis neist kindlasti leida ilu ja ülevust . </s> <s> Aga Ronel küsis oma õhtusöögikaaslase käest : " Kui need pildid teid häirivad , võin ma nad välja lülitada ? " </s> </p>
<p> <s> Naine vaatas tuimalt holode poole ja kehitas oma kauneid õlgu . </s> <s> " Nii lihtsalt teil see käibki ? </s> <s> Et lülitate välja ? </s> <s> Kümned maailmad ja miljardid saatused — nagu neid poleks enam olnudki , klõps ja me vaatame Terranoova kauneid kunste ... </s> <s> Mind ei häiri need sõjapildid , admiral . . " </s> </p>
<p> <s> " Kuidas soovite . </s> <s> Ma tänan teid südamest , et te mu tagasihoidliku kutse vastu võtsite . . " </s> </p>
<p> <s> " Polnud ju erilist valikut , või kuidas ? </s> <s> Pealegi tahtsin ma teid näha . " </s> <s> Ta pööras oma tumedad silmad holodelt admirali poole . </s> <s> " Tahtsin väga näha . </s> <s> Ainult teid . . " </s> </p>
<p> <s> " Ma olen meelitatud ... </s> <s> Aleana , " pakkus admiral . </s> </p>
<p> <s> " Aleana , " kordas naine ja tema huultelt kostus ta nimi sügavkauni muusikana . </s> </p>
<p> <s> " Ja mina olen Ronel , " ütles admiral Ronel sev Olbau . </s> <s> " Veini ? " </s> </p>
<p> <s> " Jah . . " </s> </p>
<p> <s> Vein oli Villebaune'i planeeti katvatelt viinamarjaväljadelt , vanutatud Terranoova õukonna reeglite kohaselt ja " Faustil " võis seda juua ainult admirali enda loal . </s> <s> Viimane tõusis , astus aeglaselt laua teise otsa , kummardus ja kallas Aleana pokaali täis . </s> <s> Nad lõid kokku ja vaatasid vastastikku silma . </s> <s> Admiral lõi esimesena silmad maha . </s> <s> " Mille terviseks ? " </s> </p>
<p> <s> " Rahu . </s> <s> Me joome Belauvéril alati rahu terviseks . . " </s> </p>
<p> <s> " Rahu sündigu ! " </s> </p>
<p> <s> Vein oli hõrkjalt muskaatne , pikalt hammastevahele jääva sügavpunase suudluse maitsega . </s> </p>
<p> <s> " Miks te tahtsite mind näha ? " küsis admiral ning viipas nurgas seisvale valges livrees kelnerile , kes vaikselt toitudega askeldama hakkas . </s> </p>
<p> <s> Naine libistas käega õrnalt üle oma rindade . </s> <s> " Kas see polnud siis piisav põhjus ? " </s> </p>
<p> <s> " Kuid ma ei mõista ikkagi , miks ? " </s> </p>
<p> <s> " Arvake ära ! " </s> </p>
<p> <s> " Ma ei tea ju kes te olete , " kehitas Ronel abitult õlgu . </s> </p>
<p> <s> " Arvake siis ! " </s> </p>
<p> <s> " Milleks see pimesikumäng ? " </s> </p>
<p> <s> " Tahtsite ju vastuseid . </s> <s> Ma võin selle , " jälle puudutasid naise pikad sõrmed rindu , " lihtsalt siia jätta ning tagasi lennata , või kuidas ? </s> <s> Ma pole ju vang ? " </s> </p>
<p> <s> " Ei , muidugi mitte . </s> <s> Olete minu külaline ja oma liikumistes täiesti vaba . . " </s> </p>
<p> <s> " Ma ei tea , mis sai minu sõiduriistast . . " </s> </p>
<p> <s> " See on vastuvõtukail ja täielikult teie käsutuses , Aleana . </s> <s> Vaid Laevastiku kaitsevälja neutraliseerimiseks on minu luba vaja . </s> <s> Aga te saate selle . </s> <s> Kui soovite , võin süstiku kutsuda kohe siia minu apartamendi erakanalisse . </s> <s> Juhuks kui soovite kiiresti ja diskreetselt lahkuda . </s> <s> Siiski sooviks ma teada ... " </s> </p>
<p> <s> " Ma oleksin väga tänulik , kui nii teeksite . . " </s> </p>
<p> <s> Admiral noogutas , vabandas ja lahkus viivuks . </s> <s> Naases ta koos kelneriga , kes tõi neile eelroa , kuumutatud hanemaksapasteedi ümbritsetult rohelise salati ja kollaste oliividega . </s> <s> Alaena nõtket keha läbis võpatus . </s> <s> " See on </s> .... <s> protost ? " küsis ta ettevaatlikult , ise varjamatu naudinguga rooga silmitsedes . </s> </p>
<p> <s> " Ei.Terranoova hani . </s> <s> Meil on ju hoidisgeneraatorid peal . </s> <s> Kõik on värske . </s> <s> Head isu ! " </s> </p>
<p> <s> " Tänu teie blokaadile pole ma juba kuid midagi sellist söönud . </s> <s> Keegi ei ole . </s> <s> Ja sellepärast ma vist tulingi . . " </s> </p>
<p> <s> " Ma kuulan teid . . " </s> </p>
<p> <s> " Jah . </s> <s> Ma loodan , et puud annavad mulle andeks , " ohkas naine ja maitses pasteeti . </s> </p>
<p> <s> " Kindlasti . </s> <s> Te ju päästsite nad . . " </s> </p>
<p> <s> " Nii tahan ma aravata . " </s> <s> Naise tulikuum pilk puuris äkitselt admirali . </s> <s> " Või pole mul õigus ? " </s> </p>
<p> <s> Ronel ei vastanud kohe , vaid liigutas aeglaselt salatilehe pasteeditükikesele . </s> <s> " Ärge arvake , et see kõik oli mulle kerge , " ütles ta lõpuks . </s> <s> " Ma olen sõjamees , mitte poliitik Piirata kuid üht rahumeelset ja armeeta planeeti pole mulle kõige meelepärasem tegevus . </s> <s> Aga mul on käsk ning kuidas ma ka ei vaataks , on Belauvér mäss , riigireetmine ja vastuhakk Tema Majesteedile , kellele mina olen vande andnud . . " </s> </p>
<p> <s> " Mitte ükski belauveerlane pole teie majesteedile mingit vannet andnud . . " </s> </p>
<p> <s> " Kuidas võtta . </s> <s> Kõigi belauveerlaste esiisad , niipalju kui ma tean , olid alguses kuninglikud metsavahid ja Belauvér asus Ormuzini traktaadiga Lux-Panompani hertsogile antud süsteemis . </s> <s> Me tunnustame vabariiklaste piire , ent Belauvér pole kunagi neis asunud . . " </s> </p>
<p> <s> " Ma tahtsime lihtsalt olla vabad inimesed . . " </s> </p>
<p> <s> " Te olete need ja jäätegi neiks . </s> <s> Tema Majesteedi alam saabki olla ainult vaba inimene . . " </s> </p>
<p> <s> " Kas te oleksite rünnanud ? " </s> </p>
<p> <s> " Viimase ja vältimatu abinõuna — jah , oleksime küll . . " </s> </p>
<p> <s> Naine noogutas . </s> <s> " Ma teadsin seda , me kõik teadsime . </s> <s> Kuigi Rokosan ei uskunud seda . . " </s> </p>
<p> <s> " Rokosan ? </s> <s> Ahjaa muidugi , teie ... kuidas te teda kutsutegi — dojeen ? " </s> </p>
<p> <s> " Dojeen . </s> <s> Tema põikpäisus ja kangekaelsus oleks meid viinud hukatuse äärele . . " </s> </p>
<p> <s> " Sellepärast te tulitegi ? " </s> </p>
<p> <s> " Sellepärast ma tulingi . </s> <s> Ja ma tahtsin ka teid näha . . " </s> </p>
<p> <s> Salatid said söödud ja naine lõpetas veiniklaasi . </s> <s> Ronel valas selle uuesti täis . </s> <s> Nad vaatasid üksteisele hetkeks sõnatult otsa , vahetasid hääletud lubadused ja jõid uuesti . </s> <s> Olematusest ilmus kelner , koristas tühjad taldrikud ning kadus . </s> </p>
<p> <s> " Niisiis , " ütles Aleana . </s> <s> " Kes ma siis olen ? " </s> </p>
<p> <s> " Imetegija , ingel , " pakkus admiral ja naeratas . </s> <s> Naine naeratas vastu . </s> </p>
<p> <s> " Kes meist ei tahaks see olla , " sõnas ta vaikselt . </s> <s> " Ma kardan , et kõik on hoopis proosalisem . . " </s> </p>
<p> <s> " Ma tean , " vastas Ronel . </s> <s> " Ma arvan , et te olete kõrgest soost ja kuulute dojeeni lähikondlaste hulka . </s> <s> Ilmselt mõne ministri tütar . </s> <s> Muidu poleks teil olnud võimalust , " admiral valis ettevaatlikult sõnu , " hankida see ... " ja ta silmad pöördusid viivuks naise dekolteele ja jäid sinna peatuma . </s> <s> " Ning orbitaalkaitse mahavõtmine ei pruukinud samuti kerge olla . . " </s> </p>
<p> <s> " Üsna täpne , " möönas Aleana . </s> <s> " Tegelikult olen ma dojeeni abikaasa . </s> <s> Te pole vist kunagi meie pärisnimede vastu huvi tundnud . . " </s> </p>
<p> <s> Kuidas admiral üritas ka oma jahmatust varjata , ikkagi oleks ta peaaegu pokaali käest pillanud ja tema suu vajus lahti . </s> </p>
<p> <s> " Kuna Rokosan ei soovinud läbirääkimisi pidada , pole te ju teda ka kunagi näinud . </s> <s> Dojeena on meil tuntud peamiselt ainult tiitli järgi , minu tegelikku nime teavadki üsna vähesed ... </s> <s> Ma kopeerisin maatriksi siis , kui minu mees oli magama läinud , olin kaua uurinud , kus etaloni hoitakse . </s> <s> See polnudki nii raske , kui võis ette kujutada . </s> <s> Kui sa oled juba otsustanud , mida teha ja oled selle õigsuses veendunud , on alati kergem toimida . </s> <s> Ma varastasin selle ja nõudsin orbitaalkaitse neutraliseerimist . </s> <s> Nad ei saanud mulle vastu hakata . </s> <s> Nüüdseks nad muidugi teavad , et maatriks on kopeeritud . </s> <s> Kuid ma ei hooli sellest . . " </s> </p>
<p> <s> Kelner tõi suppi — oapüree hapendatud nõgeste ja muskaadiga maitsestatult — admiral andis kergelt märku uue pudeli veini jaoks . </s> <s> Aleana rääkis edasi : " Ja ma tegin seda kõike sellepärast , et meie seedrimetsad ja kolm linna ei saaks hävitatud . </s> <s> Ma vihkan Terranoovat ja tema õukonda ja majesteeti , sest nemad sundisid mind reetma oma abikaasa . </s> <s> Ja ma nägin oma rahva häda , nädalatega muutus see aina hullemaks ... </s> <s> Seeder on ainuke , mis meil on , loomakarju pole Belauvéril kunagi aretatud ning tänu teie blokaadile ei saa me enam puitu protoproteiini vastu kaubelda . </s> <s> Kohalik fauna aga süüa ei kõlba . . " </s> </p>
<p> <s> Admiral oli end mõnevõrra kogunud . </s> <s> " Ma tean seda , üldjoontes . </s> <s> Kuid võtan fakti , et te minuga siin laua taga õhtustate märgina sellest , et see vihkamine minu tagasihoidliku isiku suhtes ei laiene . . " </s> </p>
<p> <s> Naine maitses ilmse naudinguga suppi . </s> <s> " Ei , ma ei vihka teid . </s> <s> Las ma räägin teile ühe loo . . " </s> </p>
<p> <s> " Heameelega . . " </s> </p>
<p> <s> " Ma kasvasin Bel-Hoozeris , meie suuruselt teises ja kõige vanemas linnas . </s> <s> Mul oli kolm vanemat õde ja väga ranged vanemad . </s> <s> Terranoovast ja teistest majesteedi valitsuse all olevatest maailmadest meil palju ei teata ... </s> <s> Ei peeta isegi heaks tooniks neist rääkida . </s> <s> Terranoova on alati olnud meie vaenlane ... " </s> </p>
<p> <s> " Siiski ka kõige suurem seedriostja , " torkas admiral viisakalt vahele . </s> </p>
<p> <s> " Äri on äri ; ka vabariiklased ostavad seedrit . </s> <s> Asi pole selles . </s> <s> Me oleme oma sõltumatuse üle uhked ning õukonnatavasid ei järgi . </s> <s> Niisiis , minu vanemad ei soosinud eriti eluviise , mida noorte tüdrukute puhul üldiselt vältimatuks peetakse — väljaskäimised ja poistega mehkeldamine . </s> <s> Bel-Hoozeris on küll kolm miljonit inimest , ent kuna maad on nii palju , elame me üksteisest üsna kaugel . </s> <s> Me itsitasime õdedega tihti kuulujuttude üle , mida Terranoovast ja selle kommetest räägitakse . </s> <s> Itsitasime ja igatsesime , arvan ma . </s> <s> Sest niivõrd erinevad on meeste ja naiste suhteid meil ja ... teil . </s> <s> Aegupidi läksid minu õed mehele . </s> <s> Kui kokku saime , rääkisid nad tihti , mida nad siis õieti teevad ja see täitis mind veel suurema uudishimuga . </s> <s> Vanemad aga polnud huvitatud minu abiellumisest . </s> <s> Nad ei tahtnud üksinda meie mõisa jääda , ootasid ja lootsid peigmeest , kes nende meelepära järgi oleks ja majapidamise üle võtaks , poegi neil ju polnud . </s> <s> Ühel päeval sattus dojeen Bel-Hoozerisse ja mind võeti vastuvõtule kaasa . . " </s> </p>
<p> <s> " Rokosan ? " </s> </p>
<p> <s> " Rokosan Delbutis Haizak III . </s> <s> Ta nägi mind ja samal õhtul tegi mu vanematele ettepaneku , millest nad ei saanud keelduda . </s> <s> Nii sai minust dojeena . </s> <s> See oli üheksa aastat tagasi . . " </s> </p>
<p> <s> Admiral noogutas . </s> <s> " See võis teie jaoks olla väga suur muutus . </s> <s> Väikesest maamõisast pealinna , planeedi esimeseks leediks ... " </s> </p>
<p> <s> " Jah oli küll . </s> <s> Aga mitte seda ei tahtnud ma öelda . . " </s> </p>
<p> <s> " Mida siis ? " </s> </p>
<p> <s> " Admiral ... </s> <s> Ronel ... , kui me abiellusime oli Rokosan üheksakümne viie aastane . . " </s> </p>
<p> <s> Praeks oli kaheksa tundi estragonsuitsus hoitud vasikaliha , aprikoosilakiga kaetult ning pähklilaastudega pikitult , juurde komorraani lehma loomulikult hapendatud koor ning piljardkartulid . </s> </p>
<p> <s> " Dojeenipalee on väga range maailm , meil soovitakse kõik Terranoova haiged mõjud eemal hoida , " rääkis Aleana edasi . </s> <s> " Belauvér on säilitanud oma puhta elustiili ja on selle üle uhke . </s> <s> Lapsi meil dojeeniga pole , ei saakski olla ... </s> <s> Mõned aastad tagasi hakkasid levima kuuldused Terranoova uuest ofensiivist vabade maailmade hõlmamisel . </s> <s> Meie naabermaailmad alistusid ja me põlgasime neid . </s> <s> Lootsime vist oma seedrile , et selle püha puu hoidjate ja kasvatajate vastu ei võeta ju ometi midagi vastikut ette . </s> <s> Ja siis hakati üha rohkem teist rääkima . </s> <s> Hiilgavast ja kuulsast sõjamehest , maailmavallutajast Ronel sev Olbaust . </s> <s> Salakaubana sattus meie paleesse dokumentaalholo . </s> <s> Ilmselt mingi Terranoova propaganda , ma ei tea . </s> <s> " Ruumilõvi triumf " oli selle nimi . </s> </p>
<p> <s> Ronel mäletas seda holo ähmaselt . </s> <s> Herolised pildid kõige kuulsamatest lahingutest , sekka avameelsed stseenid õukonnaelust , mis admirali võimeid ka muudel aladel ülistasid . </s> <s> Kõiki naisi ta ei mäletanudki , neid oli liiga palju . </s> <s> Tema adjutant oli mingi eelselektsiooni teinud ja järjekord oli väga suur olnud . </s> </p>
<p> <s> " Ooh , see on võrratu , " sositas Aleana . </s> <s> " Kui hõrk ... </s> <s> Me pole Belauvéril nii ammu juba midagi sellist söönud . . " </s> </p>
<p> <s> " Uskuge mind , näljutamine polnud meie kavatsuses . . " </s> </p>
<p> <s> " Aga ma olen näljane . . " </s> </p>
<p> <s> " Ma näen seda . </s> <s> Juhtkond ei uskunud , et Belauvér Majesteedi pakkumise tagasi lükkab . </s> <s> Ultimaatum ja blokaad olid hädavahendid , seniks kuni dojeen aru pähe võtab . </s> <s> Me ei näinud ette , et blokaad nii pikaks venib , " ütles admiral pisut vabandaval toonil . </s> </p>
<p> <s> " Ent te ei saanud tagajärgede suhtes olla nii ükskõiksed . </s> <s> Te pidite teadma , Ronel , et seedrikauplemise lõpp tähendab ka protoproteiini laekumise lõppu . </s> <s> Ja meie tegeleme ju ainult metsandusega . </s> <s> Seeder on Belauvérile andnud kõik , mis tal on . </s> <s> See planeet nälgib ! " </s> </p>
<p> <s> " Ja ometi olite te valmis hukkuma oma seedriga . . " </s> </p>
<p> <s> " Mitte meie , mitte meie rahvas . </s> <s> Dojeen ! </s> <s> Ta on valitsenud üle viiekümne aasta . </s> <s> Mõelge ometi ! </s> <s> Tal on juba ükskõik , teda pole enam kauaks . </s> <s> Kas tõesti lõpetaks ta siis oma hiilgava valitsemisaja alistumisega kõige vihatumale vaenlasele ? " </s> </p>
<p> <s> " Ma kinnitan teile , nagu oleme püüdnud kogu aeg ka Belauvérile teha , et ühinemisest Tema Majesteedi Impeeriumiga ei sünni ühelegi belauveerlasele midagi halba . </s> <s> Õieti isegi mitte ühinemisest , vaid oma sünnikohustuste tunnustamisest . . " </s> </p>
<p> <s> " Ja ikkagi olite te valmis ründama , kuigi see hävitanuks seedrid . </s> <s> Kogu planeedi ... " </s> </p>
<p> <s> " Mitte enam . </s> <s> Nüüd kui tänu selle maailma kauneima ja targeima naise tegevusele on meie käes maatriks , mis võimaldab neutraliseerida orbitaalkaitse ja alistada Belauvér , säästes seedreid ja trotsides vana võimunäljas maniaki kapriise . . " </s> </p>
<p> <s> " Mul polnud valikut — ultimaatumi lõpuni jäi ainult seitse päeva . . " </s> </p>
<p> <s> " Teil oli valik . </s> <s> Ja te valisite õigesti . . " </s> </p>
<p> <s> " Peaga , mitte südamega . </s> <s> Belauvéril õpetatakse alati , et valida tuleb südamega . . " </s> </p>
<p> <s> " Olete te selles päris kindel ? " </s> </p>
<p> <s> " Ma ... ma ei tea . </s> <s> Veenge mind vastupidises ! " </s> </p>
<p> <s> Admiral tõusis lõpetamata prae kohalt . </s> <s> " Kui teie südames on seedrid , valisite te südamega . </s> <s> Oleks olnud valus hävitada maailm , mille käigus hukkuks ka see , mille pärast ta väärtuslik on . </s> <s> Aga ma olen sõjaväelane ja mul on üks halb harjumus . </s> <s> Ma ei kaota kunagi . " </s> <s> Ronel astus Aleana juurde ja tõmbas ta õrnalt kätest püsti . </s> <s> Naine oli korraga talle väga lähedal . </s> <s> " Ja ma veenaksin teid , et ka Terranoova sõjarditel on süda olemas . </s> <s> Kui te ainult lubate . . " </s> </p>
<p> <s> " Ma luban . . " </s> </p>
<p> <s> " Maatriks ? " </s> </p>
<p> <s> " Te teate , kus see on , " sosistas naine ja sulges silmad . </s> </p>
<p> <s> Maatriksist polnud admiralile sel õhtul palju kasu , sest ta libistas selle hoolimatult oma magamisapartamendi põrandale ja tundidena tundunud minutite jooksul kattis selle musta-punasekirju kleit . </s> <s> Rohkem aga ei midagi . </s> </p>
<p> <s> Kõrge laega saali nähtamatutest kõlaritest voogas muusikat , Xamnathu viiulikontsert oli see vist , kuid Ronel polnud päris kindel . </s> <s> Admirali voodi kohal rippuvalt ekraanilt kumas erootilisi holosid ja Aleana soovis neid vaadata , sellepärast ei näinudki Ronel tema nägu , kui ta püstijalu võttis Belauvéri dojeena kõige väärtuslikma aarde ja jõudis sealjuures mõelda , et sel hetkel kaotas õnnetu mässuline planeet kõik , mida seal iganes pühaks peetud . </s> <s> Ta tundis võidurõõmu , mida ei osanud kõrvutada ühegi lahinguga , ühegi kõrbenud rusuhunnikuks muudetud maailmaga , sest nüüd oli võidurelvaks ainuisikuliselt tema ise , õigemini üks osa temast ja ei iialgi varem polnud tema võit vaenlase üle olnud nii täielik , nii lõplik ja nii alandav .. </s> </p>
<p> <s> Ja nii naudingurikas . </s> </p>
<p> <s> Ikka veel ei näinud ta Aleana nägu , pidi lugema naise tundeid tema paljalt seljalt ja õlgadelt ja veendus , et õukonna-aastad polnud talle siiski naiste kohta täit tõde õpetanud . </s> <s> Alati on veel midagi leida ja avastada ning kõige rohkem avastamisrõõmu pakkusid admiralile Aleana silmad , kui ta end lõpuks , uueks kirgastumiseks kummaliselt kiirena valmis tundes , voodile veeratas ning naise ümber keeras . </s> <s> Veel palju uusi maailmu avastas Ronel nende tundide jooksul , kuid kõige suuremaks avastuseks jäi tema hinges rõõmukriisatuseks kujunud joovastus , et tema ise oli kellelegi uueks maailmaks , senitundmata väravaks , teadaandjaks ... </s> </p>
<p> <s> Ja siis , ühel hetkel sai ta aru , et holo on lõppenud , et higine naisekeha hingeldab ja vapub tema kõrval , et maailm , millest ta mõneks hetkeks loobunud ja lahkunud oli , tuleb tagasi ja et ta tahab meeletult juua . </s> <s> Juua tahtis ta sellistel puhkudel alati , ent nüüd ei saanud ta ju oma soovi sõjaväelasliku ja õukondliku otsekohesusega teatavaks teha ning ei saanud ta ka kelnerit kutsuda , sest see naisekeha , kelle ta muidu paari silbiga oleks laua juurde kannu tooma saatnud , kuulus ju Belauvéri dojeenale . </s> <s> Naisele , kellest pidi dojeeni hukkamise järel saama Terranoova volitatud asekuninganna . </s> </p>
<p> <s> Õrnalt libistas ta käega üle naise huugava selja ja ajas ennast voodist püsti . </s> </p>
<p> <s> " Kuhu sa lähed ? " hingas naine patja . </s> </p>
<p> <s> " Ma tahan juua . . " </s> </p>
<p> <s> " Ma toon . . " </s> </p>
<p> <s> " Sa ei pea . . " </s> </p>
<p> <s> Graatsia rullus üle admirali , väsinud ent ometi tuldsülgav . </s> <s> " Mida sa jood ? " </s> </p>
<p> <s> " Vett . </s> <s> See on seal ... kannus , laual . . " </s> </p>
<p> <s> " Ma näen . . " </s> </p>
<p> <s> Viiulid ja Aleana , kes alasti üle toa hõljus . </s> <s> Naine valas aeglaselt karahvinist vett ja ulatas klaasi Ronelile . </s> <s> Mees ketras end voodis põlvili ja jõi . </s> </p>
<p> <s> " Soovid sa veel ? " </s> </p>
<p> <s> " Jah . . " </s> </p>
<p> <s> Uuesti kallas naine klaasi täis ja asetas karahvini põrandale . </s> <s> " Ma tahan ennast pesta . . " </s> </p>
<p> <s> " Ma saan aru . . " </s> </p>
<p> <s> " Ei , saa ei saa . </s> <s> Ma pean ennast pesema . . " </s> </p>
<p> <s> Ronel viipas lõdvalt käega . </s> <s> " Seal , vannituba on sammaste taga . . " </s> </p>
<p> <s> Kui naine kuumvesiõhu voogudes kümbles , sirutas admiral end voodis ristiasendissse ja lebas nii pikka aega . </s> <s> Mõttes üritas ta olnut taastada , ent sai peagi aru , et ainus viis kogetut tunnetada on see uuesti läbi elada . </s> <s> Et tal selleks võimalus avaneb , ta ei kahelnud . </s> <s> Kui enne — õhtusöögi taga — admiral oligi veidi naise kavatsustes kahelnud , siis enam mitte . </s> <s> Poleks naine nõustunud temaga armastama , oleks ta sunnitud olnud maatriksi konfiskeerima ja naise interneerima . </s> <s> Karte vaenlasi , kes teevad kingitusi , öeldi õukonnas ikka . </s> <s> Mis tavade järgi tähendas , et kinkija tuli otsustavalt läbi katsuda . </s> <s> Ent pärast jagatud kirge ei kaheldnud admiral enam Aleanas . </s> <s> Liialt ahnelt oli naine selleks armastust nautinud , liialt joovastunud Ruumilõvi oskustest ja hellustest . </s> <s> Ja piisavalt küllaldaselt ennast andnud , et meest veenda , mille tarbeks oli tegelikult maatriks varastatud . </s> <s> " Naised , " pomises ta roidunult , " naised ... igal pool olete te ühesugused . . " </s> </p>
<p> <s> Siis ajas admiral ennast püsti , läks põrandal lebava kleidi juurde ja tõstis selle üles . </s> <s> Esimesel puudutusel läbistas meest riidest sähvav erotoelekter ja korraks jõudis ta mõelda , kas ta mitte isegi pesemist vaja , kuid siis pudenesid ta näppude alt kleidivoltidest põrandale pisikesed kõvad koonused . </s> <s> Ronel kummardus , uurides ettevaatlikult esemeid . </s> <s> Siis ta taipas , tal tuli meelde . </s> </p>
<p> <s> " Rahu kinnituseks , " ütles naisehääl ta seljataga . </s> </p>
<p> <s> Aleana polnud ennast kuivatanud , kuuma vesiauru hõngus tungis admiralile ninna . </s> </p>
<p> <s> " Nad olid sul ... ? " </s> </p>
<p> <s> " Sealsamas , kus maatriks . </s> <s> Ainult , et teises peidikus , sa ei jõudnud sinna . </s> <s> On vana Belauvéri komme kinkida oma sõpradele seedritõrusid . </s> <s> Need on sulle ... ja Terranoovale " </s> </p>
<p> <s> " Ma ei oska nendega midagi teha . . " </s> </p>
<p> <s> " Sul on ju aed ? " </s> </p>
<p> <s> " Ahjaa , muidugi . . " </s> </p>
<p> <s> " Seda öeldi selles holos , mida ma sinust nägin . </s> <s> Et kõigil lipulaevadel on Majesteedi Paleepargi mudelprojektsioon . . " </s> </p>
<p> <s> " Lähme , ma viin sind sinna . . " </s> </p>
<p> <s> Riietumine ei võtnud kaua aega . </s> <s> Admiral suunas Aleana tagumisse koridori , mis ühendas tema apartamenti paleepargiga . </s> <s> Mitmeid kordi küll väiksem kui originaal , ent ometi suur , võimas ja roheline ; kinnituseks ja meelespeaks , et lisaks regaaliasümbolitele reisib midagi Terranoovalt alati laevaga kaasa . </s> <s> Loomulikult polnud laevapargis kõiki linde ja kõiki taimi , mis Majesteedi aias , ikkagi imiteeris ta algupärandit oma alleede , murujooniste , üldprojekti ja kujudega . </s> <s> Nad jalutasid vaikides ja hingasid metsaõhku , jalutasid käsikäes , kumbki omi mõtteid mõeldes . </s> </p>
<p> <s> " Kas me oleme siin üksi , " küsis Aleana lõpuks . </s> </p>
<p> <s> " Jah . </s> <s> See on külalistele ja sissepääs minu eriloaga . </s> <s> Meeskond siin ei käi . . " </s> </p>
<p> <s> " Ja kes seda kõike hooldab ? " </s> </p>
<p> <s> " Aednik loomulikult . </s> <s> See pole miraazh ega virtuaalprojektsioon , kallis . </s> <s> Kõik nii nagu päris . . " </s> </p>
<p> <s> " Ma olen hea aednik . </s> <s> Arvan , et kõik Belauvéril on . </s> <s> Kas me tohime tõrud siia istutada ? " </s> </p>
<p> <s> " Muidugi . . " </s> </p>
<p> <s> " Mul oleks siis aiatööriistu tarvis . </s> <s> Tõrud on väga kapriissed . . " </s> </p>
<p> <s> " Tule siis . . " </s> </p>
<p> <s> Aedniku maja kõrval oli kena turtelpajudega ümbritsetud muruaas . </s> <s> Admirali peas hakkasid kuju võtma veel ühed teatavad mõtted . </s> <s> Ent kõigepealt juhatas ta naise riistakuuri . </s> <s> Paleepargi eest tuli hoolt kanda samaselt algupärandiga , ei mingeid biomõjutusi ega mutatsioone . </s> <s> Pargi elushoidmiseks ; solaarenergia ja fotosünteesi tagamiseks ning öö- päevatsükli vaheldumiseks tuli niigi tehislikku generaatorit kasutada . </s> <s> Puude ja taimede jaoks olid lubatud ainult loomulikud vahendid . </s> <s> Aleana valis väikese labida , pisikese oksakirve , kastekannu , termomeetri ja mõõdulindi . </s> </p>
<p> <s> " Me peame tõrudele nüüd õige koha otsima . </s> <s> Istutamine on üks asi , kõige tähtsam on neile sõnad peale lugeda . </s> <s> Nad ei lähe muidu kasvama . . " </s> </p>
<p> <s> Mitte et Ronel oleks niiväga tõrudest hoolinud , aga Aleana oli ta täitnud korraga mingi seletamatu joovastuse ja õrnusega . </s> <s> Ta suudles naist ja naeratas : " Näita siis , kus on see õige koht . . " </s> </p>
<p> <s> " Ma pean otsima . . " </s> </p>
<p> <s> Ta leidis selle üsna varsti . </s> <s> Ülalt , eredast tühjusest , kumas tehispäikest , paremale jäi tammesalu ja vasakule Parpalase kääbussekvoiad . </s> <s> Maa muutus siin kergelt samblaseks ja niiskeks . </s> </p>
<p> <s> " Ma teen nüüd seda Belauvéri dojeenana , meie maailma ametliku esindajana , " ütles naine . </s> <s> " Olgu see meie kavatsuste kinnituseks ja sõnumiks Terranoovale . " </s> <s> Ta põlvitas samblale ning pistis termomeetri maasse , kontrollis temperatuuri ning mõõtis siis vahemaa sekvoiadeni . </s> <s> " Jah , " ütles ta siis . </s> <s> " See on kõige parem koht . " </s> <s> Admiral jälgis ülevalt naise avanevat dekolteed ja silitas ta tumedaid juukseid . </s> </p>
<p> <s> " Sa ei peaks siit üldse lahkuma , tead ? " </s> </p>
<p> <s> " Pean küll . " </s> <s> Endiselt põlvitades tõmbas ta Roneli enda kõrvale maha , kaevas siis labidaga väikese augu . </s> <s> Nüüd alustas ta admiralile tundmatus keeles laulu , suletud silmil , pisut edasi-tagasi õõtsudes . </s> <s> Tuimas meloodias , pidevalt tonaalsust ja helistikku vahetades , kuvas loits admirali meeltesse Belauvéri haljad aasad ja lõputud seedrisalud , kus ta ise kunagi käinud polnud . </s> <s> Ometi oli kõik hetkeks nii loomutruu ja ilus , et ta tahtiski sinna igavestesse laantesse , unustamaks ruumisõdalase ja õukondlase igavat elu . </s> <s> Lumm kestis veel , kui Aleana aeglaselt tõrud auku asetas ja tõusis . </s> </p>
<p> <s> " Sa pead neile nüüd mulla peale lükkama , " sositas ta . </s> <s> " Kätega . . " </s> </p>
<p> <s> Ronel noogutas ja surus käed niiskesse mulda . </s> <s> Aleana tema kõrval liigutas end aeglaselt ja tõstis midagi maast . </s> <s> Ronel ei märganud täpselt , mis see oli , kuid hetkepärast tajus ta kiiret õhuliikumist ja tundis , kuidas väike aednikukirves talle kaela sööstis . </s> <s> Kui ta jõudiski karjuda , ei kuulnud seda keegi . </s> <s> Soe veri purskas tõrudele , veel ja veel langes kirves ja admiral kaotas igaveseks teadvuse . </s> <s> Kaelaluu läbiraiumiseks kasutas Aleana labidat , nagu ka käelaba , mille ta oma avarasse dekolteesse toppis . </s> </p>
<p> <s> Naine sasis admirali verise pea juukseidpidi üles sasis , haaras ta august tõrud , rapsides neilt vere- ja ajutükid . </s> <s> Käed verest libedad , otsis ta midagi surnud meha pea kõrva tagant , kuni leidis impandi . </s> <s> Kirvetera nurgaga uuristas ta surnud ajude ja implandi vahele augu , tõstis tõrud uuesti huulte juurde ja rääkis nendega . </s> <s> Vaid ühe valis ta välja ja surus selle admirali kolba veritsevasse avausse . </s> <s> Aleana tajus , kuidas bioväli tööle hakkas , kuidas ahne siirik uue elujõu rõõmuga vastu võttis . </s> </p>
<p> <s> Veel viimast korda silmitses ta Roneli peatut laipa , millest voolas verd tema enda kaevatud auku . </s> <s> Laipa , mille hinge oli ta neednud Belauvéri surnuloitsuga . </s> <s> Siis jooksis ta kiiresti admirali erakoridori suudme poole ja tema paljad jalad peaaegu ei puudutanudki maad . </s> <s> Linnulaulu sekka jäi kajama ja vaikselt hääbuma tema naer . </s> </p>
<p> <s> Ta lootis , et Ronel oli kõik jälgimiskaamerad lasknud välja lülitada . </s> <s> Ja isegi kui polnud , oli tal aega . </s> <s> Ometi jooksis ta kiiresti ja koridori raudpõrandale jäi maha vereriba peast , mille avani silmad klaasistunud pilgul naist jälgisid , otsekui ei usuks nad , mis peaga toimub . </s> <s> Aleana silkas admirali apartamanedi poole , seisatas uksel , õngitses rindade vahelt käelaba ja surus selle detektorile , nagu oli näinud ennist admirali toimimas . </s> <s> Uks avanes otse magamistuppa . </s> <s> Aleana korjas kiiresti põrandalt maatriksi , sest seda ei tohtinud ta maha jätta . </s> <s> Magamistoast sööstis ta Roneli kabinetti , sinna , kus asus pardakompuutri terminal . </s> <s> Ta avas kommandokeskuse paneeli , avas nii nagu oli näinud tehtavat lugematutes holodes , mida dojeeni palees salakaubana sissetoodult vaadati . </s> <s> Vaikse surinaga tõusis juhtme otsa kinnitatud analoogmaatriks ta kõrvade kõrgusele . </s> <s> Aleana rebis juukseidpidi admirali pea , lükkas kõrva tagant nahatüki eemale ning läbi pistiku ühendus analoogmaatriks surnud admirali implandiga . </s> <s> Edasi oli kõik lihtne . </s> </p>
<p> <s> " Jah , jah , jah " tagus Aleana joovastuses kommandokeskusele vastuseid . </s> <s> Esmalt lülitusid välja kogu laevastiku ühendpannood , siis kaitsekilp ja lõpuks kustutas naine energoidplasma arsenali generaatormälu . </s> <s> " Faust " ja terve Vikerlase Laevastik kujutas nüüd endast kahjutut vanarauakolu , täis paanikat ja peata mehi . </s> <s> Vaid ühel mehel tohtis siin pea olla , vaid üks jäik ja range käsuliin , mida võib käivitada selleks sündinud inimene . </s> <s> Sündinud mingis roiskunud aadliperekonnas , ainult selleks oma sünniõiguse alusel loodusele andunud maailmu hävitada . </s> </p>
<p> <s> Aleana polnudki enam eriti üllatunud , kui avastas , et admirali käelaba tal enam tarvis ei lähe . </s> <s> Kõik uksed olid lahti . </s> <s> Enne veel , kui ta kompuutri tagant tõusis , küsis arvuti ta käest : </s> </p>
<p> <s> " Automaatjuhtimine deneutraliseeritud . </s> <s> Olemas kõik " Ikaros III " tunnused . </s> <s> Kas käivitan programmi ? " </s> </p>
<p> <s> Aleana kõhkles hetke ja vastas siis " Jah ! " </s> </p>
<p> <s> " Vaenlane hõivamas Laevastikku . </s> <s> Käivitub " Ikaros III " . </s> <s> Kas soovid evakuatsiooni ? " </s> </p>
<p> <s> " Ei . . " </s> </p>
<p> <s> " Autodestruktsioon initsialiseeritud , " ütles kommandokeskus . </s> <s> " Sisesta aeg . . " </s> </p>
<p> <s> Naine meenutas viivuks oma siiatulekut , lõputuna tundunud sisenemistsooni ja " Fausti " kaugust Belauvérist . </s> </p>
<p> <s> " Neliteist ja pool minutit , " klõbistas ta kommandokeskusele . </s> </p>
<p> <s> " Neliteist ja pool minutit , " kordas arvuti . </s> <s> " Ilma evakuatsioonita . </s> <s> Järgneb Tema Majesteedi salvestatud pöördumine . . " </s> </p>
<p> <s> Aleana ei hakanud seda kuulama , vaid jooksis kiiresti väljapääsu poole , sinna , kuhu admiral oli lasknud transportida süstiku . </s> </p>
<p> <s> " Mu armsad sõdurid ja ohvitserid . </s> <s> Kõige sügavama kurbusega võtsin ma vastu teie otsuse ohverdada oma elu Impeeriumi hüvanguks . </s> <s> Mitte ükski Terranoova püha saladus ei pea sattuma meie vaenlaste kätte ... " kuulis ta salvestuse õõnsaid fraase , kui süstikuukse avas , admirali pea hooletult kõrvalistmele heites . </s> </p>
<p> <s> Süstik võttis kiiresti kohalt ja läbis paanikas oleva laeva vastuvõtutsooni , mille kõigil displeidel tiksus vääramatuna surmakell . </s> <s> Viivu pärast tühjuses koduse rohetava kuma poole sööstes välgahtas süstiku illuminaatorites hiiglaslik plahvatus . </s> </p>
<p> <s> " Sa käisid kusagil ? " kähises raugahääl , kui Aleana pesemast tulles ennast voodisse veeretas . </s> </p>
<p> <s> " Jah , aga ära muretse , kallis , kõik on korras . . " </s> </p>
<p> <s> " Mulle öeldi , et on mingeid tähtsaid uudiseid , kuid ma olin liiga väsinud ... " </s> </p>
<p> <s> " Sa pead puhkama ja mitte muretsema . </s> <s> Mul on sulle kingitus . . " </s> </p>
<p> <s> " Mis kingitus ? " </s> </p>
<p> <s> " Hommikul . </s> <s> Kallista mind nüüd . . " </s> </p>
<p> <s> Kuivetunud kronksus käed haarasid naise oma jõuetusse embusesse . </s> <s> " Kas sa said kõik korda seal , kus sa käisid ? " </s> </p>
<p> <s> " Jah . </s> <s> Ma arvan , et sain kõik , mida tahtsin . </s> <s> Maga nüüd , palun . " </s> </p>
<p> <s> Ja ta suudles hellalt dojeeni hambutut suud . </s> </p>
<p> Mai 2000 </p></div1>
    </body>
  </text>
</TEI>
</teiCorpus>
</teiCorpus>
