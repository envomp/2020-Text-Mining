<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Hirmu suured silmad </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Hirmu suured silmad </head>
<p> <bibl> <author> <s> Karen Orlau </s> </author> </bibl> </p>
<p> <s> Lõpuks ometi hakkasid paistma bensiinijaama tuled . </s> <s> Andra ohkas kergendunult ja heitis silmanurgast kiire pilgu näidikule , mis juba mõnda aega punases alas tiksus . </s> <s> Osuti oli peaaegu põhjas . </s> <s> Oli ka viimane aeg ! </s> </p>
<p> <s> Ta oli ise samuti parasjagu väsinud , sest selja taga oli üle kuue tunni sõitu ja sellest tervelt neli tundi kottpimedat käänulist maanteed , kus ei leidunud ühtegi bensujaama , rääkimata siis baarist või muust toidukohast , kus vägisi pealetükkivat und kange kohviga eemale ehmatada . </s> </p>
<p> <s> Pimedad teeveered ei kutsunud peatuma , sest ümberringi laiuv inimestest hüljatud kõnnumaa oli sügiseselt kõle . </s> <s> Novembriöö , millesse ta auto tuledevihk ainult kitsa siilu lõikas , oli rõske ja põhjatu nagu pimedus akendeta keldris . </s> <s> Teeveered , puud ja lauged künkad , mis hetkeks tulede valgusesse sattusid , elasid päevasest hoopis erinevat elu ja olid pimedast hetkeks väljalõigatutenagi varjurikkad ja pahaendelised nagu pildid halvast unenäost . </s> <s> Raagus puud sirutasid pikki vihmamärgi oksi üle mantee ning Andra ehmatas iga kord , kui nende luised tipud auto külge riivasid . </s> <s> Iga kurvi taga ootasid üha uued ja uued raagus võsapuhmad ning ikka ja jälle võpatas ta ootamatut kriipimist kuuldes . </s> </p>
<p> <s> Pikka aega ei olnud isegi mitte ühtegi autot vastu sõitnud . </s> <s> Andra kirus mõttes , et oli maki maha unustanud , sest selles kõrvadelehakkavas vaikuses tundus lõputu pimedus eriti rusuvana . </s> <s> Väsimus ja vaikus üheskoos mõjusid kujutlusvõimele halvasti — mõtteisse vajunud naine ehmatas tõsiselt korraga peeglis kummalist kaamet liikumist silmates ning avastas siis pahaselt , et oli ehmunud oma otsaesise peegelduse peale . </s> <s> See paistis peegli süsimustas ristkülikus tõepoolest kummituslik . </s> <s> Andra ei tahtnud ennastki eriti vaadata , sest kahvatus näos , mille ta küll peale esimest ehmatust kergendusega enese omaks tunnistas , paistsid silmade asemel vaid mustad koopad ning see mõjus võõrastust tekitavalt . </s> <s> Kõhedus tikkus ligi ja vägisi tekkis tahtmine üle õla piiluda ega keegi ometi selja taga ei istu . </s> <s> Juba ainult mõte , et see nii võiks olla , äratas vaikset magamatusest rabedat paanikat . </s> <s> Ta oli tõesti liialt väsinud , et edasi sõita . </s> </p>
<p> <s> Andra mõtles , et tanklas peab kindlasti vähemalt paar tassi kanget musta kohvi jooma . </s> <s> Juba paljas mõtegi tulisele joogile mõjus virgutavalt ja pani vere soontes kiiremini tuikama . </s> <s> Bensiinijaama laternate kaitsvas valguses oli isegi väike tukastus mõeldav , kuigi mitte liiga pikalt , kui ta tahab hommikuks pärale jõuda . </s> </p>
<p> <s> " Texaco " erekollane valguslaik mõjus sooja ja sõbraliku oaasina keset lauskmaa lõputut pimedust . </s> <s> Jaama ligiduses olid ka mõned madalad majad , kuid kuna ükski aken ei olnud valge ega ükski latern ei põlenud , siis paistsid need lihtsalt pimedusse sulavate teravaharjaliste küngastena . </s> </p>
<p> <s> Andra ronis autost välja ja sirutas mõnuga pikast sõidust äravajunud selga . </s> <s> Klaasmaja paistis täiesti tühi olevat : ilmselt magas müüja kuskil tagaruumis . </s> </p>
<p> <s> Ta lasi paagi pilgeni täis ja astus siis jaama sisse . </s> <s> Uksekell kõlises tasakesi , kuid keegi ei tulnud asja uurima . </s> <s> " Halloo ! " hüüdis Andra ja koputas letile . </s> <s> Veidi aja pärast hallootas ta palju valjuhäälsemalt , kuid ka sellest ei olnud kasu . </s> <s> " No kuulge ! " hõikas ta väsimusest veidi rabedamalt kui tavaliselt . </s> <s> " Ma ei taha just pealetükkiv olla , aga MA TAHAKSIN KÜTUSE EEST MAKSTA !! " </s> <s> Ta prõmmis rusikaga tüdinult letile , kuid ka see ei äratanud mitte kedagi . </s> <s> Andra kaalus , kas lihtsalt raha letile panna , kuid paari sajalist sinna vedelema jätta tundus kuidagi ebakindlana . </s> <s> Siis mõtles ta tassi kange kohvi peale ja leidis , et see tasub unekotist müüja ülesajamist . </s> <s> Lõppkokkuvõttes oli müüja kohustuseks töö ajal üleval olla ja tema oli väsinud ja vajas kohvi . </s> </p>
<p> <s> Ta turnis üle lukustatud vahelati leti taha ja koputas kitsale " Personali " -sildiga uksele . </s> </p>
<p> <s> " Halloo ! </s> <s> On seal keegi ? " </s> <s> Vaikus . </s> <s> Ta proovis linki . </s> <s> Uks polnudki lukus — link langes kergelt alla ja uks paotus . </s> <s> Andra seisis viivu kõheldes — veidi veider tundus niiviisi personaliruumi sisse murda , kuid siis lükkas ta ukse ikkagi lahti . </s> </p>
<p> <s> Tilluke ruum oli tühi . </s> <s> Nagis rippusid kellegi teksad ja ruuduline särk , riiete all seisid kantud olemisega " Adidase " tossud , sokid sees rullis . </s> <s> Veider ... </s> <s> Polnudki kedagi . </s> <s> Väikese laua peal oli väike kimp longuvajunud lilli . </s> </p>
<p> <s> Müügiruumist kostus kolinat . </s> <s> Andra ehmatas ootamatu hääle peale ning pistis pea ukse vahelt välja . </s> <s> Kaubariiulite vahel ei paistnud aga samuti kedagi olevat — ainult paar küpsisekarpi olid põrandale kukkunud ja lebasid kohatus korratuses otse leti ees maas . </s> <s> Ettevaatlikult puges Andra leti tagant välja ja sirutas käe küpsisekarpide poole , et neid riiulisse tagasi panna . </s> </p>
<p> <s> Korraga kostis otse ta selja taga kõrvulukustav lajatus . </s> <s> Andra kiljatas ja poetas karbid käest . </s> <s> Tagaruumi uks oli kinni langenud . </s> <s> Selge , see oli ju kõigest tõmbetuul ! </s> <s> Naine hingas kergendunult pahinal välja ja väristas õlgu : polnud ime , et peale sellist öist sõitu närvid ülearu pingul olid . </s> </p>
<p> <s> Ta kummardus asjalikult küpsisekarpide järele , sest näotu oleks neid olnud põrandale vedelema jätta . </s> </p>
<p> <s> Kerge tuulehoog puudutas ta paljast kukalt , mis oli kummardudes pingule tõmbunud , ning mängis poisipeast väljaulatuvate pikkade juuksesalkudega . </s> <s> Talle tundus pisut kummaline , et " Texaco " ultramoodsas klaasist ja metallist karbis , mis silmale täiesti veatu vaakumpakendina tundus , oli nii tugev tõmbetuul . </s> <s> Andra oletas , et kuskil tagaruumis oli ilmselt olnud mingi väike õhuaken , mida ta polnud märganud . </s> </p>
<p> <s> Mõistlikust põhjusest hoolimata tundus nii tugev tuul veidi kõhedana , tuuletõmbus või mitte . </s> <s> Need puudutused kuklal olid kuidagi reaalsed — elavad ja tahtlikud , nagu oleks keegi oma sooja hingeõhku talle vastu kaela puhunud . </s> <s> Tahtmatult judistas ta õlgu ja kuulatas . </s> <s> Ümberringi valitses täielik vaikus . </s> <s> Samasugune kõrvulukustavalt sügav vaikus nagu maanteelgi , selline , mis tekitas tunde , et on tahtlik ja eesmärgipärane , et kuskil on keegi , kes iga ta liigutust hoolega jälgib . </s> <s> See tunne muutus vastu Andra tahtmist üha tugevamaks ning see tegi ta tigedaks . </s> <s> Lollus kõik ! </s> <s> Ometi ta kiirustas , kui kotist raha välja otsis . </s> <s> Oma auto tundus hoopis turvalisemana , hoolimata sealgi valitsevast hirmutavast vaikusest . </s> <s> Vähemalt andis auto võimaluse kihutades hirmust vabaneda . </s> </p>
<p> <s> Ta püüdis oma kiirustamist tahtejõuga ohjeldada — selles peitus üks salakaval oht , mida ta väga hästi tundis . </s> <s> Juba lapsepõlvest . </s> <s> Kui ta oli hirmu täis sellepärast , et pidi üksinda läbi hämara metsatuka koolist koju tulema . </s> <s> Mets tundus ohtlikuna , täis salakavalaid varitsejaid , kes teda hääletult puude varjus jälitasid , nii et ta neid ise ei näinud . </s> <s> Mida kiiremini ta kodu poole tormas , seda rohkem kartis ja seda kiiremini järgnesid jälitajad . </s> <s> Mõnikord tundis ta neid otse kuklas . </s> <s> Vanaema oligi siis talle triki õpetanud , millega kolle eemal hoida . </s> <s> Tuli ainult rahulike sammudega mööda teed kõndida ja mitte mingil juhul kogu aeg selja taha vahtida , ükskõik , kas praksus seal ootamatult oksaraag või kujutles ta kurja koletist endale kannule jõudvat . </s> <s> Ta pidi rahulikult edasi astuma ning mitte mingil juhul ärevalt ümberringi piiluma , sest see andvatki hirmule jõudu . </s> <s> Kui ta aga endast jagu saab , ei saa jälitajad talle midagi teha . </s> <s> Isegi , kui ta arvab , et nad tal täiesti sabas sörgivad . </s> </p>
<p> <s> Andra oli seda kaua harjutanud , enne kui päriselt välja tulema hakkas . </s> <s> Sageli lõi hirmulaine üle pea , nii et jalad hakkasid iseenesest kiiremini käima , veel hullem oli , kui ta mõne ootamatu praksatuse peale kartlikult pead pööras . </s> <s> Siis päästsid ainult kiired jalad , sest siis ei suutnud hirmutulva enam miski peatada . </s> </p>
<p> <s> Kui ta aga lõpuks enesest jagu saama hakkas ja kogu pika tee rahulike mõõdetud sammudega maha kõndida suutis , tundis ta ennast kangelasena . </s> <s> Ta ju teadis , et koletised on otse ta selja taga , sörgivad seal häbistatud karjana , suutmata midagi teha . </s> <s> Ta ei kavatsenudki kartlikult ringi vahtida või samme kiirendada — just tema hirm oli see , millest kollid toitu said , ning tal oli kindel plaan neid edaspidi näljas hoida . </s> </p>
<p> <s> Nii oli ka nüüd : ta sundis käed rahulikuks ja valis rahakoti vahelt hoolikalt välja täpse arvu kupüüre , koputas need siis korralikuks virnaks kokku ning asetas letile . </s> <s> Tõmbetuul hingas ta kuklas nagu elusolend , kuid ta ei lasknud ennast eksitada . </s> <s> Rahulikult kritseldas ta väikese kirjakese , mis seletas , mille eest raha on jäetud , pani pastaka kotti — märkmiku tagakaane külge nahkaasakesse — ning tõmbas kotiluku kinni . </s> </p>
<p> <s> Tuul mängis reklaamiplakatitega , pannes need plagisema , kuid Andra ei pööranud pead — ta ju teadis , et seal pole kedagi . </s> <s> Rahulikult avas ta ukse ning astus välja . </s> <s> Rahulikult sammus ta auto poole ... </s> <s> Pingutusest hakkasid ta reielihased värisema , kuid ta astus väga rahulike ja mõõdetud sammudega edasi . </s> <s> Arutule paanikale EI TOHTINUD voli anda . </s> <s> See oli tõmbetuul . </s> <s> Keegi ei hinganud talle kuklasse . </s> <s> Ta oli seal täiesti üksi . </s> <s> Täiesti turvaliselt üksi . </s> <s> Sealsamas seisab ta auto . </s> <s> Aeglaselt võtab ta võtmed taskust välja , avab ukse ning istub sisse . </s> <s> Rahulikult keerab ta süüte sisse ... </s> </p>
<p> <s> Mootori vaikne surin , monotoonne , ootuspärane heli , mõjus turvaliselt ning paanikaängistus hakkas tasakesi leevenema . </s> <s> Ta lükkas käsipiduri maha , pani käigu sisse ja vajutas gaasipedaalile — harjumuslikud turvalised tuttavad liigutused . </s> <s> Krambis kaelalihased lõtvusid ja kurgust kadus hirmu metalne maitse . </s> <s> Kergendusega , kuid sõitu vaid hästi sujuvalt kiirendades heitis Andra peeglist pilgu kõhedusttekitava " Texaco " kaugenevatele tuledele . </s> </p>
<p> <s> Korraga vajutas ta gaasi . </s> <s> Põhja . </s> </p>
<p> <s> Seal , kus oleks pidanud särama " Texaco " tibukollane valgusoaas ning mõned magavad majad , paistis pimedusse uppuv väike lagunev kabel , ümbritsetuna vanadest viltuvajunud raudristidest . </s> <s> Valge udu taustal paistsid need eriti selgelt . </s> <s> Lahtilendav raudvärav tõi kuuldavale luusselõikava kriiksatuse . </s> </p>
<p> <s> Vana Honda lendas maanteele nii kiiresti , kui ta pooleteistliitrine mootor lubas . </s> <s> " Püha jumal ! </s> <s> Püha jumal ! " habises Andra ja kihutas kaelamurdval kiirusel edasi . </s> <s> Pilk riivas veelkord — kõigest autojuhi alateadlik liigutus — tahavaatepeeglit ning ta nägi ... </s> <s> Ta poleks iial tohtinud selja taha vaadata . </s> <s> Mitte iialgi . </s> </p>
<p> <s> Kümne hirmust hullunud sekundi pärast sai bensiinipaak tühjaks . </s> <s> Andra rebis reetliku tahavaatepeegli eest ja virutas autopõrandale , kuid see oli asjatu . </s> <s> Kabuhirm oli juba sündinud . </s> <s> Koletised , keda ta nii kaua oli näljas hoidnud , olid ta lõpuks siiski kätte saanud . </s> <s> Joosta ei jaksanud ta ammugi enam nii kiiresti kui kunagi tüdrukuna . </s> </p></div1>
    </body>
  </text>
</TEI>
</teiCorpus>
</teiCorpus>
