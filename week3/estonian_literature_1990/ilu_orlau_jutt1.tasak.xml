<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Elisale </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Elisale </head>
<p> <bibl> <author> <s> Karen Orlau </s> </author> </bibl> </p>
<p> <s> Kui vana ütlemist uskuda , püüavad nurkaaetud rotid end misiganes hinna eest lõksust välja võidelda . </s> <s> Kipun arvama , et inimesed pigem kohanevad nurgaga , kui et lootusetusse võitlusse astuvad . </s> <s> Tean kedagi , kes muigab , kui seda loeb . </s> <s> Enesekindlalt ilmselt ? </s> <s> Mis siis ikka , naergu pealegi — minagi ju püüan kõigest kohaneda . </s> <s> Leppida olukorraga ja lepitada teravaksmurtud nurki , mis mu hinge kriibivaid , ning vahend , mida ma praegu kasutan , on selleks sama hea kui iga teinegi . </s> </p>
<p> <s> Jälgisin eile oma kongi aknast , kuidas pühapäevased puhkajad paatidega mööda jõge sõitsid . </s> <s> Tumedad , keeristesse põimuvad tõtakad jõevood , mis paate allavoolu kandsid , viisidki mind sellele mõttele ... </s> </p>
<p> <s> Mulle on alati meeldinud vaadata , kuidas inimesed paadiga sõidavad . </s> <s> Õhukesed paadilauad , mis sõitjaid veesügavusest lahutavad , loovad nii hõlpsasti muretu kindlusetunde , nagu ei olekski otse nende jalgade all kümneid meetreid musta vett , mis varjab kummalisi ja ilgeid olendeid . </s> <s> Muretud paadisõitjad ei aima midagi — paar paadilauda näivad olevat piisavaks kaitseks sügavuste koletuse ees , muutes musta põhjatuse olematuks , hoolimata sellest , et see on otse sealsamas , sõitjate jalgade all . </s> <s> Paadilauad on just täpselt samapalju kaitseks nagu üle pea tõmmatud tekk või kinnipigistatud silmad : naiivne lootus , et kui ei näe , siis pole olemaski . </s> <s> Turvalisuse illusioon on ju nii vajalik ... </s> </p>
<p> <s> Kaks kuud tagasi — kuiv fakt , et kaks kuud , tegelikult ei jaksaks ma mõõta möödunud aja pikkust — oli mul kombeks sellist jaanalinnukavalust halastamatult pilgata . </s> <s> Tuttavad ei tahtnud mu tõevaimustust jagada ning peagi avastasin , et mind laiemas ringis üsna varjamatult välditakse . </s> <s> See ebameeldiv üllatus muutis mind aga hoopis vihasemaks enesepettuse ja ka võltsdiskreetsuse vastaseks . </s> <s> Tulemusena olin viimaks isegi lähedastele sõpradele vastumeelt . </s> <s> Ma ju rammisin neid päris tahtlikult : ei mingeid häda- ega iluvalesid , välja päevavalgele kõik tegelikud motiivid , välja kogu tõeline " mina " ... </s> <s> Ma sorkisin nende hinges halastamatult , neid teadlikult solvates — algul kasvatuslikel eesmärkidel , hiljem aga kibestumisest . </s> <s> Väike vihane poolerudeeritud taskufilosoof — seda ma just olin . </s> <s> Ei ole mingi ime , et kõik mind vältima hakkasid . </s> </p>
<p> <s> Kardan , et enamus neist , keda ma toona mõnitasin , tunneksid siirast kahjurõõmu , kui vaid teaksid , et praegu olen mina see , kes tahab silmi kinni hoida ja lisaks veel ka teki üle pea tõmmata , et enam ükski varem nii ihaldatud tõeteadmine minuni ei jõuaks . </s> <s> Kadestan neid õndsaid kanapimedaid , kes jalutavad läbi päeva , ümber kookonitaoline kaitsekiht , mis summutab kõik ülearuse — selle , mida inimene teada ei taha — ja laseb neil õnnelikuna edasi kulgeda . </s> <s> Nad näevad ju ometi sama palju kui mina , kuulevad samu helisid , tajuvad lõputult kõnekaid nüansse inimese hääles , haistavad lõhnade sadat tuhandet erinevust , millest igaüks on omamoodi tähenduslik , nad tajuvad seda kõike niisamamoodi kui mina — ent keelduvad järeldusi tegemast . </s> <s> Imepärane enesesäilitus . </s> </p>
<p> <s> Toona , kui ma enesekindlalt ringi praalisin , oli minul muidugi ka oma kaitsekookon olemas , kuigi ma seda ei teadnud . </s> <s> Olin täpselt samamoodi õndsalt pime nagu need , kelle üle ma naersin , ainult et liiga ennast täis , et seda kasvõi kahtlustadagi . </s> <s> Paratamatult meenuvad mulle müüdid inimestest , kes oma rumala ülbusega jumalate viha välja kutsusid . </s> <s> Muidugi on see ainult spekulatsioon , kuid sageli tundub mulle siiski , et kui ma poleks nii väljakutsuvalt oma tõekspidamistega uhkeldanud , oleks kõik teisiti olnud . </s> <s> Samas ei saa välistada võimalust , et tegemist oli lihtsalt kokkusattumusega . </s> <s> Ja kui see oli kokkusattumus ; kui mu praalimisel ja sellel , mis ma praegu olen , ei ole omavahel mingit seost , siis kas saab keegi üldse öelda , et ma olin selle siiski ära teeninud ? </s> </p>
<p> <s> Tean liigagi hästi , et need , kes mind muutsid , ei pidanud seda ei kättemaksuks ega teenitud karistusekski . </s> <s> Neil oli mind lihtsalt vaja ja kui nad olid saanud , mida tahtsid , heitsid nad mu kõrvale nagu kasutatud taskurätiku . </s> <s> Kas suudan sellisena edasi elada või mitte , lihtsalt ei huvitanud neid enam , see oli juba minu probleem . </s> <s> Liiga raske on kujutleda , et õigluse jaluleseadjad võiksid nii enesekesksed olla . </s> <s> Ja ikkagi jääb närima kahtlus — äkki siiski ? </s> </p>
<p> <s> Tol õhtupoolikul jalutasin jahedat kevadeilma nautides niisama linnas ringi , kuni ma ühel tänavanurgal täiesti juhuslikult Markusega kokku sain . </s> <s> Markus oli üks eriline mees . </s> <s> Ta oli mingi igavese üliõpilase tüüp , olles enne ajalukku sissesaamist õppinud nii psühholoogias , filosoofias kui matemaatikas , mistõttu meie kui veendunud , ehkki verinoored humanitaarid teda Tobeteaduriks kutsusime . </s> <s> Selles hüüdnimes oli õige pisut austust ja päris paras hulk irooniat , mille ta oli meie meelest ära teeninud . </s> </p>
<p> <s> Tobeteadurile ei läinud ta uus nimi oluliselt korda . </s> <s> Meie arvamus oli talle meie siiraks pahameeleks üsna ükskõik . </s> <s> Tema oli siia kooli tulnud ajalugu õppima — lihtne ja konkreetne . </s> <s> Seltskonnaelu teda ei huvitanud , vähemalt mitte see , mida meil pakkuda oli , pigem me isegi segasime teda — oma üleoleva suhtumisega õpingutesse , mida tema nii pagana tõsiselt võttis ja mis meie jaoks olid lihtsalt üliõpilaseks olemise üheks tüütumaks küljeks . </s> <s> Aegajalt koorus Teadur siiski oma vaikimiskookonist välja ning esines kummaliste teooriatega , püüdes tuntud sündmusi põhjendada ... " küüniliste jumalavallatustega " , nagu pahvatas üks neist õppejõududest , kelle Markus oma terava vaidlusoskusega põhjalikult ära väsitas . </s> <s> Aga olid sellel mehel alles teooriad ! </s> <s> Meie ei lasknud ennast loogikareeglitest segada , et midagi nii naeruväärset välja naerda nagu kord ja kohus . </s> <s> Markus püüdis isegi meiega paar korda reeglitekohaselt väidelda , kuid see oli nii ilmselt tulutu ettevõtmine , et ta jättis selle peagi sinnapaika ja talus tüdinud ilmel meie irvitusi . </s> </p>
<p> <s> Seda enam olin ma üllatunud , kui ta mind tol õhtul ükskõikse tervitamise asemel sõbralikult kõnetas ja enda poole kutsus . </s> <s> Ma olin siis juba saavutanud nö . suhtlemisalase pidalitõbise staatuse ja huvi minu süvenevalt sarkastilise isiku vastu tundus tervitatava vaheldusena , hoolimata sellest , et me polnud just lähedased tuttavad . </s> </p>
<p> <s> Jalutasime tühjast-tähjast vesteldes all-linna . </s> <s> Markuse üürikorter asus üsna linnaservas , ühes sealkandi loendamatutest sajandialguse puumajakvartalitest , nii et kui kohale jõudsime , hakkas juba vaikselt hämaraks minema . </s> <s> Pime trepikoda , kuhu Markuse kannul sisse astusin , haises kassikuse järgi — mida kõrgemale , seda hullemini — ja vana puutrepp oli päris lagunenud . </s> <s> Katusekambrisse viivad astmed olid mõnest kohast lausa sisse vajunud ning uks oli jämedate laudadega kaetud ja madal — justnagu pööningu-uks . </s> <s> Vilets vaesusest lehkav trepikoda ei lubanud Teaduri kubrikust midagi erilist loota , seda ootamatum oli aga kambri küllaltki korralik sisustus . </s> </p>
<p> <s> Eluruum , kuhu viis kitsas madala laega eeskoda , oli üsnagi avar , täis vana rasket nikerdustega puitmööblit . </s> <s> Toa pudedat laudpõrandat kattis stiilne tumepunane musta mustriga vaip , mis oli selline täius omaette , et tundus pühaduseteotusena seda pelgalt vaibaks tarvitada . </s> <s> Seintel rippusid Tobeteaduril õlimaalid , mis olid omavahel mingil määramatul viisil sarnased , kuid ma ei kavatsenudki hakata neid lähemalt uurima . </s> <s> Kui Markus ootas imetlushüüdeid ja vaimustusoigeid , siis pidi ta igatahes pettuma . </s> <s> Ma olin enesega päris rahul , sest see ükskõiksus , millega ma laias tugitoolis istet võtsin , oli tõesti paadunud kosmopoliiti väärt . </s> <s> Nii ma siis jäingi sügavast tugitoolist rõhutatud väärikusega ta raamaturiiulit põrnitsema . </s> </p>
<p> <s> See oli tõepoolest vaatamisväärsus , pean tunnistama , täis kõige ehtsamaid antikvariaadipärleid nii inglise , saksa , prantsuse kui vene keeles , mis mind küll eriti imestama ei pannud , sest nende keelte mõningane valdamine oli meile peaaegu kohustuslik , kuid muude raamatute hulgas torkasid silma ka mõned päris vanad ladina- ja heebreakeelsed teosed . </s> <s> Muude ahvatluste hulgas jäi silma kurikuulus " Malleus maleficarum " vanas pressitud nahkköites . </s> </p>
<p> <s> " Nii , et siis sellised huvid ? " mõtlesin irooniliselt , samal ajal kibeledes käsi ihaldusväärselt kurikuulsa raamatu järele sirutama . </s> <s> Muidugi võib vabalt olla , et Markus oli stiiliga mees ja hankis kõik need iludused sinna rohkem silmailuks . </s> <s> Aga teisest küljest jälle — vaevalt . </s> </p>
<p> <s> Markus ei jätnud mulle sügavamaks kadeduseks aega , naastes elegantse kiirusega köögipoolelt , kaenlas pudel tumepunast hispaania veini ja näpu vahel mõnusalt vatsakad pokaalid . </s> <s> Pühendusime hardalt veinile ja see võttis tubli aja . </s> </p>
<p> <s> Jook oli hea , tugeva kuid mõnusa maitsega — ja salakavalalt kange . </s> <s> Juba esimest klaasi nautides valgus tuttav rammestav soojus üle keha ja pehme tugitool tundus üha mugavamana . </s> <s> Kolmanda klaasi lõppedes oli Markus mu südamesõber ja ma olin valmis talle kõigest rääkima — saladuste avaldamine muutus vastupandamatuks vajaduseks , näides selle tõelise sõpruse kinnitusena , mida tol hetkel tundsin . </s> <s> Neljanda klaasi pealt sai elust joovastav rõõm ning maailmaparandamise raske koorem paistis helge ja kergena ... </s> </p>
<p> <s> Markus polnud muidugi mingi samariitlane , vaid oli oma asja peal väljas . </s> <s> Kui ma juba ilmselgelt süüdimatult veinihurmas olin , hakkas ta mind tasapisi üles keerama . </s> <s> Tänu mu kõrgendatud meeleolule ning nauditavalt süvenevale joovastusele ei pidanud ta selleks just ülearu ponnistama . </s> <s> Püüdsin talle vist isegi avameelselt seletada , miks ma nii tubli , julge ja otsekohene olen . </s> <s> Sattusin ta tähelepanu paistel tõsiselt hoogu ja teatasin veendunult , et ei karda mitte kui midagi , sest et kõik , mis tegelikult ja tõeliselt olemas on , on tõde ja tõde ei tohi karta . </s> <s> Või enamvähem midagi sama loogilist . </s> <s> Markuse osavalt väljendatud kahtlus ajas mind marru ja ma vandusin kõige nimel , mis mulle pähe tuli , et nii see just on ja ta ei tohiks mu sõnades kahelda , sest kuna ta on mu ainus tõeline sõber , siis ei valeta ma talle iialgi . </s> <s> Peale seda , kui ta iroonilise naeratusega teatas , et tema küll ei usu , et mulle meeldiks pidevalt tõega silmitsi seista , olin kõigeks valmis , et talle tõestada , kui kõva mees ma olen ja kui kõikumatud on mu põhimõtted . </s> </p>
<p> <s> Alles siis hakkas ta tegeliku asjaga peale , kuid tegi seda nii ääri-veeri , et ma isegi nii oimetus olekus adusin , et ta poole rääkimata jätab . </s> <s> Ta oli ühe sõbraga mingi lollusega hakkama saanud , aga nad ei osanud asja ka kuidagi parandada . </s> <s> Et aga teada saada , kuidas seda teha võiks , tuleks tahtlikult loobuda ühest teatud iseeneslikust kaitsesüsteemist , mis ei olevat tegelikult midagi muud , kui üks enesepetmise värk , aga kõik teised sõbrad olevat araks löönud ja eelistanud oma päid edaspidi ikka liiva sisse peita . </s> </p>
<p> <s> See oli jututeema minu jaoks ! </s> <s> Ma olin nii radikaalne , et Markus pidi tegema rasket veenmistööd , enne kui suutsin uskuda , et ka minul on selline kaitsesüsteem olemas . </s> <s> See olevat nii keeruline , et inimene seda mõistusega kontrollida ei saagi , aga ärgu ma muretsegu , sest ta sõber oskavat selle hüpnoosi teel maha võtta — kui ma ise ainult nõus olen . </s> </p>
<p> <s> See hüpnoosijutt oleks mind kainest peast üsna tõsiselt mõtlema pannud , sest kunagi ei või teada ... liiati ei tundnud ma Markuse sõpra . </s> <s> Tänu tapvale andaluusia veinile ma säärastele pisiasjadele tähelepanu ei pööranud , vaid olin hetkepealt kõigeks valmis . </s> </p>
<p> <s> " Kus su sõber on ? </s> <s> Lähme teeme selle asja kohe selgeks ! " pühkisin püsti karates laualt paar raamatut maha ning tühi pokaalgi lendas kus seda ja teist , kuid ma olin nii hoos , et ei pannud õieti tähelegi . </s> <s> " Lähme su selle ... selle sõbra poole , Marks ! " </s> </p>
<p> <s> Markus , kes oma veini ainult aegajalt maitses , oli muidugi kainus ise . </s> <s> Ta lükkas mind mu pehmete jalgade pealt tugitooli tagasi ja ütles , et ärgu ma üldse muretsegu , sest juhtumisi peakski ta sõber iga hetk tema poole tulema . </s> <s> Tore " juhtumisi " oli see küll ! </s> <s> Ta õngitses mu pokaali laua alt välja ja valas mulle veel ning ootamajäämine ei tundunud siis enam üldse halva ideena . </s> </p>
<p> <s> Ei läinudki kaua , kui ta katkestas mu õnneliku tête-á-tête'i veiniklaasiga , öeldes , et kuuleb sõbra samme trepil . </s> <s> Lisaks sellele , et mina muidugi midagi ei kuulnud , oleksin äärepealt kaotanud ka silmanägemise , kui Markuse sõber tasakesi ukse avas . </s> <s> Kui ma enne olin olnud Markuse peale mõistlikkuse piirides kade , siis see tunne , mis nüüd mu räpast hinge näris , oli Vana Kadedus ise . </s> </p>
<p> <s> Markuse " sõber " oli just see , keda vaesed kuulsusejanused poeedid oma katusekambrit külastama ihalevad : muusa , kelle ilu on niivõrd täiuslik , et päästab valla ka kõige olematumad loomeallikad ja on samas siiski ehedalt ihulik . </s> </p>
<p> <s> Elisa oli ebaharilikult ilus . </s> <s> Ta suuri rohelisi silmi kontrastis peaaegu loomuvastaselt valge nahk , kuid muust kahvatusest hoolimata olid tal täidlased sügavpunased huuled . </s> <s> Mõnel muul juhul võiks sellised värvid jätta haiglase mulje , kuid Elisa näojoonte peen täiuslikkus välistas vähimagi võõristuse . </s> <s> Kullakarva punased juuksed piirasid ta kitsast nägu nagu pühapaiste , rippudes pehmete lokkidena üle õlgade . </s> <s> Ainuke ootamatu joon ta näos oli lausa patuselt terav vagu keset lõuga , kuid see tühine ebakõla muutus juba teisel pilgul pigem vooruseks . </s> <s> Tüdruk oli sihvakas nagu metsloom ning kõik ta liigutused olid täpsed ja mõõdetud . </s> <s> Ei pea vist ütlema , et olin esimesest hetkest kõrvuni sees ning neelasin teda näljaste silmadega . </s> </p>
<p> <s> Mu suurimaks heameeleks oli ta minu vastu väga tähelepanelik . </s> <s> Ta ilmutas isegi nii sügavat huvi , et mu veinine mõistus vaikselt kaaluma hakkas , ega mul ometi Markuse vastu mingeid shansse ei ole . </s> <s> Markus oli aga hoopis vaikselt tagasi tõmbunud , vaadates üsna ükskõikselt pealt , kuidas Elisa mind ümber väikese sõrme keeras . </s> </p>
<p> <s> Iseenesestmõistetavalt olin ma nõus sealsamas ja ilma pikema sissejuhatuseta hüpnoosiga alustama . </s> </p>
<p> <s> Mäletan ainult , et nautisin head vabandust Elisale otse silma vaadata , kuni kaotasin selles ahvatlevas roheluses algul ruumi- ja ajataju , ning peagi , ta mahe hääl kõrvus , kadus ka kõik muu . </s> </p>
<p> <s> Ärgates leidsin end Markuse diivanilt . </s> <s> Elisa istus sealsamas ja vaatas mulle murelikult otsa , kuid isegi ta lähedus ei leevendanud mu armetut enesetunnet . </s> <s> Pea lõhkus pööraselt valutada ning kogu kehas oli iiveldamapanevalt hõre tunne . </s> <s> Pomisesin vabandada ja tuikusin kööki , uudishimust hinge kinni hoidvad Elisa ja Markus mõlemad sabas . </s> <s> Ausalt öeldes oli mul nii halb , et mulle ei läinud üldse korda , et nad mu öökimist pealt vaatasid . </s> <s> Seal ma siis lõpuks olin , sisikond sees ringiratast laskmas , pea otsas huugamas , sapi maitse suus ja kõigele lisaks vastikult kaine . </s> <s> Need kaks seisid köögiukse peal ja vahtisid mind üksisilmi nagu mingit katselooma . </s> <s> Esimene seostatud mõte , mis mulle pähe tuli , oli : " Ma olen endale ühe neetud supi kokku keetnud . " </s> <s> Ükski mu eelaimus ei ole tõele kunagi lähemal olnud . </s> </p>
<p> <s> " Mida kuradit te minuga tegite ? " küsisin ma nii vihaselt kui mu enesetunne vähegi lubas . </s> <s> Eriti kurjakuulutav mu hääl just ei olnud . </s> </p>
<p> <s> " See on sellest veinist . " </s> <s> vastas Markus . </s> <s> " Sa vist polnud enne eriti söönud ja tühja kõhu peale — teadagi . </s> <s> Aga see peaks varsti üle minema ... " </s> <s> Millegipärast ei suutnud ma teda uskuda , kuid kui Elisa mind püsti taris ja elutuppa diivani peale viis , ei jaksanud ma vastu ka vaielda . </s> <s> Ta andis mulle mingit külma jooki juua , mis maitses üsna vastikult , kuid leevendas seda metsikut peavalu , mis mind nii hullupööra piinas . </s> <s> Lõpuks paranes mu enesetunne sedavõrd , et olin juba suuteline märkama tema jahedat kätt oma otsaesisel ja sellel oli omakorda leevendav mõju . </s> <s> Ajasin end istukile ja vaatasin uimaselt ringi . </s> <s> Kõik oli nagu endine . </s> <s> Katsusin kompida oma sisetunnet , kuid peale tõsiste pohmakanähtude ei avastanud ma ka iseendas midagi uut . </s> <s> Mis pagana asja nad küll oma hüpnoosiga ajasid ? </s> </p>
<p> <s> Järsku sain teadlikuks sellest , et kogu pagana aja , kui ma seal pead murdsin , oli Elisa mu kõrval istunud . </s> <s> Vaatasin talle otsa — nii lähedalt oli see täiesti hinge kinnilööv vaatepilt — ja tundsin korraga , et temaga on midagi väga valesti . </s> <s> Ta kahvatu nahk ning kõhetud liikmed olid nii tähenduslikud , et ma tajusin lausa füüsiliselt mingit hävitavat haigust ta kehas . </s> <s> Mu meeled tabasid arvukaid väikeseid nüansse ja analüüsisid neid masinlikult , saates tulemuse täieliku veendumusena mu teadvusesse . </s> <s> Sel hetkel ma lihtsalt ei taibanud , et mu vaatlusvõime oli ebaloomulikult terav , sest ma maadlesin selle teadmise õudusega . </s> <s> Oli täiesti absoluutselt kohutav , et Elisa oli nii ilus ja nii lootusetult haige . </s> <s> Tahtsin tal ümbert kinni võtta , et teda — ja ennast — lohutada , sirutasin isegi käed välja , kuid siis haaras mind seletamatu hirm tema puudutamise ees ja ma ei suutnud seda teha . </s> <s> Ta jälgis mind terava huviga ning oletatavasti ei jäänud mu mõtted talle märkamatuks . </s> </p>
<p> <s> Markus seisis köögiuksel ja vaatas meid mittemidagiütleval ilmel . </s> <s> Lugematutest väikestest märkidest tabasin ma , et tegelikult oli temalgi paras hirm , aga Elisa ees tahtis ta iga hinna eest kartmatut nägu teha . </s> <s> Minu arvamine ei läinud talle üldse korda , ja mis veel hullem , mina ise ei läinud talle üldse korda . </s> <s> Ta oli minuga lõpetanud ja mulle kaks kriipsu peale tõmmanud . </s> <s> Ärge küsige , kuidas pagana moodi ma seda teadsin , aga ma teadsin seda täiesti kindlalt . </s> <s> Ma ei olnud küll varemgi arvanud , et Tobeteadur mind kirglikult armastab , aga selline julm arvestus oli ikkagi natuke liig . </s> <s> Tont võtaks , ma pole ju mingi laborihiir . </s> <s> Vajusin oiates padjale tagasi ja tahtsin sinna mõneks ajaks jäädagi . </s> <s> Kui see oligi see puhas teadmine , siis tahtsin ma ennast pisut koguda , enne kui ma veel midagi teada tahan saada . </s> </p>
<p> <s> Elisa ei lasknud mul kuigi kaua toibuda . </s> <s> " Tõuse üles ! " kamandas ta üsnagi kärsitult . </s> <s> Püüdsin kuulekalt jalgu alla võtta , kuid ei saanud sellega piisavalt kiiresti hakkama . </s> </p>
<p> <s> Nad aitasid mul püsti tõusta , tirisid mulle riided selga ja talutasid trepist alla . </s> <s> Vapustava enesetunde tõttu olin üsna kurt ja pime , nii et kogu edasiminek toimus ainult tänu nende ühendatud pingutustele . </s> <s> Värske õhk mõjus nagu hoop vastu pead ja ma kustusin mõneks ajaks jälle ära . </s> <s> Aegajalt suutsin ähmaselt oletada , et liigume mööda pimedaid tänavaid kuskil linnaservas , kuulsin iseenese jalgade lohinat märgadel sillutisekividel ja tundsin slummi läpatanud haisu , kuid siis uppus pilt jälle pimedusse . </s> </p>
<p> <s> " Ärka üles , ärka juba ükskord üles ! " </s> <s> Elisa raputas mind valusalt , tirides mind õlast püsti nii hoolimatult , et ta teravad küüned õelalt mu lihasse kaevusid . </s> <s> Kui ma selle üle mõtlesin , hakkas ka valu vaikselt mu teadvusse jõudma . </s> <s> Siiski mitte just liiga lõikavalt . </s> </p>
<p> <s> " Jäta mind rahule ! " suutsin ma ümiseda ja kukkusin jälle lösakile . </s> <s> Ei au- ega häbitunnet , ainult vajadus magada . </s> </p>
<p> <s> " Ma andsin talle ikkagi liiga palju veini , " ütles Markuse kahetsev hääl . </s> </p>
<p> <s> " Küll ta ärkab , ära karda . </s> <s> Veiniga on siin küll üsna vähe pistmist . </s> <s> Näe , hoia ta kätt siin . " </s> <s> Peas hakkas hüüdma häirekell : jälle valu , ettevaatust , valu ! </s> <s> Teadsin nende häälest , et nad ei kavatse midagi head ja kiskusin end ärkvele . </s> </p>
<p> <s> " Nägid , palju polnud lõigata vajagi ! " ütles Elisa külmalt . </s> <s> " Tubli poiss . </s> <s> Nüüd hoia silmad lahti ja kuula , mida ma ütlen . " </s> </p>
<p> <s> Ümberringi mühises pime mets . </s> <s> Ma lamasin selili maas ja need kaks kummardusid mu kohale nagu raisakullid . </s> <s> Mu käsivarrest voolas verd , kuigi valu ei olnudki ületamatu . </s> <s> Ohutunne aga jäi . </s> <s> Hädaoht oli nii terav , et ma tundsin selle lõhna , kuid ma teadsin ka , et ma ei saa midagi teha . </s> </p>
<p> <s> " Väga tubli . </s> <s> Vaata mulle otsa . " </s> <s> Vaatasin talle otsa ning tajusin , et olukord on lootusetu ja halastust ei tule . </s> </p>
<p> <s> " Sa teed täpselt nii , nagu ma ütlen , eksole ju ? </s> <s> Nüüd mõtled sa sellele kohale , kus sa lamad . </s> <s> Mida sa näed ? " </s> </p>
<p> <s> Kuulasin Elisa sõnu ning mu meeltesse vajus mingi haiglane lumm . </s> <s> Mu keha ja mu hääl ei kuuletunud enam mulle , vaid Elisa nii isekalt ja nii halastamatult ükskõiksele , kuid ometi nii kaunile häälele . </s> <s> Ma ei oskaks nime anda sellele meeleheite ja alistumise virrvarrile , mis mu hinge täitis , tundus , nagu oleksid mu tunded tigedad sõjamehed , kes , igaüks oma nurgas , kurjas vennatapusõjas teisi ründab ja hävitab . </s> <s> Elisa lähedalolek oli mu päästja õlekõrs selles põrgus . </s> <s> Ja teadmine , et ma ei suutnud end ka parima tahtmise korral isegi mitte liigutada — kui Elisa seda ei lubanud . </s> <s> Ta küsimused andsid mu mõtetele ja tähelepanule suuna ning eneselegi üllatuseks oskasin ma vastata . </s> <s> Muidugi , ma ei oleks teisiti saanudki . </s> </p>
<p> <s> " See on vana risttee , aga seda ei kasuta enam keegi . </s> <s> Või ei , siin on ühed naisejäljed , aga need on üsna vanad . </s> <s> Ja siis on sinu jäljed . </s> <s> Ja Markuse jäljed . " </s> </p>
<p> <s> " Nüüd kuula hoolega . </s> <s> Kas sa ust näed ? " </s> <s> Ust ! ? </s> <s> Millest ta rääkis ? </s> <s> Mis uks sai seal metsas olla ? </s> <s> Oma hämmastusest hoolimata tundsin ennast ütlevat : " Kuulen , kuidas uks avaneb . " </s> <s> Ja siis ma kuulsin seda tõesti . </s> <s> Korraga meenus arm Markuse käel ja kusagilt loetu : " Ohvri tuline veri koputab Ema uksele ... " </s> <s> Seekord oli see siis minu veel ihusoe veri , aga kunagi ... </s> <s> Markus ? ! </s> </p>
<p> <s> Elisa muutus veel kahvatumaks ja limpsas veidi lapsikult keeleotsaga üle oma ärevusest kuivama kippuvate huulte . </s> <s> Kuidas ma kadestasin ta külma närvi . </s> <s> Peenike sügav kurd ta huulenurgas väljendas otsustavust , mille ebaloomulik hoolimatus nii erakordseks muutis . </s> <s> Millest ta üldse hoolis ? </s> <s> Iseendast ? </s> </p>
<p> <s> " Kes siia tuleb ? , " küsis ta . </s> <s> Hambaid kiristades allusin ta käsule ja mu mõtted võtsid nõutud suuna . </s> <s> Tundsin kirjeldamatut hirmu , tajudes ebainimlikku julmust : ükskõiksuse julmust , loendamatuid kordi teravamat ja tugevamat kui see jõud , mida tajusin Elisas , kuid ilma tema iluta ja sellevõrra hävitavam . </s> </p>
<p> <s> Kui oleksin suutnud keelduda nägemast , mida ma nägin , oleksin seda teinud iga hinna eest . </s> <s> Ma nägin põrgulikku , vanadest müütidest pärit olendit mulla seest välja ronimas — nagu oleks maapinnas tõepoolest uksed avanenud — otse põrgusse . </s> <s> Siis sain aru , et kuigi minu jaoks oli ta nähtav , ei näe Elisa ega Markus midagi . </s> <s> Seda oli nii raske uskuda , sest peagi oli see olevus kõikjal meie ümber . </s> <s> Ta tumedalt läikiva mudaga kaetud hiiglaslike nälkjate sarnased liikmed roomasid maa seest välja ning see ussipundar vonkles tihedalt ümber minu , puudutades aegajalt mu nägu ja käsi , siis sõlmusid need ilged ohelikud Elisa ja Markuse jalgadesse , aga nood ei näinud märkavatki ... </s> <s> Eluka sajad silmad jõllitasid meid liikumatul maopilgul , need värtnakujulised teravmustad pupillid ta kollastes silmades võisid hulluks ajada . </s> <s> Ükskõik kuhu mu pilk põgeneda püüdis , vaatasin talle ikka otse silma . </s> <s> Lisaks sellele põrgule tekitasid ta lugematud soomused vastikut kriipivat häält , mis lausa lõikas luudesse . </s> </p>
<p> <s> " Sa kukkusid läbi , aga ei saanud karistada . " </s> <s> kasutas see õudus minu häälepaelu . </s> <s> Ta hääl kähises läbi minu kurgu nagu ammu surnud madu , kelle külmalt kerelt nahka maha koorub . </s> <s> " Sa vedasid mind alt , aga sa said minult nime ja sa tead , et see kaitseb sind . </s> <s> Olgu . </s> <s> Sa oled tugev ja sinust võib kasu tulla . </s> <s> Me võime rahu teha , aga sa ju tead , et kui oled võtnud , siis pead ka andma . </s> <s> Sa lasid mu kulleri minema ja ta ei tule enam tagasi . </s> <s> Selle eest pead sa mulle teise hinge andma . </s> <s> Siis oleme tasa . " </s> </p>
<p> <s> Mu kõri läks krampi , oleksin köhahoogu peaaegu lämbunud . </s> <s> Kogu mu keha tõrkus kuulmast ja nägemast , selga kattis külm higi ja terve sisikond tahtis tagurpidi välja tulla . </s> <s> Ma lihtsalt ei suutnud seda jäledust taluda , kuid olin selle ees täiesti kaitsetu ja see oli põrgulik piin . </s> </p>
<p> <s> Elisa ja Markus ei raisanud mulle aga pilkugi . </s> </p>
<p> <s> " Noh ? " küsis Markus . </s> </p>
<p> <s> " Mis noh ? " lõikas Elisa vastu . </s> <s> " Seda me ju arvasimegi . </s> <s> Ma olin algusest peale peaaegu kindel , et kuidagi teistmoodi me ust kinni ei saa . </s> <s> Vastik on küll jah , aga selline see elu juba kord on . </s> <s> Anna nuga siia ja mine põõsa taha , kui närvid vastu ei pea . " </s> </p>
<p> <s> Elisa võttis Markuse kotist noa . </s> <s> Julm iroonia — mu ajalooõpingutest oligi siis niipalju kasu , et ma vähemalt selles noas puhtaverelise dolaabra ära tundsin , kuid mu erialane pühendumus ei küündinud imetlema noa kõverat tera ega aimama ta oksjonihinda . </s> <s> Ma lihtsalt teadsin , milliseks otstarbeks neid nuge kasutatakse ja see teadmine halvas mu mõtted . </s> </p>
<p> <s> Elisa katsus sõrmega noa tera ning mu teravnenud meeled püüdsid kinni terase vaikse sihina vastu ta õrna nahka . </s> <s> Võigas kogu — neljas meie hulgas — küünitus verejanuliselt mu kohale . </s> <s> Ma lasin puhtast hirmust püksid täis . </s> </p>
<p> <s> " Elisa ! " röögatas Markus korraga täiest kõrist . </s> <s> Kuulsin Elisa hüüatust , metsikut lõrinat , küünte kraapimist vastu riideid ja kihvade laksatust . </s> <s> Dolaabra välgatas kuuvalguses ja raske keha prantsatas rohule otse mu kõrval . </s> <s> Suur hunt hingas mulle korra oma lehkavat hingeõhku näkku ja siis põrnitsesin ma elututesse kollastesse ... ümmarguse pupilliga silmadesse . </s> </p>
<p> <s> " Oh ! " hüüatas Markus , kelle reaktsioon ei olnud ilmselt pooltki nii kiire kui Elisal . </s> <s> " On sinuga kõik korras ? " </s> </p>
<p> <s> " Loomulikult on minuga kõik korras . </s> <s> See oligi nagu sissejuhatuseks . " </s> <s> Elisa hingas pahinal välja . </s> <s> Enese kogumine võttis tal ainult hetke ja siis astus ta jälle minu kõrvale . </s> </p>
<p> <s> Ei mingit efektset hüvastijättu , nagu raamatutes või filmides . </s> <s> Ta lihtsalt tõstis noa ja mõõtis asjalikul ilmel mu kaela . </s> </p>
<p> <s> Mul oli ainult see hetk . </s> <s> Nägin ühe murdosa sekundi jooksul , et oleme jälle kolmekesi , kuulsin ukse sulgumist ja mõistsin , miks see nii oli . </s> <s> Kohutava pingutuse hinnaga murdsin hüpnoosist läbi ja suutsin ise oma häälepaelu kasutada : " Hunt , Elisa , hunt ! </s> <s> Hundi hing ! " </s> </p>
<p> <s> " Misasja ? " küsis Elisa hämmeldunult . </s> <s> " Mida sa räägid ! ? " </s> </p>
<p> <s> " Hundi hing ! </s> <s> Elisa ! </s> <s> Uks ! " </s> </p>
<p> <s> " Hundi hing ? </s> <s> Mis jama see on ? </s> <s> Räägi mulle tõtt ! " </s> <s> Mis see luges , et ta mind jälle ära sõnus , sest ka siis sain ma talle ainult sedasama öelda : " Hundi hing pani ukse kinni . </s> <s> Ema on sinuga rahul . " </s> </p>
<p> <s> Sügavas kahtluses kummardus Elisa hundi kohale , tegi tolle irevil lõusta ees vasaku käega paar märki ja nuusutas nina kirtsutades hundi ilast tilkuvat suud . </s> <s> Siis ta ilme selgines . </s> </p>
<p> <s> " Vaata reod , oligi hing ! " hüüatas ta üllatunult . </s> <s> " Poiss , sa oled õnnetähe all sündinud . </s> <s> Libasid on niigi nii vähe , ja et üks noor loll sulle nii õigel hetkel välja kargab ... </s> <s> Einoh , mul pole lihtsalt sõnu . " </s> <s> Ta puhastas noa rohu sisse ja pani selle siis Markuse kotti . </s> <s> Markus seisis ja vaatas kõike suu ammuli pealt . </s> <s> Oli tal alles — sõber ! </s> </p>
<p> <s> Siis sai Markus lõpuks kõnevõime tagasi : " Elisa , mis me sellega teeme ? </s> <s> Kui ta rääkima hakkab , siis võib meil kehvasti minna . " </s> </p>
<p> <s> " Mis ? </s> <s> Ah tema ? " küsis Elisa muretult . </s> <s> " Ei räägi ta midagi , ma annan sulle nõia ausõna . </s> <s> Mul mingit isiklikku viha ta vastu pole , nii et las jääb . </s> <s> Tal oli isegi raske öö . </s> <s> Tuled ka või ? " </s> <s> Ta pööras ehedas ükskõiksuses selja ja kadus puude vahele , kuuvalgus jumaldavalt kumamas ta kriitvalgetel õlgadel . </s> <s> See oli viimane kord , kui teda elusalt nägin , seepärast on see pilt mu meeltesse põlenud , külastades mind mu rängimates luupainajates ... </s> </p>
<p> <s> Markus seisis alguses , vaatas talle järgi , vaatas mind ja lõi lõpuks käega . </s> <s> Elisat hõigates kadus temagi pimedasse metsa . </s> </p>
<p> <s> Lugesin ta mõtteid nagu paberilt ja ta lahkumine oli mulle tõeliseks kergenduseks . </s> <s> Lamasin oimetult külmal maal ja vaatasin , kuidas puuoksad tuules kõiguvad . </s> <s> Tuulehoog puudutas mu nägu ja ma tundsin igast hetkest tõelist rõõmu . </s> <s> Oleksin võinud tõusta ja püüda tagasiteed leida , sest Elisa oli mind paari hooletu sõnaga vabastanud , kuid niimoodi lamada oli lihtsalt väga hea . </s> <s> Kogusin ennast päris tükk aega , enne kui end üles ajasin ja teed otsima hakkasin . </s> </p>
<p> <s> Kogu maailm oli muutunud , või õieti — mina olin muutunud ja seetõttu näis kõik ümbritsev täiesti uuena . </s> <s> Mets oli nagu mets , kuid samas kuulsin puude kohinas elusolendite sosinaid , tundsin kivide vaikivat kohalolekut ja nende lõputut mälu ning selja taga kuulsin oma igavese saatja samme , mõõdetuid ning kannatlikke , neis kõlamas liivakella vaikne , peatumatu sahin . </s> </p>
<p> <s> Kui ma lõpuks linna jõudsin , läks asi hoopis hulluks . </s> <s> Igast kivist õhkus niipalju kurjust , rumalust ja ükskõiksust , et see pani mu südame pööritama . </s> <s> Majade seinad olid nagu klaasist vitriinid väiklastele mõtetele , kibestumisele , kättemaksule . </s> <s> Kõik halvad tunded olid talletunud nendesse seintesse ja otse kriiskasid mulle sealt vastu . </s> <s> Tänavakivid mäletasid vägivalda , mida nad olid näinud ja hoidsid seda enese sees alles . </s> <s> Iga kord , kui ma astusin uuele kivile , nägin ma midagi , mida ta mäletas ja see oli enamasti võigas , julm või lihtsalt masendavalt armetu — kogu inimliku olemise skaala . </s> <s> Kui ma esimesi varaseid tööleminejaid kohtasin , lugesin nende nägudelt , nende hingeõhu haisust , nende liigutustest ja sajast muust kõnekast märgist peamiselt tühiseid ja egoistlikke mõtteid . </s> </p>
<p> <s> " Sina siin ! " teretas mind üks tuttav päris sõbralikult . </s> <s> " Ka nii varajane ! " </s> <s> Mis kuradi pärast ma nüüd sinuga pidin kokku saama , lugesin ma ta silmadest . </s> <s> Nüüd sa hakkad kohe oma idiootsusega peale . </s> <s> Jumala eest , seda ei saa vist isegi ravida mitte ? </s> <s> Ei , parem ma ütlen , et mul on õudselt kiire , siis sa jätad mu rahule . </s> </p>
<p> <s> " Kuule , mul on kahjuks pagana kiire praegu ! </s> <s> Nägudeni ! " ta lehvitas mulle sõbralikult ja kadus järgmisesse tänavasse . </s> <s> Vaatasin talle jahmunult järele . </s> </p>
<p> <s> See oli alles algus , aga asi läks iga hetkega üha hullemaks . </s> <s> Nagu ma juba rääkisin , olin ma üsna ebapopulaarne , aga kuna kaasvõitlejad olid ikkagi liiga hästi kasvatatud , et mulle kõike , mida nad mõtlesid , näkku öelda , ei teadnud ma asja täielikku ulatust . </s> <s> Terve selle neetud päeva seisin ma aga silmitsi solvumise , põlastuse ja haletsusega ning õige peagi sai mulle sellest enam kui küll . </s> <s> Otsustasin , et otsin Elisa üles ja palun , et ta mind aitaks . </s> <s> Ta oli mulle ju ikkagi teene võlgu . </s> </p>
<p> <s> Juba pärastlõunal ei pidanud ma enam vastu ja läksin Markuse poole . </s> <s> Ta lihtsalt pidi mul aitama Elisat leida . </s> <s> Maja välisust avades hakkas peas jälle häirekell taguma ja mida kõrgemale ma seal poolpimedas mööda lagunenud treppi turnisin , seda teravamat ohtu tundsin , kuid ma olin üsna meeleheitel ega kavatsenudki tagasi pöörata . </s> <s> Ma pidin sellest jubedusest lahti saama , sest tundsin , et vastasel juhul lähen selsamal päeval lihtsalt hulluks . </s> <s> Tagusin Markuse armetule uksele , kuid see jäi suletuks . </s> <s> Püüdsin kuulatada , kuid ei kuulnud mitte midagi . </s> <s> Istusin trepile maha ja seadsin ennast ootama . </s> <s> Kunagi pidi ta ju jälle koju tulema . </s> </p>
<p> <s> Vaikuses , mida aegajalt katkestasid summutatud tänavahääled , tundsin üsna selgelt , et oht oli väga lähedal . </s> <s> Püüdsin ringi vaadates selgusele jõuda , mis asi mind ometi ähvardada võiks , kui märkasin pööningunurgas lauarisu taga väikest ust üsna Markuse toa kõrval . </s> <s> Uksepiidal oli Markuse käe jälgi ja ka — Elisa käe jälgi . </s> <s> Ladusin lauajupid eest ära ja katsusin ust avada . </s> <s> Ta oli üsna tugevasti kinni kiilunud , kuid andis lõpuks järele ja ma astusin tolmusesse pimedasse ruumi . </s> <s> Ei katusest ega seintest ei langenud sinna ühtegi valgusekiirt . </s> <s> Tundsin , et ei ole ruumis üksi , kuid ei näinud pikka aega kedagi ega kuulnud vähimatki häält . </s> <s> Lõpuks , kui suutsin selles pimeduses ühtteist eristada , nägin kaugemas nurgas kirstulaadset eset . </s> <s> Astusin lähemale ja leidsin , et tegemist oli õige vana rasketest laudadest riidekirstuga , sellise tüüpilise talupojakirstuga , mis seisis aida nurgas ja kuhu mahtus kogu peretütre kaasavara . </s> <s> Uudishimust tõstsin raske kaane üles . </s> <s> Kirstus ei olnud ei riideid ega kaasavara . </s> <s> Kirstus oli Elisa . </s> <s> Ta oli enesele paksu teki ümber keeranud ja lebas kirstupõhjas kõveras nagu magav laps , aga ta oli ilmselgelt surnud . </s> </p>
<p> <s> Valge nahk , öine aeg , tema kiirus ja tugevus , ta haigus ... see kõik keerles mu peas ja silme ees tohutu pöörisena kuni kõik asetus õigele kohale . </s> <s> Teist korda elus oli mul surmahirm . </s> <s> Lasin raske kirstukaane lajatades alla kukkuda ja tormasin minema , murdes sellel neetud trepil peaaegu jala . </s> <s> Oli ka aeg — päike hakkas tasakesi looja minema ja esimesed sügavad varjud pugesid tänavatele . </s> <s> Veel pool tunnikest trepil ootamist ja Elisal ei oleks olnud vaja kuigi kaugele minna , et oma esimest nälga kustutada ! </s> <s> Jooksin nagu pöörane ja ei jäänud enne pidama , kui olin omas kodus luku ja riivi taga . </s> </p>
<p> <s> Ma ei ole sinna majja enam kordagi oma jalga tõstnud , sest mul pole mingeid illusioone , milliseks võiks kujuneda järgmine kohtumine Elisaga . </s> <s> Öelge ükski põhjus , miks ta peaks mind aitama ? </s> <s> Kaastunne ? </s> <s> Vastutus ? </s> <s> Ärge kujutage ette . </s> <s> Ma saaksin talle edaspidi ainult ühel ürgsel viisil kasulik olla ning mu meeleheide ei ole veel siiski nii suur . </s> <s> Parem proovin taluda praegust olukorda ja kui parajasti rohkem välja ei kannata , siis sulgun jälle mõneks ajaks oma väikesesse tuppa . </s> <s> ( Peale seda , kui ma ta mööblist ja muust kraamist täiesti tühjaks tõstsin , võib seal päris elada . ) </s> <s> Võibolla õnnestub mul kunagi õppida neid neetud märkamisi või nende pidevat teadvustamist blokeerima . </s> </p>
<p> <s> Te võite ju arvata , et ma olen täielik argpüks , et ma juhust ei kasutanud ja teda maha ei löönud . </s> <s> Ja te võite arvata , et ma ikka veel petan iseennast , püüdes end veenda , et olen väljaspool hädaohtu . </s> <s> Vale puha . </s> <s> Ma olengi väljaspool hädaohtu . </s> <s> Kes seda siis veel teada võib kui mitte mina — kibe eelis , mida mu seisund mulle siiski annab . </s> <s> Elisa teab , et ma teda nägin , ja ta teab , et ma ei kujuta tema jaoks mingit ohtu . </s> <s> Juba kasvõi ainult selle pärast , et ta mu ellu jättis . </s> <s> Võibolla ei olegi see ainus põhjus , kuid muid ma iseendale ei tunnista . </s> </p>
<p> <s> Pealegi , kui ma praegu sellele õhtule tagasi mõtlen , ei aja see mulle enam säärast hirmu peale , sest tegelikult ei olnud ta seal magades ei võigas ega verejanuline , vaid , vastupidi , ta nägi välja nagu mängimisest väsinud väike tüdruk . </s> <s> Küllap ta arvestab ka ise selle muljega , mille ta jätab , ja millegipärast lasen ma tal sellega arvestada . </s> <s> Huvitav küll , eksole ? </s> </p>
<p> <s> Päriselt tagasi tegemata ma ikkagi ei jäta . </s> <s> Kuidas see käiski — kui saad , siis pead ka andma ... </s> <s> Oma " andest " ja kõigest seonduvast rääkimise on ta mul tõesti ära keelanud , kuid kahjuks unustas ta kogu oma nutikuses , et ma saan sellest siiski kirjutada . </s> <s> Ja seda ma teen juba kasvõi sellepärast , et ta mul selle ära keelaks , kui ainult saaks . </s> <s> Ning sellepärast , et minul pole võimalust temalt arvete klaarimist nõuda ja see abitus närib mu hinge . </s> <s> Ma lihtsalt pean midagi tegema , ükskõik mida , et ennast talle vähemalt meeldegi tuletada . </s> </p></div1>
    </body>
  </text>
</TEI>
</teiCorpus>
</teiCorpus>
