<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Deja-vu </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Deja-vu </head>
<p> <bibl> <author> <s> Indrek Hargla </s> </author> </bibl> </p>
<p> Tegelased </p>
<p> <s> Adrian Adojan --mdash ; ajateadlane , 42-aastane , kahtlev , kuid uskuv , toriseja ja edasipüüdlik ajateadlaste grand old man ja skeptik nr 1 , otsib lahendusi ja leiab , aga mõnikord liiga hilja . </s> <s> Mihhail Puhhov --mdash ; surnud , aga enne surma teadis ta ajast rohkem kui keegi teine . </s> <s> John Keyes --mdash ; Ülemaailmse Ajaakadeemia Esimees , andekas teadlane kuid liialt ambitsioonikas , tahab saada ajast võitu ja olla See Mees , Kes Sellega Hakkama Sai . </s> <s> Duncan Jordan --mdash ; teaduspoliitik , teised teevad teadust , tema teeb teadlasi ja annab Presidendile nõu . </s> <s> Victor N'Mwana --mdash ; President . </s> <s> See , kes otsustab . </s> </p>
<p> <s> Ülemaailmne Ajaakadeemia Rae , Canada , McKenzie district aasta 2179 , 12. juuli , kl 8.30 </s> </p>
<p> <s> Tibutas vihma , hästi kergelt ja mahedalt . </s> <s> Kõik lõhnas õrnalt niiskete mändide järele . </s> <s> Asfalt sulas sulnilt Adojani hääletu autoga ühte . </s> <s> Karge , põhjamaiselt veetlev hommik . </s> </p>
<p> <s> Adojan ei pidanud põrmugi juhtimisele mõtlema --mdash ; hääletu " Turan " kihutas metsavaheteel omapäi mööda teed , mida masin juba aastaid tundis . </s> <s> Tee keerles kunstlike kurvide peal , pakkudes sõitjale meeliülendavat vaatepilti Põhja-Canada loodusest , kus ilusat suveilma jagus vaid mõneks kuuks . </s> <s> Adojanile meeldis siin Canadas , meeldis nagu lõunamaalasele põhjas ikka , meeldis nagu teadlasele maailma kalleimas teadusasutuses . </s> </p>
<p> <s> Kõik oli nii nagu enne , kuid miski ei pruukinud enam endiseks jääda . </s> <s> See kauni Canada kolkanurk pidi täna saama kohaks , milles viiakse läbi ehk suurim eksperiment maailma ajaloos . </s> <s> Siin , Suure Orjajärve ääres paiknevas Ajaakadeemias ( kui totakas nimi , Adojan kortsutas kulmu ) toimub täna See . </s> <s> Projekt koodnimetusega TWAIN . </s> <s> Kui Adojan õieti mäletas , andis selle nime projektile tõhk Jordan . </s> <s> Jordan oli tema pärisnimi , " tõhk " Adojani poolt antud hüüdnimi . </s> <s> Tõhk tähendas Adojanile rumalat ja ebaeetilist inimtüüpi , sellist , kes ise suurt korda midagi ei saada . </s> <s> Midagi suurt ja head . </s> </p>
<p> <s> Jordan arvas , et projekti TWAINi tuleb kuni positiivse tulemuse saavutamiseni salajas hoida . </s> <s> See vist tähendab , et mitteõnnestumise puhul ei saa keegi sellest teada . </s> <s> Õnnestumise puhul aga saavad kõik teada , et just tema , Jordani hoole , tähelepanu ja juhtimise all õnnestus läbi viia maailma ajaloos esimene ... </s> </p>
<p> <s> " Põrgusse , " mõtles Adojan . </s> <s> " Poliitilist rämpsu on asja ümber rohkem kui vaja . </s> <s> Kõik see salastatus , pääsukaardid , hääleidentifitseerimisdetektorid . </s> <s> Kaks tundi roni oma laborisse ja pool tundi peldikusse . </s> <s> Igal pool mingid kontrollpunktid . </s> <s> Et keegi teada ei saaks ... </s> <s> Ja Tõhk elab keset Akadeemiat luksuskorteris , kamandab ja juhib . </s> <s> Keyes poeb tema ümber ja sisse nagu viimane krants . </s> <s> Äkki saab Keyeski osa kuulsusevihmast . </s> <s> Et olla See Mees , Kes Sellega Hakkama Sai . </s> </p>
<p> <s> TWAINi finantseeris Globorg otse , Globorgi president " Geenius " N'Mwana'l on ainuõigus anda käsk " Jah " . </s> <s> Ja seepeale hakkavad tööle hiigelgeneraatorid , mis Suure Orjajärve vee muudavad aatomienergiaks . </s> <s> Ja see energia annab impulsi Puhhovi Kompressorile . </s> <s> Ja siis juhtub ... </s> <s> Või ei juhtu ... , mõtles Adojan . </s> <s> Keyes arvab , et juhtub , mina , et ei juhtu . </s> <s> Või kes õieti teab , arutles Adojan . </s> </p>
<p> <s> Adojan polnud endale päriselt selgitanud oma positsiooni kogu mängus . </s> <s> Ta oli teadlane ja teda huvitas asja teaduslik külg . </s> <s> Ta oli olnud Puhhovi õpilane , kuid Puhhov oli poolel teel seisma jäänud . </s> <s> Puhhov suri ja Adojan oli olnud ainuke , kes Puhhovi valemeist edasi oskas mõelda , kuni temagi jõudis ummikusse . </s> <s> " Tal on lahendus olemas , algusest peale oli tal lahendus olemas , aga keegi ei oska seda näha , " nii arvas Adojan ja nii ta ise ka uskus . </s> <s> Puhhovi-Adojani teoreemid jäid ummikusse paradoks-konstandi nähtavale ilmumisega . </s> <s> Keyes kuulutas selle kohe ebaoluliseks , mis ei suuda muuta ekspermendi läbiviidavuse toimumist . </s> <s> Adojan kehitas õlgu --mdash ; " Teie otsustate " , Jordan halleluujatas ( ta oli poliitik ja pidi seepärast jumalat uskuma ) . </s> <s> Ja Akadeemia ? </s> <s> Akadeemia tormas innuga projekti kallale ning Adojan vist ka . </s> </p>
<p> <s> Eemalt , künka tagant hakkasid paistma Reaktori tornid . </s> <s> Puude vahelt libisesid mööda Suure Orjajärve siniveed , veed , mis peaksid käivitama maailma ajaloo esimese ajas liikumise eksperimendi . </s> </p>
<p> <s> 9.10 </s> </p>
<p> <s> Adojan istus Akadeemia sööklas ja jõi oma hommikust neljandat kefiiri . </s> <s> " Teid kõiki tapab ükskord kohv , " tavatses ta kolleegidele öelda , " kas te joote teda või mitte . </s> <s> Kefiir aga hoiab mind elus . " </s> <s> Õhk oli ärevust täis . </s> <s> Sebiti ringi , tõugeldi , visati närviliselt nalja . </s> <s> Kuid Adojan ei suutnud tabada optimismi ega lõbususenooti . </s> <s> Ebmäärasust oli liiga palju . </s> <s> Ta polnud endale kunagi tahtnud tunnistada , et tema autoriteet oli tegelikult niivõrd kõrge , et skepsis oli ka kollegidesse imbunud . </s> </p>
<p> <s> Adojan jõi väikeste sõõmudega kefiiri ja ootas Keyesi väljakutset . </s> <s> Ta pidi siin istuma ja oma kefiiriga mõtteid koguma . </s> <s> Aeg tuli hetkeks maha võtta , kuigi ajal ei pruukinud varsti enam mingit tähtsust olla . </s> <s> Adojan oli TWAINi teadusjuht , kuid mitte poliitikajuht . </s> <s> Tänaseks oli määratud TWAINi käivitamine , tema ei saanud seda ära hoida . </s> <s> Kui Adojani käest küsiti , kas saab eksperimenti läbi viia , pidi ta vastama " Jah " . </s> <s> Sest sai küll . </s> <s> Aga kui küsiti , mis juhtub , pidi ta vastama " Ei tea " . </s> <s> Sest ta ei teadnud . </s> <s> Tema poolt edasiarendatud Puhhovi teoreemid ei andnud vastust paradoks-konstandile . </s> </p>
<p> <s> TWAINi sai käivitada , aga keegi ei saanud öelda , mis juhtub . </s> <s> Poliitikud ja Globorg arvasid , et teaduses on kõige tähtsam eksperiment läbi viia . </s> <s> Adojani arvates oli teaduses kõige tähtsam teada , mida seni ei teatud . </s> <s> Mõnikord tundus Adojanile , et riiklikult finantseeritav teadus polegi õieti teadus . </s> <s> Kopernik ja da Vinci olid erakud , keegi ei andnud neile raha . </s> <s> Nad ei täitnud tellimust . </s> <s> Ja olid seetõttu vabad . </s> <s> Teadus on mõtlemine , filosoofia kvintessents , filosoofia pole teadus , vaid seisund . </s> <s> Ja teadus pole mitte iialgi poliitika , vähemalt oma ideaalkujul . </s> <s> Samas on teadusel iseeneslik väärtus . </s> <s> Ta areneb , sest inimesed arendavad teda . </s> <s> Kui ollakse mingi avastuse lävel , siis pole mõtet enam kõhelda . </s> <s> Edasi ! </s> <s> Aga ikkagi teeb murelikuks teaduse forsseerimine . </s> <s> Materiaalsed väärtused teaduse stiimulina o n ohtlikud , leidis Adojan . </s> <s> Leiutatakse raha pärast . </s> <s> Mitte iseenesliku mõttelahvatuse valgusel . </s> </p>
<p> <s> Adojani randmel süttis rihma otsas pisike punane paneel . </s> <s> " Adrian , saad sa tulla , jah ? " </s> <s> " Keyes , " mõtles Adojan , " siin ta siis ongi . " </s> <s> Ta lõpetas kiiruga kefiiri . </s> <s> " Puhhov uskus , et ma saan sellega hakkama , " mõtles ta , " Kuid mida ta küll tahtis mulle öelda ... ? " </s> <s> Vana teadlase loppis nägu kerkis ajusopist ta silme ette ... </s> </p>
<p> <s> See oli vaevalt kaks aastat tagasi , siis kui Puhhov oli veel elus . </s> <s> Nad olid Puhhoviga Moskva Ülikooli Ajateaduskonna õppenõukogu saalis . </s> <s> Konverents oli just lõppenud . </s> <s> Puhhov imes oma sigaretti ja põrnitses paari sirgeldust , mida ta nimetas valemiks . </s> </p>
<p> <s> " Sellel kõigel ei ole lahendust , Adik , " ütles Puhhov vaikselt . </s> <s> " Ma saan läbi integraalide leida vajaliku energiahulga , ma saan läbi energia leida temporaaltühiku ja lõpuks Ajavektori koordinaadid , aga see viib kõik jälle algusesse välja . </s> <s> Ajas saab liikuda ja ajas ei saa liikuda . </s> <s> Mida ma tegema pean , Adik ? </s> <s> Nad usuvad ainult esimesse valemisse - ajas saab liikuda . </s> <s> Ma olen geenius ja mees , kes leidis tee ajas liikumiseks . </s> <s> Muu neid ei huvita . </s> <s> Ma andsin neile võimaluse ja nad kasutavad seda . " </s> </p>
<p> <s> " Miks nad ? " küsis Adojan . </s> <s> " Miks mitte meie ? " </s> </p>
<p> <s> " Meie , teadlased , oleme alati need , kes ei oma oma leiutatut . </s> <s> Meie saame osa teadmisest , aga meie teadmised kuuluvad teistele . </s> <s> Poliitikutel on oma plaan . " </s> <s> Puhhov muigas nukralt . </s> <s> " Ma tean , mida nad tahavad --mdash ; nad tahavad maailma parandada . </s> <s> Nad tahavad minna ajas tagasi ja teha maailma paremaks . </s> <s> Kujutad ette , nad on hullud . </s> <s> Minna minevikku , või saata midagi minevikku , et see muutuks . </s> <s> See on absurd . " </s> </p>
<p> <s> Adojan lõi käega . </s> <s> " Jäta , sa ei usu seda isegi . </s> <s> Nad ei ole ometi nii rumalad . </s> <s> Me saadame midagi ajas tagasi , seda küll . </s> <s> Kuid mitte ometi selleks , et olevikku muuta . " </s> </p>
<p> <s> " Nojah , " Puhhov kustutas sigareti , " nad ei ütle seda otse välja . </s> <s> Aga poliitikud annavad raha , ja nende sõnade taga on just see --mdash ; minna , kurat võtaks , ajas tagasi . </s> <s> Seal midagi ära tsurkida ja jääda ootama , et see kuradima maailm läheks paremaks . </s> <s> Kui naiivne ... ja kui ohtlik . " </s> </p>
<p> <s> Puhhov tõusis ja astus akna juurde . </s> <s> " Kui me ainult teaksime , miks miski eksisteerib , võiks see ju teoreetiliselt võimalik olla . </s> <s> Aga me ju ei tea . </s> <s> Jah , ma olen geniaalne teadlane , ma avastasin " Aja saladuse " , nagu kirjutatakse , aga mulle pakkus see teoreetilist , teadlase naudingut . </s> <s> Siis hakkasid äkitselt laekuma hullumeelsed summad , loodi see teie akadeemia seal Canada pärapõrgus , läks lahti kogu see tingel-tangel . </s> <s> Ja olgu ma neetud , kui selle taga ei ole Globorgi soov maailma parandada . " </s> </p>
<p> <s> Adojan üritas Puhhovi juttu sekkuda . </s> <s> " Aga , Mihhail , " peatas ta teadlase kõnevoolu käega vehkides , " lõppeks selleks me teadusega tegelemegi . </s> <s> Et maailma parandada . </s> <s> Kui inimesele on juba mõistus antud , peab ta seda kasutama . </s> <s> Selles ongi tsivilisatsiooni mõte . " </s> </p>
<p> <s> Puhhov vaatas nukralt tühjusesse . </s> <s> " Me ei tea , milles on tsivilisatsiooni mõte . </s> <s> Võibolla selles see mõte ongi . </s> <s> Mitte teada . </s> <s> Teadmatus suunab ja sunnib arengut . </s> <s> Teadlikkus kultiveerib religiooni ja unustust , sest õiget teadmist ei saa kunagi olemas olla . </s> <s> Areng ja tsivilisatsioon pole samased , arenguga ei saa mõõta tsivilisatsiooni edukust , sest arusaam edukusest tuleneb arengust . </s> <s> Meile on mõistus antud , jah . </s> <s> Inimkond leiutas ratta , õppis kasutama tuld , avastas triibulise hambapasta , lendas kosmosesse ja nagu ma kuulnud olen , aretab kodustatud alligaatoreid . </s> <s> Aga kas me oleme nüüd sellepärast rohkem inimesed ? " </s> </p>
<p> <s> Adojan naeris , päris südamest . </s> <s> " Ei , ei . </s> <s> Lihtsalt mõistusega kaasneb teadmistejanu . </s> <s> Soov näha silmapiiri taha . " </s> </p>
<p> <s> Puhhov vastas samuti lõbusamalt . </s> <s> " Minult imevad nad selle kõik välja . </s> <s> Egas ma tõrgugi vastu , ma annan neile Aja Saladuse . </s> <s> See on veel poolik , seda küll . </s> <s> Aga keegi kindlasti jõuab kunagi lahenduseni . </s> <s> Kuid kas sa suudad ette kujutada , mis kõik juhtuda võib , kui neil õnnestub midagi ajas tagasi saata ? </s> <s> Mis juhtuks , kui see avalikuks saaks ? </s> <s> Ma ei mõtle siin kihlvedudesõlmijaid ega antiigikaupmehi , kes ilmselt ajasrändamist rahaks hakkavad pöörama . </s> <s> Ei , kõige hirmsam on teadmatus , või õigemini hirmu puudumine seesuguste eksperimentide ees . </s> <s> Ma kardan kohutvalt oma valemit , seda , mis ütleb , et aeg on universaalne . </s> <s> Ma ei tea , mida see tähendab , aga ma kardan . </s> <s> Olgu , sa tead , et mind pole kauaks . </s> <s> Sina pead võtma teadusliku vastutuse kogu selle eksperimendi eest . </s> <s> Sa pead seda mulle lubama ! " </s> </p>
<p> <s> Adojan lubas . </s> </p>
<p> <s> 9.45 </s> </p>
<p> <s> Keyes ja Adojan istusid Keyesi kabinetis . </s> <s> Keyesi tuju oli võrdlemisi hea , kuid Adojan teadis , et Keyes peidab tegelikult lõbusa olemise taha oma närvilisust . </s> <s> Üldiselt hakkas Adojanile kõik juba närvidele käima ja ta põrnitses Akadeemia esimeest tülgastunult . </s> <s> Keyesi laual tiksus neljasaja aasta vanune kell . </s> <s> Kell oli väga ilus ja väga kallis . </s> <s> Selle oli Keyesile kinkinud Globorg . </s> <s> " Minevik näitab meile olevikku , kuid mitte tulevikku , " mõtles Adojan alati , kui ta seda kella nägi . </s> </p>
<p> <s> " Nüüd on nii , Adrian , " lausus Keyes , " et kui alt , Suurest Auditooriumist , tuleb signaal , et TWAINi tarbeks on kõik niiöelda valmis seatud , helistan ma Globorgi Jordanile . </s> <s> Kannan talle ette niiöelda asjade seisu . </s> <s> Ja N'Mwana annab korralduse niiöelda nupule vajutada . " </s> </p>
<p> <s> " Niiöelda " oli Keyesi lemmiksõna . </s> <s> Adojanil käis iga kord , kui ta seda sõna kuulis , ihust värin läbi . </s> </p>
<p> <s> " Mul ei ole veel lõplikke tulemusi , " ütles Adojan , " me ei tea , mis juhtub . </s> <s> Me saame ajavektori suunata x- punktile minevikus ja niiöelda nupule vajutada aga me ei või teada , mis juhtub . " </s> </p>
<p> <s> Keyes neelas " niiöelda " torke alla . </s> <s> " Ehhee , just siis me saame teada , mis juhtub , " pareeris ta . </s> <s> " Just siis me saamegi teada , kui me nupule vajutame . </s> <s> Ära seda ära unusta . </s> <s> Kui katse käik oleks 100% ette teada , poleks üldse mõtet seda läbi viia . " </s> </p>
<p> <s> " Ma arvan , et me ei arvesta piisavalt vastutusega , mis kaasneb , " vastas Adojan . </s> <s> " Ma arvan , et meil pole õigust seda eksperimenti veel läbi viia . </s> <s> Isegi , kui meil õnnestub see objekt minevikku saata , pole mingit garantiid selle ohutuses . </s> <s> Ma ... " </s> </p>
<p> <s> Keyes katkestas Adojani . </s> <s> " Ära unusta , et kogu eksperimendi niiöelda logistika on Puhhovi enda poolt , niiöelda postuumselt kinnitatud . " </s> </p>
<p> <s> Siin kasutas Keyes Adojani arvates oma " niiöelda " fraasi õigustatult . </s> <s> Peale Puhhovi surma sai Adojan Puhhovi depositeeritud pärandi , mis sisaldas tema viimaseid arvutusi ja TWAINi logistikat , millest kellelgi seni veel aimu polnud . </s> <s> Ese X , milleks Puhhv oli valinud kõige harilikuma kustukummi , asetatakse ajareaktorisse . </s> <s> Siis vajutatakse seda Keyesi " niiöelda " nuppu , ning kustukumm sooritab esimese ajareisi maailma ajaloos . </s> <s> Ajareaktor ise , kuhu kustukumm asetatakse , on suur ja võimas seadeldis . </s> <s> Kuid tema sees on kaks uraaniga taadeldud seifi , neist ühe , seifi " A " sisse ese X asetubki . </s> <s> Kustukumm X saadetakse seifist " A " seifi " B " . </s> <s> Ajas tagasirände aeg on 10 minutit . </s> <s> Seega peaks ju olema 10 minutit enne eksperimendi algust kustukumm juba seifis " B " . </s> <s> Puhhov oli aga kategooriliselt keelanud seifi " B " avamise e n n e TWAINi algust . </s> <s> See põhjustavat eksperimendi kordasaatmise võimatuse . </s> <s> Kuid mõlemale seifile on installeeritud taimerid ja sensorid , mis näitavad täpselt eseme " ülekandmise " ja " laekumise " kellaaega . </s> <s> Kumbagi seifi ei saa avada enne eksperimendi läbiviimise algust . </s> <s> Niisiis põhjustab niiöelda nupulevajutamine kustukummi kandumise seifi " B " 10 minutit ajas tagasi . </s> <s> See Puhhovi skeem oli vastuvaidlemata Akadeemia juhtkonna poolt heakskiidetud . </s> <s> Tagatud oli nii turvalisus , diskreetsus kui teaduslik tõestatus . </s> <s> Mõlemad seifid olid ülirange elekroonilise ja inimeste valve all . </s> <s> Elektroonika kontrollis seife , inimesed elektroonikat , teised inimesed kontrollijaid ja Keyes kontrollijate kontrollijaid . </s> <s> Pealegi oli ilmselt ainult elektroonikal aimu , millega ta täpselt tegeleb ja mida valvab . </s> <s> Kõik ülejäänud kontrollmeeskonnad tegutsesid " tarvis teada " põhimõtte alusel . </s> <s> See tähendab , nad ei teadnud midagi . </s> </p>
<p> <s> Adojan lõi resigneerunult käega . </s> <s> " Puhhovi viimaseid valemeid pole mul nagunii õnnestunud lõpuni lahti mõtestada . </s> <s> Niipalju kui ma neist mõistan , ei välista nad ajarännu võimalust per se , lõppeks annavad nad ju selle täpse mehhanismi . </s> <s> Kuid nad sisaldavad iseenesliku paradoksi . </s> <s> Valemid välistavad iseenda , kui nad on tõepärased . </s> <s> Ja nad on . " </s> </p>
<p> <s> Kuid Keyes oli juba kõik läbi mõelnud . </s> <s> " Me avastame siin uut ajastut , mees . </s> <s> Puhhov , sina ja meie kõik saame surematuks . </s> <s> See paradoks on normaalne . </s> <s> Sa tead , et Kaufmani analüüsigrupp on paradoksi seletanud kui täiesti loomuliku niiöelda murdepunkti . </s> <s> Sest ajas rändamine pole ju loogiliselt võttes võimalik . </s> <s> Ei saa kohtuda iseendaga . </s> <s> Ei saa tappa oma esivanemaid . </s> <s> Üldsegi ei saa mitte midagi ajaloos muuta , sest kõik , mis juhtub , juhtub seepärast , et kõik eelnev on juhtunud . </s> <s> Sellepärast ongi paradoks-konstant loomulik . </s> <s> Ajavektori koordinaadid ei saa eksisteerida . </s> <s> Aga neid saab energiaga suunata . " </s> </p>
<p> <s> " Suunata saab vektorid , kuid mitte mateeriat , " vastas Adojan . </s> <s> " Ja sa tead sama hästi kui mina , et Kaufmani grupp andis sellised vastused , nagu neilt oodati . </s> <s> Kuigi , mnjah , nad on loogilselt formuleeritud ja suures osas paikapidavad . </s> <s> Siiski ei lahenda nad paradoks-konstandi olemust . " </s> </p>
<p> <s> " Adrian , " Adojanile tundus , et Keyes hakkab nagu õhku täis minema . </s> <s> " Adrian , me viime TWAINi läbi . </s> <s> Ma ootan vaid ühte kinnitust . </s> <s> See toimub ja see õnnestub . </s> <s> Pealegi ei kavatse ma sinuga siin vaidlema hakata . </s> <s> Ma kutsusin su selleks , et sulle tänu avaldada . " </s> </p>
<p> <s> Keyes tõusis püsti ja asetas ühe käe oma iidsele lauakellale . </s> <s> " Adrian , " jätkas ta , " Suur töö on tehtud , palju higi valatud ja energiat ohverdatud . </s> <s> Kui põhiline ohverdus on veel ees . </s> <s> Täna avaneb inimkonnale niiöelda uks aega , ajalukku ja tulevikku . </s> <s> Sinu panus selle kõige juures on üsna suur . </s> <s> Ma ütleksin isegi , et hindamatult suur , ja on arusaadav , et praegu on kõige ebasobivam aeg rääkida niiöelda materiaalsetest ergutustest , mis meie suure projektiga kaasnevad . </s> <s> Siiski tahaksin ma , et niiöelda inimkonna senise eksistentsi niiöelda alustalasid vapustava sündmuse teokstegemine ei mööduks meie usinale teadlaskonnale niiöelda stiimulita . </s> <s> Kuna sinu panus on olnud , nagu ma juba mainisin , hindamatult suur , siis on mul hea meel sulle teatavaks teha , et Globorgi juhtkond on otsustanud TWAINi eduka kordamineku , milles me keegi ei kahtle , korral , paljudele meie teadlastele ... " </s> </p>
<p> <s> Adojanil läks summa suurus kõrvust mööda . </s> <s> Midagi nende jutuajamise alguses oli talle kõrvu jäänud , midagi olulist . </s> <s> Midagi , mis oli käivitanud kiire mõteteahela , mille otsad oleksid pidanud kokku jooksma , kuid ei jooksnud . </s> <s> Midagi , mis oli ... </s> </p>
<p> <s> Telefon tegi häält . </s> </p>
<p> <s> " ... saab areneda ja õitseda , sest teadus on oma olemuselt ... " </s> <s> Keyes vakatas ja haaras toru ja kuulas kulme kortsutades . </s> <s> Seegi on närvilisuse tundemärk , teadis Adojan . </s> <s> Ilmselt oli helistajaks Suur Auditoorium ja sõnumiks valmisolek number üks , sest Keyes ei vastanud helistajale midagi , vaid valis kiiresti uue numbri . </s> </p>
<p> <s> Adojan mõtles , et milleks kõik see satelliittelefonidega helistamine , kui visuaalfoniga oleks palju otstarbekam kohtumisi korraldada . </s> <s> Siis tuli talle meelde , et satelliit tagab suurima julgeoleku ja ta ohkas . </s> </p>
<p> <s> Loomulikult oli see tõhk Jordan , kellele Keyes nüüd helistas . </s> <s> Kes muu . </s> <s> Adojan nägi aupaistet Keyesi näol , esimehe silmad täitusid pisaratega . </s> <s> Tundus , et Keyesil on raske hingata . </s> <s> Adojan teadis , et nüüd on tema koht all , Suures Auditooriumis , seal kus TWAIN teoks saab . </s> <s> Või ei saa . </s> <s> Kuid enne peab ta oma laboratooriumist läbi minema , sest see miski , mis oli ta alateadvusele mingi saladuse võtit andmas , tahtis meeldetuletamist . </s> </p>
<p> <s> " Loomulikult , " kuulis Adojan Akadeemia esimeest rääkimas . </s> <s> " Loomulikult . </s> <s> See on suur au . </s> <s> Kõik plaanipäraselt . </s> <s> Jah ... </s> <s> Me saame sellega hakkama . </s> <s> Jah ... </s> <s> Ma tänan , ma olen väga tänulik . " </s> <s> Keyes pani toru hargile . </s> <s> " President andis loa , " ütles ta . </s> </p>
<p> <s> Kell sai 9.50. </s> </p>
<p> <s> " Me peaksime nüüd alla minema , " ütles Keyes . </s> <s> Ja enam ei suutnud ta pisaraid tagasi hoida . </s> </p>
<p> <s> " Pagan võtaks , " mõtles Adojan , kui ta esimehe kabinetist väljus , " see tähendab talle ikka meeletult palju . " </s> </p>
<p> <s> Globorgi Peakorter Washington DC , USA aasta 2179 , 12. juuli , kl 9.50 </s> </p>
<p> <s> President N'Mwana ja nõunik Jordan seisid püsti . </s> <s> Mõlemal oli käes pokaal mineraalveega . </s> <s> Nad vaatasid seinal asuvat suurt ekraani , millelt kuvus Ajaakadeemia Suur Auditoorium , kus oli kõik TWAINi jaoks valmis seatud . </s> <s> Globorgi peakorter asus Põhja-Canadast umbes 5000 kilomeetrit eemal Washingtonis . </s> <s> Jordan oli nii igaks juhuks oma luksuskorteri Akadeemias hüljanud ja sõitnud Presidendi juurde . </s> <s> Tema esindas teadlastegruppi , kes TWAINi ette valmistasid , kõige kõrgemal tasemel . </s> </p>
<p> <s> Jordan vaatas , kuidas president rääkis telefoniga . </s> </p>
<p> <s> Otsus oli tehtud , käsk oli antud . </s> <s> Kell 10.00 vajutatakse Ajaakadeemias nupule . </s> </p>
<p> <s> " See oli õige otsus , Victor , " lausus Jordan , kui N'Mwana oli toru ära pannud , " ainuõige otsus . </s> <s> Niipalju raha on kulutatud , niipalju energiat raisatud . </s> <s> Me oleme kogu aeg olnud õigel teel . </s> <s> See Adojan on ammu reaalsustaju kaotanud . </s> <s> Ainult Keyes tunneb endal lasuvat vastutuskoormat . " </s> </p>
<p> <s> " Jah , " vastas president vaikselt , " jah , ma tean . </s> <s> Ja ma tänan jumalat et ta on selle vastutuse ka minu peale pannud . " </s> </p>
<p> <s> Mõlemad vaikisid , keskendudes oma tähelepanu kuvarile . </s> <s> Minutid kulusid . </s> </p>
<p> <s> " Praegu on see ainult kustukumm , " mõtiskles N'Mwana kuuldavalt , " homme juba kogu minevik , olevik ja tänapäev . " </s> <s> Ta vaatas verdtäisvalgunud silmadega oma käe all olevale värvifotole , mis kujutas noorepoolset pikkade juustega ja habemega napis riietuses meest . </s> <s> " Ja meie pääsemine , " lisas ta mõttes . </s> </p>
<p> <s> " Nüüd , Victor , nüüd kohe , " hüüatas Jordan , " vaata , Keyes läheneb puldile . </s> <s> Kohe nüüd see juhtub ! " </s> <s> Erutusest pillas ta oma veepokaali käest . </s> <s> See kukkus pehmelt vaibale ja kihisev vedelik valgus vaibale . </s> </p>
<p> <s> Ülemaailmne Ajaakadeemia Rae , Canada , McKenzie district 12. juuli , kl 9.57 </s> </p>
<p> <s> Adojan l e n d a s oma laboratooriumist välja . </s> <s> MA PEAN JÕUDMA , karjus ta mõttes . </s> <s> Ta jooksis , tormas meeleheitlikult läbi tühjade koridoride Suure Auditooriumi poole . </s> <s> Kõik majasisesed kommunikatsioonivahendid olid turvalisuse huvides välja lülitatud . </s> <s> Ta pidi f ü ü s i l i s e l t kohale minema , ta ei saanud helistada . </s> <s> KURADI HULLUD OMA JULGEOLEKUGA . </s> <s> Mitte iialgi varem , mitte iialgi polnud kogu maailma saatus olnud ühe inimese kätes . </s> <s> Õigemini jalgades . </s> </p>
<p> <s> Kui hämmastav see on , et lahendus , mis on nii lihtne ja elementaarne ja mis on kogu aeg olemas , jõuab su mõistuse teadvustavasse osasse alles pärast mingi IMBETSILLI juhuslikku mõtteavaldust . </s> </p>
<p> <s> Kuidas oligi Keyes oma kabinetis vaevalt kümme minutit tagasi öelnud ? </s> <s> EHHEE , JUST SIIS ME SAAMEGI TEADA , MIS JUHTUB , JUST SIIS ME SAAMEGI TEADA , KUI ME NUPULE VAJUTAME ! </s> </p>
<p> <s> Ja tema , Adojan , oli vastu võtnud mingi õhkõrna signaali alatedvuses vastsündinud kontaktist , kuid oma melanhoolias ei suutnud ta sellele keskenduda . </s> <s> Laste suust pead sa seda kuulma ... </s> </p>
<p> <s> JUST SIIS ME SAAMEGI TEADA , MIS JUHTUB , KUI ME NUPULE VAJUTAME ! </s> <s> Nii oli Keyes öelnud . </s> <s> AGA EI SAA JU , oli siis Adojani alateadvus vastu kriisanud . </s> <s> Sest paradoks-konstant ... </s> <s> MITTE IIALGI EI SAA ! </s> </p>
<p> <s> Adojan oli Keyesi kabinetist oma laboratooriumisse jooksnud . </s> <s> Ta kuvas kiiresti Puhhovi valemid . </s> <s> NII , SIIN SEE PARADOKS OLIGI . </s> <s> Läbi integraalide saab leida vajaliku energiahulga , läbi energia saab leida temporaaltühiku ja lõpuks Ajavektori koordinaadid , aga see viib kõik jälle algusesse välja . </s> <s> Ajas saab liikuda ja ajas ei saa liikuda . </s> <s> Ta oli vaadanud Puhhovi arvutusi uue , VALGUSTATUD pilguga . </s> <s> Nüüd oli kõik lihtsamast lihtsam . </s> <s> Aeg on universaalne , kehtib ALATI JA KÕIKJAL . </s> <s> Ajas saab liikuda j a ei saa liikuda . </s> <s> Eset saab ajas liigutada ja ei saa liigutada . </s> <s> SELLEPÄRAST , ET ESE LIIGUB KOOS AJAGA JA AEG KOOS ESEMEGA . </s> <s> Ei saa olla minevikku ja tulevikku , ON AINULT OLEVIK , SEST AEG ON UNIVERSAALNE . </s> <s> Ta eksisteerib AINULT siin ja praegu . </s> <s> Ja Adojan hakkas jooksma . </s> <s> Kui ma saaksin vähemalt selle mõtte lõpuni mõelda , EDASI EI TULE JU MIDAGI . </s> </p>
<p> <s> See on APOKALÜPSIS , mõtles Adojan , kui ta jooksis . </s> <s> HULLEM KUI APOKALÜPSIS . </s> </p>
<p> <s> KUI ME SAADAME AJAS MIDAGI TAGASI , SAADAME ENNAST KOOS AJAGA TAGASI . </s> <s> ME PEATAME AJA . </s> <s> SEE ON SURNUD RING , AEG KESTAB SIIS MINEVIKUST AINULT SELLE HETKENI , MIL TA TAGASI SUUNATAKSE . </s> <s> Kustukumm lõpetab aja ja meie maailma ! </s> </p>
<p> <s> Adojan nägi koridori lõpus Suure Auditooriumi ust . </s> <s> Siis kuulis ta sireeni . </s> <s> Keyes vajutas " niiöelda " nupule . </s> <s> 10 minutit ! </s> <s> Kogu edasise aja pikkus . </s> </p>
<p> <s> Ülemaailmne Ajaakadeemia aasta 2179 , 12. juuli , kl 9.50 </s> </p>
<p> <s> " Me peaksime nüüd alla minema , " ütles Keyes . </s> <s> Ja pisarad voolasid ta silmist . </s> </p>
<p> <s> " Pagan võtaks , " mõtles Adojan " See tähendab talle ikka meeletult palju . " </s> <s> Mingi alateadvuses välgatanud sähvatus ei andnud talle rahu . </s> <s> Ta pidi veelkord oma laboratooriumisse minema . </s> <s> Ta hakkas jooksma . </s> </p>
<p> <s> Globorgi Peakorter aasta 2179 , 12. juuli , kl 9.50 </s> </p>
<p> <s> President N'Mwana ja nõunik Jordan seisid püsti . </s> <s> Mõlemal oli käes pokaal mineraalveega . </s> <s> Nad vaatasid seinal asuvat suurt ekraani , millelt kuvus Ajaakadeemia Suur Auditoorium , kus oli kõik TWAINi jaoks valmis seatud . </s> </p>
<p> <s> Jordan vaatas , kuidas president rääkis telefoniga . </s> </p>
<p> <s> Otsus oli tehtud , käsk oli antud . </s> <s> Kell 10.00 vajutatakse Ajaakadeemias nupule . </s> </p>
<p> <s> " See oli õige otsus , Victor , " lausus Jordan , kui N'Mwana oli toru ära pannud . </s> <s> Kümne minuti pärast vajutas Keyes Ajaakadeemias nupule ... </s> </p>
<p> <s> Ülemaailmne Ajaakadeemia aasta 2179 , 12. juuli , kl 9.59 </s> </p>
<p> <s> Adojan jooksis . </s> <s> Koridori lõpust paistis Suure Auditooriumi uks . </s> <s> Keyes vajutas " niiöelda " nupule . </s> <s> KUI ME SAADAME AJAS MIDAGI TAGASI , SAADAME ENNAST KOOS AJAGA TAGASI . </s> <s> ME PEATAME AJA . </s> <s> SEE ON SURNUD RING , AEG KESTAB SIIS MINEVIKUST AINULT SELLE HETKENI , MIL TA TAGASI SUUNATAKSE . </s> </p>
<p> <s> Kui ma ei jõua neid peatada , siis jäävad mulle veel kümme minutit , mõtles Adojan . </s> <s> JÄÄVAD IGAVESEKS . </s> </p></div1>
    </body>
  </text>
</TEI>
</teiCorpus>
</teiCorpus>
