<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Rannahiidsed </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Rannahiidsed </head>
<p> <bibl> <author> <s> Karen Orlau </s> </author> </bibl> </p>
<p> <s> Külajutud on halastamatud ja põhjalikud . </s> <s> Mida täpselt ei teata , mõeldakse juurde ja see läheb paljus täppi . </s> <s> Eitedel on terav silm , mis tabab ühest ettevaatamatust liigutusest ära selle , mida varjata taheti . </s> <s> Neid ära petta on — peaaegu — võimatu , see nõuab liiga palju enesevalitsemist ja ebainimlikku järjekindlust . </s> <s> Moorid on uskumatult uudishimulikud . </s> <s> Nad ei pea paljuks südaöösel naabri aknast sisse piilumas käia , kui on arvata , et sealt midagi uut näha võib . </s> </p>
<p> <s> Kunagi ma arvasin , et külanaised teavad kõigist kõike . </s> <s> Paadisadama ja poesaba sosinad jäid mu meeltesse kinni nagu sõnumid varjatud saladustest , mida vanemad ja targemad nii enesestmõistetavalt teadsid ning mida mina ise aimatagi ei osanud , sest olulisemad asjad täiskasvanute maailmast ei omanud minu jaoks veel mingit tähendust . </s> <s> Saladused , mida lastele rääkida ei tahetud , tekitasid kadedust ja ebamäärast lootust , et kui vanemaks saan , tean kõike nagu nemadki . </s> </p>
<p> <s> Puhas juhus — pole küll alust arvata , et selles oli midagi seatut — kummutas mu usu külanaiste kõigeteadmisesse . </s> <s> Nagu oleks ühe maailma alt avanenud korraga uus , vähemalt sama suur maailm , millest keegi teine peale minu midagi ei aimanudki . </s> <s> See on üksjagu kõhe kogemus ja raskestitalutav teadmine , eriti nii noorele . </s> </p>
<p> <s> Ma ei saanud aru , kuidas nad ometi ei märganud . </s> <s> Mõni inimene võib tõesti olla nagu meri , mille pinnalt päikesevalgus vastu peegeldab ja mille põhjas võib olla ... kõike . </s> </p>
<p> <s> Asi sai tegelikult alguse just külajuttudest . </s> <s> Neist imbus minussegi teadmisi ja poolteadmisi ümberkaudseist , suhtumisi ja hoiakuid , ilma et õieti tähelegi panin . </s> <s> See on kohaliku päritolu paratamatus ja privileeg . </s> </p>
<p> <s> Võõrastega on külarahvas napisõnaline , aga kui oled oma veri , siis ei loe seegi , et elad teist põlve linnas . </s> <s> Sind kutsutakse südamlikult sisse , pakutakse kohvi ja värsket suitsukala , mis tuuakse lauale koos võitopsi ja kausitäie mundris kartulitega . </s> <s> Sinu perekonnanime perenaine ei tea , sest seda pole vajagi . </s> <s> Sest sa oled ju see " Jaanikse tidrik " ja sellega on asi selge . </s> <s> Omakülainime . </s> <s> Kõik uudised räägitakse hoole ja armastusega ära . </s> <s> Sa kuulad , imestad seal , kus seda oodatakse , ja pärid lähemalt , kui tuleb lähemalt pärida , täites nii omamoodi rituaali . </s> <s> Rituaal näeb ette ka seda , et ei küsides ega vastates ei võta kumbki Liivotsa nime suhu . </s> <s> Omad seda ei tee . </s> </p>
<p> <s> Juba väikestena tajusime Liivotsa ümbritsevat salapära , aga see ei tõmmanud ligi , vaid peletas eemale . </s> <s> Kindlasti mõjus meile ka täiskasvanute pime hirm selle talu ees . </s> <s> Mida vanemaks me saime , seda rohkem hakkasime suurte inimeste juttudest aru saama — varem lasime teatud vihjed ja ümbernurgaütlemised lihtsalt kõrvust mööda ning lihtsustasime need lood nõiamuinasjuttudeks . </s> <s> Aga ka see , et hirmu tagamaad selgemaks said , ei vähendanud pelgu sugugi , andis sellele lihtsalt elu ja sügavust juurde . </s> </p>
<p> <s> Liivotsa oli vana ja käestlastud talu , mis asus teistest eraldi , rannaserva pidi umbes pool kilomeetrit külast väljas . </s> <s> See vahemaa poleks mujal ju midagi , aga meil , nagu paljudes teisteski rannakülades , seisavad majad piki mereäärt aed-aia kõrval koos . </s> </p>
<p> <s> Rand ei olnud Liivotsa all suurem asi . </s> <s> Maja alla ulatus vesine ja kivine sodiheinamaa , poolenisti kõdunevat merekõntsa täis , mis soojal ajal üsna hullult haises . </s> <s> Liivotsa asus neemenuki taga . </s> <s> Küla pool neeme oli väike selgeveeline Liivalaht — ainus rannariba sealkandis , kus oli liivapõhi . </s> <s> Teisel pool oli Riimilaht — samasugune sogane pilliroogu kasvanud rand nagu Liivotsa allgi , lisaks jooksid lahte mitmed soo-ojad ning tõid sinna punast turbavett . </s> <s> Ujumas ei kõlvanud seal käia , vesi oli punane ja roojane . </s> </p>
<p> <s> Liivotsa akendel olid pooled klaasid puudu ning see ainult süvendas laokilejäetud maja trööstitust . </s> <s> Koja ümber vohasid raudnõgesed ning ka kunagine aed , milles ainult metsistunud õunapuid võis ära tunda , oli umbe kasvanud . </s> <s> Hämarikus ei julgenud keegi piki randa Liivotsast mööda minna , ikka tehti sisse suur kaar ja mindi mööda maanteed . </s> </p>
<p> <s> Ometi elas Liida selles majas . </s> <s> Suitsuriba tõusis korstnast ainult pakasega , muidu istus Liida voodis teki sees . </s> <s> Külast toodi talle paar korda nädalas toitu . </s> <s> Paistis , et see oligi kõik , mida vana naine eluks vajas , sest ta ei käinud kordagi poes ega pidanud peenraid . </s> <s> Õieti ei käinud ta päeval üldse majast väljas . </s> <s> Räägiti , et öösiti on teda rannas nähtud , Liida olevat jalgupidi Riimilahe punases vees ringi kahlanud ja omaette poolsegaselt pomisenud , nagu ajaks kellegagi juttu . </s> </p>
<p> <s> Lastele oli antud karm keeld , et nad peale hämaruse saabumist Liivalahes ei mängiks , aga ega me sinna kippunudki . </s> <s> Keegi ei tahtnud pimedal rannal Liivotsa nõiaga kokku saada . </s> </p>
<p> <s> Ühel jaanitulel nägime teda siiski . </s> <s> Suuremad poisid ja tüdrukud hüppasid juba üle tule , Merimägede Valmar mängis lõõtsmoonikut ja moorid laulsid . </s> <s> Vanemad inimesed istusid luiteharjadel , meie jooksime rannas ja rannalepikus ringi . </s> <s> Korraga jättis vana- Valmar mängu katki . </s> <s> Liivotsa poolt lähenes peoplatsile suurekasvuline kõhn vanaeit . </s> <s> Kõik vahtisid ammulisui , kuidas ta randa mööda külarahva poole rühkis , valged juuksesalgud rätiku alt lehvimas ja paks talvemantel ümber kisutud . </s> <s> Liida nägu oli lai ja üleni hallikasvalge , nii et esimese pilguga ei märganud ei suud ega silmi . </s> <s> Ta ei vaadanud kellelegi otsa , ei tervitanud kedagi , vaid istus peoplatsi serva maha , teistest veidi eemale . </s> <s> Ta nägu oli pööratud mere poole ja sinna ta kogu selle õhtu ainiti vaataski , oma laia ülakeha aeglaselt edasi-tagasi koogutades . </s> <s> See oleks võinud mõjuda haletsusttekitavalt , aga kogu Liida hoiak ning tema ilme olid selleks liiga kurjakuulutavad . </s> <s> Inimesed nihkusid eemale ja püüdsid mitte tema poole vaadata . </s> <s> Emad võtsid väiksemad lapsed sülle . </s> <s> Paar moori tõusid püsti ja läksid tasakesi ära . </s> <s> Vanematel naistel oli Liida vastu kõige sügavam vimm . </s> </p>
<p> <s> Sakutatud pidu võttis küll tasapisi tuurid üles , sest kohal oli ometi noori õllekuraasiseid külamehi . </s> <s> Hoog ei saanud siiski päris endiseks , kuni see võigas kuju seal istus ja omaette tasakesi koogutas . </s> <s> Ühel hetkel tõusis ta aga püsti ja läks ära , samamoodi vaikides ja endassetõmbunult , nagu oli tulnudki . </s> <s> Peoliste pilgud saatsid teda , kuni ta hämarusse kadus . </s> </p>
<p> <s> Me kartsime Liidat ennem juba niikuinii , aga pärast jaanituld tundsime ta ees kabuhirmu . </s> <s> Raske öelda , millest see tuli — ilmselt oli ta olekus midagi niivõrd võigast ja ebaloomulikku . </s> <s> Õhtuti oli raske magama jääda , kui kujutlesime , kuidas ta pimedas mööda küla käib ja meie akendest sisse vaatab . </s> <s> Kui me mängudega videviku peale jäime , läksime kobaras koos külla tagasi , sest üksi minnes tikkus vägisi peale tunne , et vana Liivotsa nõid seisab sealsamas mõne suurema kivi või puutüve taga , astub sealt kohe välja ja sirutab oma suured konkskäpad meie poole . </s> </p>
<p> <s> Külas teatakse üksteise elulugusid tavaliselt oma kolm-neli põlve ette ja taha . </s> <s> Liivotsaga oli lugu teine , sest sealsed asukad ei olnud põliselanikud . </s> <s> Vana Liivotsa , Liida isa Juhan , oli tulnud kusagilt Noarootsi kandist . </s> <s> Mehel oli kaasas kaks last — poeg Kusta oli paariaastane ja Liida sülelaps . </s> <s> Räägiti , et kuigi Kusta on nagu isa suust kukkunud , olevat õde üsna teist nägu . </s> <s> Võib-olla , jah , emasse , aga tont seda teab . </s> <s> Ema ise olla varsti peale lapse sündi uppunud . </s> <s> Rannarahva jaoks küllaltki tavapärane surm , aga eided sosistasid . </s> <s> Nemad mäletasid veel neid aegu , kui saartel olid vanad kombed alles ja kui naine sohki läks , jäeti ta tormiga aerudeta paadiga avamerele , hoolimata keisrist , kuradist ja kroonukohtust . </s> <s> Mõistagi oli see just selline jutt , mis külamuttidele meeldis ja mida nad mõnuga rääkisid . </s> <s> Kes seda uskus või ei uskunud , aga Liivotsale andis see süngust ainult juurde . </s> </p>
<p> <s> Räägiti veel , et Liivotsa Juhan oli randa tulles hull töömees olnud , koha aasta-paariga üles ehitanud , käinud hoolega kirikus ja oli õige mees võrgupaadis — ühesõnaga , temaga arvestati . </s> <s> Omaks ei võetud , sest ta oli morni ja kinnise loomuga ning üldse juhtus harva , et esimese põlve uustulnukas täieõiguslikuks külaliikmeks saab . </s> </p>
<p> <s> Mida aeg edasi , mida suuremaks Kusta ja Liida kasvasid , seda enam hakkas Juhan jooma . </s> <s> Lapsed peitsid end isa viinatuuride ajal naabrite juures Miidutalus , sest Juhan oli raske käega ja kippus purjuspäi lastele kallale — eriti Liidale . </s> <s> Tüdruk käis pahatihti sinisekspekstud näoga kõrtsis viina järel , ise morn nagu tormivares . </s> <s> Ega ta kunagi kellegagi eriti pikalt rääkinudki . </s> <s> Kui keegi teda kõnetas , pomises ta midagi nii ohmakat , et teda peeti mõistuselt puudulikuks . </s> <s> Väljanägemiselt tal viga ei olnud — suure kondiga ja lihtsa olemisega tüdruk . </s> <s> Vend oli see-eest päris piltpostkaardipoiss , mängis lõõtsa ja käis juba mõneteistaastasena piiritusekuningas Krönströmi paatides . </s> <s> Kusta oli vist ainuke , kes nii noorena kaasa võeti ja see andis talle kuraasi veelgi juurde . </s> <s> See ei takistanud tal siiski leivaisast pilkelaule tegemast , pealegi olid kuninga hullud eluviisid poisil koguaeg ristipidi hambus . </s> <s> Koduse karmi kasvatuse asi — Vana- Juhan ei sallinud kergemeelsust silmaotsaski . </s> </p>
<p> <s> Kui Krönström , laia joonega nagu ta oli , kinkis külavaestele oma nooda , laulis Kusta kõrtsiukse peal : </s> </p>
<p> <s> Kes ei jäksa suve oota , eks see tõmma vaestenoota . </s> <s> Kui on vaesu liiga vähe , tuleb teisi juure teha . </s> <s> Mees võib ikke abi anda , käies nuugalt tädiranda . </s> </p>
<p> <s> Krönström oli tõesti täies elujõus mees ja mõnelgi külavaesel oli tema nägu peas . </s> <s> Sellesse suhtuti nii ja teisiti , mõned naersid , mõned kiitsid takka . </s> <s> Piiritusekuningas oli kohalik kangelane , teda tavaliste mõõdupuudega ei mõõdetud . </s> <s> Mis muudele meestele patuks pandi , anti talle kergekäeliselt andeks . </s> <s> Krönström võis , mida teised ei võinud . </s> <s> Nii see lihtsalt oli . </s> <s> Rikas nagu mõisnik , ilus , nagu mõned ütlesid , ülbe nagu vanakurat — selles olid kõik ühel nõul — ja naised paindusid ta käes nagu pajuvitsad . </s> </p>
<p> <s> Krönströmist räägiti veel üht kummalist lugu . </s> <s> Et teiste tüdrukute hulgas , kes ta järele rohkem või vähem varjatult õhkasid , olla olnud ka Liida . </s> <s> Mitte eriti ilus või ligitõmbav , aga kindlasti süütu ja üksjagu lihtsameelne . </s> <s> Võib-olla just see meeldiski Krönströmile , kes oli liigagi elunäinud ja võis teise rikkumatust sellevõrra rohkem hinnata . </s> <s> Igatahes oli ta kord külarahva suureks üllatuseks Liidal kosjas käinud . </s> <s> Paraku purjus päi ja suurema palaganiga . </s> <s> Ja kõigi veelgi suuremaks üllatuseks uksest ilma pikemata välja visatud . </s> <s> Mehe rahakotti mõõtma Juhan ei hakanud . </s> </p>
<p> <s> Piiritusekuningaga sellist nalja teha oli ohtlikum kui palja tagumikuga ussipessa istuda . </s> <s> Külarahvas hoidis hinge kinni , sest Krönströmi vihahood olid tuntud . </s> <s> Läks aga teisiti — Krönström ei jõudnud midagi õieti ette võttagi , kui sai ise surma . </s> <s> Maanteelt leiti sodikssõidetud auto , ning sellest laip , millel koolnukangestuski oli jõudnud juba üle minna . </s> </p>
<p> <s> Piiritusekuningal oli teisigi vaenlasi peale Liivotsa meeste . </s> </p>
<p> <s> Eided sosistasid veel midagi : keegi olla näinud Liidat kodumaja taga võpsikus hommikuti öökimas . </s> <s> Teadagi , mis . </s> <s> Juhan oli küll jälile saanud ning tütre vaeseomaks peksnud . </s> <s> Kas sihilikult või kogemata nii , et sohkiminekust ei jäänud jälgegi . </s> </p>
<p> <s> Siis tulid sakslased . </s> </p>
<p> <s> Sakslased lasid Liivotsa Juhani ja tema poja Kusta vallamaja taga maha ja sellega oli lugu küll segane . </s> </p>
<p> <s> Üldiselt jätsid sakslased siitkandi rahva rahule , hoolimata sellest , et vaeses kalurikülas oli parasjagu punaseid . </s> <s> Need jõudsid õigel ajal peitu . </s> <s> Aga Juhani peale oli keegi kaevanud . </s> <s> Rahva suus levis jutt , et kaebaja olnud Liida . </s> </p>
<p> <s> Seda , miks Kusta maha lasti , ei osanud isegi külamutid mõistatada , aga ühel päeval olid mõlemad mehed läinud ja juba järgmise päeva õhtul kaevati endise vallamaja taha metsa auku . </s> <s> Viha tegi tüdruku pimedaks , oletati . </s> <s> Mõni sosistas Krönströmi surmast . </s> <s> Keegi ei teadnud täpselt . </s> </p>
<p> <s> Rahvas teadis meeste matmiskohta küll , aga üles ei olnud neid enam keegi sealt kaevanud . </s> <s> Neil polnud siinkandis sugulasi ja nad ei olnud omakülainimesedki , kes neid raipeid ikka ümber matma hakkas . </s> <s> Liida mitte , sest peale isa ja venna mahalaskmist olla Liida päris ära pööranud . </s> <s> Ja mitte ainult mõistuse poolest . </s> </p>
<p> <s> Kui Vana-Juhan teda varem üksjagu rangelt kodus luku taga hoidis , siis peale isa surma sai tüdrukust lausa sakste hoor . </s> <s> Mis aga veel hullem — ega ta külapoissegi pahaks põlanud . </s> <s> Mingi imevägi lausa tõmbas neid Liivotsale , hoolimata kogu küla naisteväe ühistest pingutustest . </s> <s> Ainus , mis nad saavutasid , oli see , et Liivotsa lits ei julgenud ninagi majast välja pista . </s> <s> Aga mis see luges , kui poiss hämariku tulles ise aknast sisse ronis . </s> <s> Liida ei jäänud hoolimata oma elukommetest sedapsi ja see pani külanaiste kibelevad keeled veel kiiremini käima . </s> <s> Kes rääkis Juhanilt saadud keretäiest , mis esimese lapse ära viis , kes sosistas midagi muud , aga üks oli kindel — vähese üritamise taha Liivotsal see asi küll ei jäänud . </s> </p>
<p> <s> Mida aeg edasi , seda enam hoiti Liivotsast eemale . </s> <s> Külanaised võisid tasumisega oodata küll , nad on kuratlikult kannatlikud ja väga pika mäluga . </s> <s> Need ajad , mil Liida võis mehi hullutada , läksid lõpuks mööda ja siis jäi ta üksi . </s> <s> Kui mõnel külamehel võiski olla Liivotsaga seotud ilusaid noorusmälestusi , siis kes nende käest küsis . </s> <s> Külanaiste tasumisetund oli peale pikka ootamist kätte jõudnud ja mehed püsisid kodurahu huvides vait . </s> <s> Rannakülas , kus iga inimene sõltub teistest , kus põldegi haritakse ühiselt , hakates küla ühest otsast pihta ja lõpetades siis , kui kõikidel saak salves , tähendab külast väljaheitmine palju hullemat karistust kui kusagil mujal . </s> </p>
<p> <s> Aastakümnete möödudes süvenesid nii inimeste põlgus — kui ka hirm . </s> <s> Liivotsaga ei olnud asjad päris korras . </s> <s> Liidaga kaugeltki mitte . </s> </p>
<p> <s> Räägiti lugu , kuidas üks naine , kelle Liida olevat ära sajatanud , kuna see teotas teda veel hullemini kui teised , üsna kohe peale needuse ütlemist Liivalahes uppus . </s> <s> Ta olnud külarahva mäletamist järgi hea ujuja — nagu sealkandis tegelikult kõik . </s> <s> Kaldalolijad näinud vaid , kuidas ta kaugemal vees rabeles ja hüüdis : " Laske lahti ! " — justnagu oleks keegi teda vee alla tõmmanud . </s> </p>
<p> <s> Hirm oli Liidale tegelikult kasulikum kui põlgus . </s> <s> Külainimeste hirm hoidis Liidal elu sees . </s> <s> Et oma majast õnnetust eemal hoida , hakati kasutama vana head vahendit - viidi nõiale toitu . </s> <s> Aga mitte nõia enda kätte , nii võis kuri silm su ikkagi ära teha , komps tuli jätta ukse taha . </s> </p>
<p> <s> Selle kombe tõttu nägingi ma Liidat teist korda ja see oli üsna jube . </s> <s> Õnneks olin siis juba veidi vanem . </s> <s> Väikeseid lapsi ei saadetudki kunagi Liivotsale . </s> <s> Aga käima seal pidi . </s> <s> Oli teada , et täiskasvanuid ei sallinud vana naine silmaotsaski , ja kuna nõia sajatamist kardeti , saadeti iganädalast kompsu kohale viima mõneteistaastased rüblikud . </s> <s> Nendega ei juhtunud midagi . </s> <s> Kambakesi minnes jätsid nad kompsu trepi peale , üksi ei mindud väravapostist kaugemale . </s> <s> Aga mina polnud varem käinud ja olin uudishimulik , kurja silma ma ka miskipärast ei kartnud . </s> <s> Ilmselt linnas elatud aastate mõju . </s> <s> Ütlesin naabrilastele , et oodaku Liivalahes ja marssisin uljalt läbi sodiheinamaa . </s> </p>
<p> <s> Liivotsa trepi peal jäin kuulatama . </s> <s> Majas valitses täielik vaikus , aga ometi pidi Liida kodus olema . </s> <s> Uks oli irvakil ja kojast lõi vastu kõdunemishais . </s> <s> Tahtsin just koputada , kui Liida kojaukse lahti tõmbas . </s> </p>
<p> <s> Ta oli seisnud otse ukse taga , nii et ma oleksin pidanud igal juhul kuulma , kuidas ta hingab , aga ma ei kuulnud . </s> <s> Tal oli seljas seesama hall villane mantel ja peas seesama erkroosade roosidega muhu rätik , mida mäletasin ammuselt jaanitulelt . </s> <s> Justnagu poleks ta riideid vahetanudki . </s> <s> Nii lähedalt paistsid isegi ta vesiselt hallid ja kuidagi laialivalgunud silmad sama värvi näost välja . </s> <s> Neis oli ebaloomulikult kalki ükskõiksust , mis lihtsalt halvas . </s> </p>
<p> <s> Seda kutsutakse vist küülikukangestuseks , kui tahad jooksu pista , aga keha ei kuula sõna . </s> <s> Ka vana naise lehk oli nii vänge , et lõi hinge kinni . </s> <s> Ja siis , täpselt nagu külalaste kõige hirmsamates tondijuttudes , tõstis Liida oma suure konksus käe ja sirutas selle minu poole . </s> <s> Veidi enne , kui ta oleks mind puudutanud , sain liikumisvõime tagasi . </s> <s> Surusin talle kompsu pihku ja pistsin jooksu . </s> </p>
<p> <s> " Ooda ! " hüüdis Liida korraga . </s> <s> Jäin väravapostide taha pidama , ohutum kaugus , nagu see oli , ning olin iga hetk valmis edasi jooksma . </s> </p>
<p> <s> " Ää siis joosse kohe , ütle , mes putru sa ka tõid ? " </s> <s> Eit tõstis kompsu näo ette ja nuusutas häälekalt . </s> <s> Ta oli siis nii loomasarnane , et pistsin ikkagi plagama , nagu oleks surm silme ees . </s> <s> Elu sees ei ole nii kiiresti jooksnud . </s> </p>
<p> <s> " Jaanikse Ann ! " hõikas ta mulle veel järgi ja ütles siis midagi päris arusaamatut . </s> <s> " Oia täiskuuöösse riimiviest eemal ! " </s> </p>
<p> <s> Võib-olla oli see ka midagi muud , sest ma olin juba päris kaugele jõudnud ja rand kajas vastu . </s> </p>
<p> <s> Mõned aastad hiljem , ühel talvel , kui mina kaugel ära koolis olin , Liida suri . </s> </p>
<p> <s> Kui lapsed lõpuks isade-emadele rääkisid , et kõik toodud kompsud on väravaposti kõrval puutumata , võeti mehed kokku ja mindi vaatama . </s> <s> Krõbedam külm oli juba möödas , kiskus esimesi päevi kergelt sulale . </s> <s> Seepärast tundsid nad ka lõhna , kui õueväravast sisse astusid . </s> <s> Liida surnukeha oli pakase aegu ära külmunud , aga hakkas nüüd koos kraavipervede ja künkapealsetega tasapisi üles sulama . </s> <s> Ta leiti kolde eest , sealsamas hunnikus oli pinu metsaoksi , mitte jämedamad kui mehe sõrm — paistis , et käsitsi murtud , ja tikutops koos kahe väävlitukskraabitud tikuga . </s> <s> Oletati mitmeti , millesse ta suri . </s> <s> Enamus külamoore leidis , et küllap kuri tuli nõia hinge järele , kui see tuld tegi , ning see oli tal ainult ärateenitud ots . </s> </p>
<p> <s> Aga siis levis külas kulutulena uudis , mis ladramooride suud lukku pani . </s> <s> Arst olla öelnud , et ... </s> <s> Liida olnud juba paarkümmet aastat täiesti pime . </s> </p>
<p> <s> Ta oli kolde ette surnuks külmunud , sest ta oli näljast liiga nõrk , et tikkude järgi minna . </s> <s> Poes ei käinud ta ilmselt sellepärast , et ei osanud sinna enam minna , kui kauplus teise majja koliti . </s> <s> Sellest oligi peaaegu kaksümmend aastat möödas . </s> <s> Külla abi küsima ei läinud ta ammugi . </s> <s> Ja selge , mispärast ei läinud . </s> </p>
<p> <s> Mind oli ta ka võib-olla sellepärast ukse taga oodanud , et tahtis midagi paluda . </s> <s> Lapse käest oleks ta ehk abigi küsinud . </s> <s> Kurat teab , kui kaua ta seal kedagi oodates seista võis . </s> <s> Vaevalt ta sedagi aimas , et tulijat ehmatab . </s> </p>
<p> <s> Peale seda ei ole külas mitte üks hing Liivotsa nime suu sisse võtnud , isegi need moorid , kelle keeled vanast vaenust aetuna varem kõige kibedamalt sügelesid . </s> </p>
<p> <s> See pole veel kõik . </s> <s> Kuigi võiks olla . </s> </p>
<p> <s> Mõtlesin mõnikord selle peale , mida too õnnetu nõiakspeetu mulle öelnud oli , aga ei osanud eriti sotti saada . </s> <s> Riimilaht asus küll sealsamas , ujumiseks oli see liiga sogane . </s> <s> Meid hoiti sealt eemal ka sellepärast , et jõed tõid lahte tumepunast soovett ja see pidi roojane olema . </s> <s> Liiati ei käinud me elades öösiti kaugemal ujumas , kui otse oma taluõuede all paadimuulides . </s> <s> Nii oleks see Riimilahe lugu küllap saladuseks jäänudki , kui ma poleks Leenega sõbraks saanud . </s> </p>
<p> <s> Suvel sain vana-Leene paadiliseks . </s> <s> Leene oli ütlemata mõnus eit , käbe ja terane , ning laulis iga töö ja tegemise kõrvale . </s> <s> Ta teadis peast mitutuhat laulu ja mõned head aastad hiljem , kui ta oli juba kaheksakümmend või nii , sai ta oma heameeleks Tartu etnograafide harda tähelepanu osaliseks . </s> <s> Leene laulud on , jumal tänatud , seega kusagil tallel , sest mina mäletan vaid väheseid salme kunagi laiemalt levinud " Röövel Rinaldiinist " ja " Mustast Kaptenist " , aga Leene enda tehtud lugudest ainult viisijuppe ja üksikuid ridu . </s> <s> Küllap laulis ta need etnograafidele rahvalaulude pähe ette ja pidas ise peenikest naeru . </s> </p>
<p> <s> Miidutalu Leenel oli ehtne indiaalasenägu — kõrgete põsesarnade ja suure kongus kullininaga . </s> <s> Tal olid selged ja väga terased helesinised silmad ning juuksed täiesti valged . </s> <s> Mitte raugavalged , vaid kerge kollaka tooniga , aga võib-olla tuli see sellest , et ta neid iga kord peale sauna kummelileotisega loputas . </s> <s> Pidi juustele head tegema . </s> <s> Seda , et ta leotisele sõnad peale lausus , teadsin vist küll ainult mina , aga ma olin sellele ka kogemata peale sattunud . </s> <s> Ilmselt ei tahtnud ta , et külainimesed räägiksid . </s> </p>
<p> <s> Me klappisime omavahel hästi ja võrgupanemise sain ma alles tema käe all õieti selgeks . </s> <s> Ühel õhtupoolikul , kui Jaanikse ja Miidutalu lestavõrke sisse viisime , jälle kahekesi paadis , kasutasin juhust ja pärisin Liida järgi . </s> <s> Lapsena pidid nad ju üksteist päris hästi tundma . </s> </p>
<p> <s> Leene , sinder , rääkis päris tavalist — ja päris head — kirjakeelt ka , kui linnas käis , aga rannas ei saanud seda silbivõrragi suust , vaid pruukis keelt , mis oli peaaegu et vana rannamurre . </s> <s> Aga mitte päris , linna virtinakooliaastad olid temassegi oma jälje jätnud . </s> </p>
<p> <s> " Va viinakuningas Krönström tegi tidriku ää . </s> <s> Vaada , lats , kõrralik mies om inemisele mudu ikke roheks , a sie mies oli üits sindrivile . </s> <s> Kui taale ütekõrra meski pähä läits , ei siis põld enämb pidamist . </s> <s> Va kurjam sai ikke , mis tahtse . </s> <s> No ja Liivaotsal olli säänne kõrd , et äi old sial Vana-Juhani silma all määnegist litutamist , lats istsi kodon ja kaik . </s> <s> A Liida , va loll , läits trotsi ja akse kodon takka ülõss lüöma niikut aige lehm . </s> <s> Eks sie viinakuninga vastalinõ vaim lõi pähä , mes muud . </s> <s> Tegid katõkesi tüki ää , jüst ennegu mies isi surma sai . " </s> </p>
<p> <s> Leene muigas kõveralt ja lisas : " Niikut tollest kurjavaimust eläväst piast mihegist kasu oless old . " </s> </p>
<p> <s> " Ja mis siis edasi sai ? " uurisin , ise mitutpidi põnevil . </s> <s> Juhtus ikkagi haruharva , kui sellistest asjadest noortele tüdrukutele räägiti . </s> <s> Leene sai sellest ise ka aru , aga lõi siis käega . </s> </p>
<p> <s> " Mes ikke . </s> <s> Vana-Juhan andse Liidele sihandse koosa , et äi tulnd sialt miskit . </s> <s> Ullem viel — Liide pias miski praksahti ja nii sie läits . " </s> </p>
<p> <s> " Hirmus ikkagi , kuidas ta need aastad elama pidi . " </s> <s> kurtsin vastu . </s> </p>
<p> <s> Leene kätsatas üpris teravalt : " Kurja vasta äi saa ilusti . </s> <s> A mes meil ülõ jäi , süöd sitta vai surõd vällä . " </s> </p>
<p> <s> " Mis kurja ses Liides enam ikka ? </s> <s> Või oli vana viha tõesti nii vägev ? " pärisin mina , kergekäeline kõiki neid mahalaskmisi ja uppumisi unustama . </s> <s> Need kõik olid ju ainult jutud , kättemaksuhimuliste mooride lora . </s> <s> Natuke puges siiski hirm naha vahele . </s> <s> See " kuri " tuli Leene suust nii kõlavalt ja see pole üleüldse ega ülepea hea kõlaga sõna . </s> </p>
<p> <s> " Äi tuu polõ latsejutt ! " pani Leene mind teraselt seirates asjad paika ja palus mul lõpetada see aeruga kalapüüdmine . </s> <s> Ja sinnapaika see jäi . </s> </p>
<p> <s> Ja oleks ehk jäänudki , kui me ühel augustikuu hommikul ei oleks lestavõrgust leidnud midagi hoopis hullu . </s> <s> Olime jälle kahekesi paadis , sest ainult mõned Miidutalu võrgud olid meres . </s> <s> Tuul tõi merest sitta randa ja meil oli kalavaru piisavalt , et mitte päev otsa võrke noppida . </s> <s> Aga Leenel oli väike riskikirg veres , et oleks , millele pöialt pidada . </s> <s> Seekord läks meil kehvasti . </s> <s> Võrgud olid vetikatest rasked ja jumala tühjad . </s> <s> Viimane oli veel jäänud . </s> <s> Selle pullud ulpisid veidi kaugemas vees , üle neemenina , otsaga juba Riimilahe poole . </s> <s> Leene oli aerudel , mina tõmbasin võrku . </s> <s> Korraga valendas miski läbi vee nagu suure kala kõhualune . </s> <s> " Siig ! " mõtlesin , aga kõvasti öelda ei tohi — see sõnub saagi ära , paneb teine viimasel hetkel putku ja naerab sulle näkku . </s> <s> Otsi teist lolli ! </s> </p>
<p> <s> Tõmbasin võrgu sisse ega uskunud silmi . </s> <s> Uppunud kutsikas , oletasin võõrastades . </s> <s> Mitte äsjasündinud , nagu neid enamasti uputatakse , vaid midagi sellist , milline see loom peaks välja nägema tükk aega enne sündi . </s> <s> Ta kehal ei olnud karvaraasugi , see oli paljas ja soolases vees ligunemisest jälgilt valge . </s> <s> Laip lebas lõdvana võrgu peal , aga tegelikult ei hoidnud teda ükski niit kinni . </s> </p>
<p> <s> Leene põrnitses jubedust , kulm kortsus , võttis ta siis minu suureks üllatuseks tagajalgapidi pihku ja tõstis üles . </s> <s> Näis , et nad vahtisid üksteisele sel hetkel otsa . </s> <s> Järgmisel hetkel libises elukas Leenel käest ja plartsatas vette . </s> <s> Tundus , nagu oleks ta end vana naise peost välja väänanud , aga see võis olla ainult silmapete . </s> <s> " Loobitassõ ka igatsugu raipesi vette </s> .... <s> " pomises Leene mulle altkulmu pilku heites ja kätt kitlisse puhtaks tõmmates . </s> </p>
<p> <s> Tegin lihtsauskse näo , aga kui ta neljapäevaöösel Riimilahte hiilis , olin tal kannul . </s> </p>
<p> <s> Miidutalu oli küla viimane maja , peale seda tuli Liivalaht ja siis Liivotsa . </s> <s> Oletasin varemgi , et Leene , terase silmaga naisterahvas , kes külanaiste hulgas erandina tõesti teadis rohkem kui välja rääkis , teab ka Liidast ja sellest " täiskuuöisest riimiveest " rohkem , kui pealtnäha paista . </s> <s> Eriti , kui nende majad nii lähestikku . </s> <s> Eriti , kuna mu kõrvu oli kostnud sahinaid Liivotsa Kusta naisevõtuplaanidest , aga siiski piisavalt napisõnalisi , sest olgu küla latataradega kuidas on , õige koha peal vaikidaoskamine on samuti see , mis omasid võõrastest eristab . </s> <s> Osa jutte olid ainult mooridele enestele , mitte aga noortele plikanattidele . </s> <s> " Äi tuu polõ latsejutt ! " kuulsin ma sagedamini kui see mulle meeldis . </s> </p>
<p> <s> Kui ma siis sel suvel peale Liida surma Miidutalu albumeid tuulasin , leidsin kaanevoodri vahelt kaks peidetud pilti : üks leeritüdrukutest , kelle hulgas tundsin ära mõne külainimese , Leene ning Liida . </s> <s> Nad seisid kõrvuti ja hoidsid üksteisel pihast kinni . </s> <s> Midagi sellist olingi ma otsinud , sest , niipalju kui ma mäletasin , ei olnud Leene kordagi rääkinud n e i d jutte . </s> <s> Liida oli seal pildil tõesti selline , nagu külamoorid rääkisid — lihtsa olemisega , endassetõmbunud ja tõsine . </s> <s> Esimene mulje jäi , et sirgjooneline ja selge inimene , aga esimene mulje on , teadagi ... </s> </p>
<p> <s> Teisel pildil oli Leene koos Liida , pikakasvulise noormehega ning vanema mehega . </s> <s> Vanamees oli nii äravahetamiseni noorema sarnane , et nende sugulus oli esimese pilguga selge . </s> <s> Paistis , nagu oleks pildil üks ja sama mees , üks nooremana ja teine vanemana , isegi silmavaade oli sarnane , rääkimata kehahoiakust . </s> <s> Kui noore mehe näol oli enesekindel " õige mehe " ilme , siis vanamehe näos oli aeg sama joont süvendanud ning mees oli oma halastamatus askeetlikkuses peaaegu hirmuäratav . </s> <s> See kaksainsus jättis omamoodi võika mulje . </s> <s> Hiljem olen õppinud kartma inimesi , kes enese õiguses nii kindlad on . </s> </p>
<p> <s> Leene ja noormees olid üksteise käevangus . </s> <s> Kui foto taha vaatasin , leidsin sealt : " Helene Venström ja August Saar koos Aliida ja Johannes Saarega , 1939 , Talinas " . </s> </p>
<p> <s> Leene oli eluks ajaks vanatüdrukuks jäänud . </s> <s> Kusta oli plaaninud naist võtta . </s> <s> Liida laskis Kustase maha lasta . </s> <s> Nii lihtne see oligi . </s> </p>
<p> <s> Ühesõnaga , hiilisime Riimilahte , oli neljapäev ja kuu oli ümmargune nagu hõbemünt . </s> <s> Kangete kontidega ja kõva kuulmisega Leenet ei olnud raske märkamatuks jäädes jälitada , eriti ühel kolmeteistaastasel . </s> <s> Kui ta Liivotsast mööda läks , sülitas ta maja poole . </s> <s> Paistis , et vana viha oli vägev küll . </s> </p>
<p> <s> Riimilaht on madal ning üsna pilliroogukasvanud lahesopp . </s> <s> Soost ulatus sinna paar jõesuuet ning seetõttu oli kogu Riimilaht turbaveest paks ja veidi verevärvi . </s> <s> Ime siis , et külainimesed seda roojaseks pidasid ning ükski naine seal ujumas ei käinud . </s> </p>
<p> <s> Peitsin ennast pilliroo varju ja jäin ootama . </s> </p>
<p> <s> " Mes passite siin ! " kätsatas Leene , nii et ma süüdlaslikult võpatasin , ja kõndis siis jalgupidi vette . </s> <s> " Äi ole teil siin änam tegemist ! </s> <s> Nüid on äraminõmiseaig ! " </s> <s> Ja siis ei olnud see enam Leene , vaid valgete salkudega küürusselgne nõiamoor , kes sajatas päris saagusõnadega . </s> </p>
<p> <s> Mina ei näinud seda , mida tema nägi , nii ei teagi ma öelda , kes või mis seal oli , aga kui Leene manamise lõpetas , nägin vett liikumas . </s> <s> Mõniteist veeviirgu suundusid kaldaveest sügavamale . </s> <s> Vesi liikus teistmoodi kui kala kohal , umbes nii , nagu oleks part otse veepinna all ujunud . </s> <s> Pinnale ei tulnud nad kordagi . </s> <s> Oli selge , et pardid need ... küll ei olnud . </s> </p>
<p> <s> Nad ujusid lahest minema , otse avamere suunas . </s> <s> Leene pomises edasi . </s> <s> Korraga lahvatas vesi päris tema lähedal tugevalt üles . </s> <s> See polnud enam väike loom , vaid ... väga suur . </s> <s> Sama suur kui inimene . </s> <s> Ta oli vee all päris Leene lähedal , ujus ümber vana naise kiireid ja ähvardavaid ringe . </s> <s> Leene aga seisis seal , poolde säärde vees ning vajus aina enam kühmu . </s> <s> Ta hääl tõusis kiledaks ning kui ta käega vastu vett lõi , polnud see võimukas nagu varem , vaid abitu ja hirmul . </s> </p>
<p> <s> Siis veepind silenes . </s> <s> Leene seisis sealsamas ja ootas . </s> <s> Ei tea , kas seda , et sõnad mõjuma hakkaks , või sai ta aru , et selle suure peale need ei mõjugi ja ootas midagi muud . </s> </p>
<p> <s> Pikka aega ei olnud lahes mingit liikumist näha . </s> <s> Siis lõi vesi korraga keerisesse ja Leenele lendas larakas Riimlahe seisvast adrukõntsast rasket vett otse vastu nägu . </s> <s> Ta ei liigutanudki , lihtsalt seisis ja sopp tilkus omasoodu alla . </s> <s> Hais lõi üles ja ulatas minuni välja . </s> <s> Jälk hais oli , nagu poleks tegemist merevee , vaid mädaneva verega . </s> </p>
<p> <s> Siis oligi kõik . </s> <s> Lai veeviirg tegi veel ühe laisa ringi ümber Leene ning suundus lahest välja avamerele . </s> <s> Väikestele järele . </s> </p>
<p> <s> Mina olin võsast ammu läinud , kui Leene kord veest välja jõudis . </s> <s> Ta ei oleks naljalt andeks andnud , kui keegi teda sellisena näinud oleks , sirge seljaga vanamoor nagu ta oli . </s> </p>
<p> <s> Võttis aastaid , enne kui ma julgesin Leenega sellest otse rääkida ja tema oli siis ka piisavalt vana , et valetamisel eriti mõtet polnud . </s> </p>
<p> <s> " Sina ju teadsid , et Liida pime oli ? " </s> <s> See oli kõige süütum , mida võisin küsida . </s> <s> Muul ei olnud ka mõtet , sest olin naiste asjust üht- teist aru saama hakanud ning aimasin niigi , mis seal meres ujusid . </s> </p>
<p> <s> Leene ei öelnud mitte kui midagi . </s> <s> Aga ta ei öelnud ei . </s> </p>
<p> <s> Kahju , et küsisin , sest Leene hakkas minust peale seda eemale hoidma . </s> <s> Päris sõpradeks me enam ei saanudki ning kui ta lõpuks linna haiglasse viidi , võtsin liiga kaua hoogu , et teda vaatama minna . </s> <s> Ei tea , mis ta sellest ise arvas — võimalik , et tundis kergendust . </s> </p>
<p> <s> Peale Leene surma sain kirja . </s> <s> Ruuduline vihikuleht oli tihedalt täis kirjutatud : </s> </p>
<p> <s> " Õiglus on inimese enese äratundmise asi . </s> <s> Enne mõõtmahakkamist mõõda oma mõõdupuu üle , et ikka ulataks . </s> <s> Ülekohut karistades teeme seda ainult suuremaks . </s> <s> Aga inimese hing on kange ja ei luba niisama jätta . </s> <s> Liivotsa Juhan arvas samamoodi , ja Liida ise . </s> <s> Mina ka . </s> <s> Arvasin , et see , mis minult võeti , on elus kõige tähtsam . </s> <s> Surivoodil mõtled teisiti . </s> </p>
<p> <s> Arvasin , et üksindus on mulle määratud . </s> <s> Eriti , kui Kusta suri . </s> <s> Ma sain ju hakkamagi . </s> <s> Aga praegu , siin haiglas , on üksinda kõhe . </s> <s> Oleksin pidanud vist koju jääma , seal oleks ehk parem olla . </s> <s> Siin saad elust teistmoodi aru ja üksindus jõuab luuni välja . </s> <s> Ma ei saa isegi sellest rahulikult mõelda , sest kujutan kohe ette , mida Liida tundis , ja mul on enese pärast hirm . </s> <s> Viha on kadunud , sest surm on nii ligidal . </s> <s> Ilma vihata tundub mu tegu mulle esimest korda ebaõiglasena . </s> <s> Üks mees ei saa naise jaoks nii tähtis olla kui lapsed . </s> <s> Kummaline , et see teadmine võib mõnele jõuda nii hilja . </s> <s> Lausa narrilt hilja , ei nüüd pole enam teha midagi . </s> </p>
<p> <s> Liida maksis kolmteist korda täishinda ja mina arvasin , et ikka pole küll . </s> <s> Neist vähestest teadmistest , mis ma vana Maria käest noorespõlves sain , oli paar äraneedmist , mida ma varem ega hiljem pole kasutanud . </s> <s> Ainult need kolmteist korda ja iga kord tundus mulle , et see on karistuseks ikka veel liiga vähe . </s> <s> Võib-olla sellepärast , et Liida oli vait . </s> <s> Isegi siis ei palunud , kui jälle Riimilahte roomas , vererida taga . </s> <s> Ta oli küll pime , aga tumm ta ju polnud , armu paluda oleks ta , raisk , saanud küll . </s> </p>
<p> <s> Ma pole ikka andeks andnud . </s> <s> Ega ma tahagi . </s> <s> Ainult mõtlen omaette , mis me olime . </s> <s> Lihtsalt seda suurt viha enam ei ole . </s> </p>
<p> <s> Pidas ta ise seda äkki õiglaseks ? </s> <s> Siis tundub mu tasumine mulle mannetuna . </s> <s> Ei taha ennast paremaks teha , kui ma olen — ma polnud kohtumõistja vaid kättemaksja . </s> </p>
<p> <s> Küll sa tead , millest jutt , ma ju nägin sind Riimilahes . </s> <s> Sõpruse pärast ei teinud ma märkamagi ja sina olid vait . </s> <s> Lootsin , et sa ei küsigi , aga sellest pole enam midagi . </s> </p>
<p> <s> Hoidsin Kustat elus — mälestustes ja mõtetes . </s> <s> See andis mulle elamiseks jõudu ja pani samal ajal hinge valutama ... </s> <s> Kaotamise kibedusest . </s> <s> Küllap ma sain jõudu sellestki . </s> <s> Ise hoidsin valu alles . </s> <s> Ei tahtnud lahti lasta ja katsuda paraneda . </s> <s> Võib-olla ei julgenud . </s> <s> Või ei raatsinud . </s> <s> Ometi on palju , millest olen sellepärast ehk ilma jäänud . </s> <s> Oleks varem nii mõelnud ... </s> <s> Ei tea . </s> </p>
<p> <s> Kes minu üle kohut mõistma hakkab ? </s> <s> Eks ma varsti näen . </s> <s> Aga hirm on . </s> </p>
<p> <s> Liida ema jaksas mulle andeks anda . </s> <s> Teda ma ei oodanud , kui väikeseid ära saatsin . </s> <s> Aga ta tuli ikkagi . </s> <s> Küllap sa aimasid , et Liida ei olnud Juhani laps . </s> <s> Ja ta ema ei uppunud niisama . </s> <s> Võib-olla oli see tema , kes mu loitsud meres risti keeras , nii et need loomakesed ellu jäid . </s> <s> Seda ma ka ei tea . </s> <s> Olen kogu päeva mõelnud : äkki elavad nad meres kuidagi sarnasel viisil , nagu nad maa peal oleks elanud . </s> <s> Äkki hoidis vana näkk oma tütrele ta lapsed alles ? </s> <s> Kas see võiks kuidagi minu karistust kergendada ? </s> <s> Ma ei tea . </s> <s> Ma olen nii vana ja tean nii väga vähe . </s> </p>
<p> <s> Räägin ka sellepärast , et sa oskaksid aimata , kes ja mis , sest keegi peab vastas olema , kui nad tagasi tulevad . </s> <s> Kui täiskuuaegade ringi Riimlahe liiva peal tillukesi jalajälgi näed , mine öösel randa . </s> <s> Ohtu ei ole . </s> <s> Sa pead nad lihtsalt ära saatma . </s> <s> Selles pole mingit kunsti , kirjutan lehe teisele poolele vajalikud sõnad . </s> <s> Saad hakkama küll . </s> </p>
<p> <s> Vähemalt selle mure saan kaelast ära , ülejäänuga pean kuidagi toime tulema . </s> <s> Eks ma teadsin seda ette , kui alustasin . </s> <s> Praegu sain aru , et ma ei kahetse . </s> <s> See , mida kahetsuseks pidasin , on lihtsalt hirm . </s> <s> Ma ei kahetse mitte midagi , võibolla ainult seda , et ... </s> <s> Aga see ei puutu Liidasse , see oli mu oma narrus . </s> </p>
<p> <s> Kahetsemata ma siis lähengi , saagu , mis saab . </s> <s> Jumalat ei peta . </s> </p>
<p> <s> Hea oli sinuga siin sedaviisi rääkida , peletan oma üksindust eemale . </s> <s> Omi mul ju pealegi pole . </s> <s> Aitäh sulle , küllap kunagi saad ise aru , mille eest . </s> </p>
<p> <s> Ole siis tubli laps . </s> </p>
<p> <s> Leene . " </s> </p>
<p> <s> Vihikulehe teisel küljel oli veel paar rida , arhailiselt ropud lausumissõnad . </s> <s> Nende meeldejätmiseks ei pidanud vaeva nägema , nad olid olemas kohe peale lugemist . </s> </p>
<p> <s> Õige mitu suve on mööda läinud . </s> <s> Jalajälgi ei ole senini näinud , loodan , et ei näegi . </s> </p>
<p> <s> Kui Leene peale mõtlen , ei tule meelde mitte pime Liida , kes näljas ja pimedana surnuks külmus , või Riimilaht , mis oli verine nagu naiste saladus . </s> <s> Tunnen vaid aukartust selle ees , kuidas ta suutis olla , kes ta oli , ilma et keegi külast sellest aimu oleks saanud . </s> <s> Vägev vaim pidi selleks olema . </s> <s> Samamoodi Liidal . </s> <s> Et ta kordagi abi või armu ei palunud ... </s> <s> Või vanal piiritusekuningal enesel , kelle elujõudu võis paljude aastakümnete tagant tajuda . </s> <s> Nad äratavad vaikset aukartust . </s> <s> Nagu hiiud . </s> </p>
<p> <s> Keegi ei tea sellest loost tegelikult kõike . </s> <s> Ka mitte külamoorid , sest on asju , mida nad ei märka . </s> <s> Või ei oska aimata . </s> <s> Või ei taha aimata ? </s> <s> Mere põhja ei näe nii kergesti , aga ta kallastel elatakse aegade algusest saadik ja seda peab oskama . </s> <s> Kes teine siis üldse oskab , kui mitte nemad . </s> <s> Siiski — võib-olla on ka liivalt väikeste jalajälgede otsimine üks tee seda õppida . </s> </p>
<p> <s> Äi mina ulada rannahiidsete ülõ mõeta . </s> <s> On kõrra jo üten külan elatüss ja üten paadin nuota vietüss ... </s> <s> Ja polõ mol säänset mõeduriistagi . </s> </p></div1>
    </body>
  </text>
</TEI>
</teiCorpus>
</teiCorpus>
