<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Tont taevaväraval </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Tont taevaväraval </head>
<p> <bibl> <author> <s> Karen Orlau </s> </author> </bibl> </p>
<p> <s> Kurat , kurb tont , tantsib kuuvalgel ööl </s> </p>
<p> <s> Habe takti lööb vastu sääri </s> </p>
<p> <s> Ehapunased hulkurikirjad vööl </s> </p>
<p> <s> Tantsib tont mööda maailmaääri </s> </p>
<p> <s> Paan oli pähe võtnud mäe tippu ronida ja niisiis ta tegi seda . </s> <s> Ta naeris , kui tuul talle lund näkku keerutas , ja tundis rõõmu hangedest , kuhu aegajalt põlvini sisse vajus . </s> <s> Kui õhtu kätte jõudis , keeras Paan ennast mõne kivinuka varju kerra ja jäi kohe magama , norsates muretult , nagu seda võivad teha ainult väga tugevad loomad . </s> </p>
<p> <s> Yhel pärastlõunal jõudis ta mäe tippu . </s> <s> Paan seisis seal uhkelt , nautides võidurõõmu ja veidrat mäekuningatunnet – kogu maailm , kõik need aasad , kaljunõlvad , voolavad jõed , kuristikud ja kosed lebasid ta jalge ees . </s> <s> Laas , kus ta oli peatunud kauem , kui see plaanitud oli , paistis ebamäärase kitsa viiruna silmapiiril . </s> </p>
<p> <s> Teisel pool mäge laotusid uued ja tundmatud maad . </s> </p>
<p> <s> Rändur võttis seljakotist vilepilli ja tõstis huultele . </s> <s> Viivuks tundus , et muusikasse tuli üks täiuslik heli - see viibis hetke mäeharja kohal ning hajus siis . </s> </p>
<p> <s> Paan lingutas kõrvu , pani pilli kotti tagasi ja hakkas nõlva mööda alla minema . </s> <s> Laane ja sealse metsavaimu , kes talle pilli kinkis , oli ta unustanud , see oli muutunud minevikuks , millega ta poleks osanudki midagi peale hakata . </s> </p>
<p> <s> Mõne päeva pärast jõudis Paan mäejalamile . </s> <s> Ta nägi lambakarjuse hütti , astus sisse , tervitas ja palus peremehelt toitu . </s> </p>
<p> <s> " Kui sa süüa tahad , pead mind aitama . " </s> <s> ytles vana karjus . </s> <s> Paanil oli kõht tühi ja nii valvas ta koos vanamehega karja , aitas lambaid pügada ja lüpsis kitse . </s> <s> Karjus oli abi üle tänulik , sest ta ise liikus üsna vaevaliselt . </s> <s> Kuigi ta kollast värvi silmad särasid teraselt , oli ta seljast kange ja lonkas tugevasti . </s> <s> Nyyd toetus ta mugavalt karjasesauale ja jälgis vaikse rahuloluga , kuidas noorem ja tugevam karjakoeraga võidu jooksis . </s> </p>
<p> <s> Õhtul istus Paan , kõht juustuleivast ja piimast täis , karjusega hüti ees . </s> <s> Lambad olid aedikusse aetud ja magasid roidunult päikeselaikudes , päevaketas veeres mööda mäetippe alla . </s> </p>
<p> <s> Järgmisel päeval ei pakkunud töö Paanile enam rõõmu , Kõik oli igavalt tuttav . </s> <s> Loomade raske lõhn , nende kavalkaeblik hääl , karjakoerte sõbralik lõõtsutamine ... </s> <s> Kuigi magavad lambad ning ta jalge ees valvav koer näisid rahu kehastusena maa peal , tundus jäämine korraga millegi surmasarnasega . </s> </p>
<p> <s> " Kui sa tahad , võid minu juurde jääda . " </s> <s> ütles karjus Paanile , kui see end järgmisel hommikul teele seadis . </s> </p>
<p> <s> Paan tänas vanameest , kuid keeldus kõhklemata . </s> <s> " Võibolla tulen kunagi tagasi . " </s> <s> poetas hulkur lohutuseks , heites viimase , kahetsuseta pilgu karjaaiale ja hallipäisele kogule hytiuksel . </s> </p>
<p> <s> Karjus jäi lävelt järgi vaatama , kui rändur metsatuka taha kadus . </s> <s> Vanamees hakkas korraga naerma . </s> <s> Ta teadis liigagi hästi , et see , kes niimoodi läheb , ei tule tagasi . </s> </p>
<p> <s> Paan astus mööda teed . </s> <s> Õhk lõhnas ja taevas oli segaselt selge . </s> </p>
<p> <s> Ta võttis pilli ja mängis , püüdes korraks kinni järgmise täiusliku heli . </s> <s> Siis lummus kadus ja pillist tuli kuuldavale paar jõuetut kiunatust . </s> </p>
<p> <s> " Hei , pillimees ! " kuulis ta selja tagant hõiget . </s> <s> Teel seisis kellukestega mütsi kandev poisike , ruuduline kostüüm seljas . </s> <s> " Kui oskad mängida , tule koos meiega ! </s> <s> Ja kui ei oskagi , tule ikka , sa näed välja just selline , nagu vaja . " </s> <s> Käänaku tagant ilmus välja kirev vanker , mida juhtis mustlaseriietes ühesilmaline mees , piip suunurgas ja piits käes . </s> <s> Vankrile oli kirjutatud " Shlutsenpatsi ennustused , muusika , mustkunst ja teater " . </s> <s> Voori taga kõndis karu , õlgkübar peas . </s> <s> Vankrikatte viilu alt piilus keegi ja siis kostus seest mitmehäälset naeru . </s> </p>
<p> <s> " Miks ka mitte ! " vastas Paan ja hyppas vankrile . </s> <s> Ta polnud kunagi varem koos mustlastega rännanud ning salapärased hääled kireva presentkatte alt syvendasid soovi seltskonnaga tutvuda . </s> </p>
<p> <s> Shlutsenpatsi etendused tekitasid vaatajates kõhedust . </s> <s> Poolpaljad tüdrukud tegid karuga imetrikke . </s> <s> Hinge kinni hoidnud pealtvaatajad plaksutasid peale etendust kergendunult ja pildusid Paani ulatatud kübarasse münte , makstes endalegi aru andmata nii heldelt just etenduse õnneliku lõpu eest . </s> <s> Vana mustlane ise hingas tuld , shongleeris pistodadega , kõndis sütel ning loopis nugadega märki nii täpselt , et võis pealtvaatajatele pärast näidata märklaua ees seisva tütarlapse peast lõigatud juuksekarva , mis pärines , vähemalt tema sõnul , just kõrvaäärsest lokist . </s> </p>
<p> <s> Flööti mängiv narr etendas tragikoomilist armastuslugu , pyydis mustlastüdrukute tähelepanu ja põgenes " armunud " karu eest . </s> <s> Publik röökis põlvi tagudes naerda ja laskis janti korrata . </s> </p>
<p> <s> Esimene etendus oli põnev , järgmine muutis Paani kärsituks . </s> <s> Publik oli alati ühesugune ning yks etendus ei erinenud teisest . </s> <s> Ta lahkus vankrist järgmises linnas . </s> <s> Jätnud mustlastega hyvasti , sõlmis ta esimese majanurga taha jõudes lahti punaste lintidega patsid , mille yks mustlastydruk oli ta habemesse põiminud . </s> </p>
<p> <s> Lindid jäid tänavasillutisele maha nagu tuleojad , kuni yks teine väike tydruk nad leidis ja juustesse punus . </s> <s> Peatselt peale seda viidi ta kloostrisse . </s> <s> Tüdruk ei raatsinud paeltest lahkuda . </s> <s> Ta peitis need pühakirja vahele ära ja võttis endaga kaasa . </s> <s> Kui ta vana nunnana lõpuks suri , leiti ta kleidi alt kaks patust värvi paela ja kloostris sosistati imestunult , et vaga ema oli nooruses siiski hoopis metsikumat elu elanud , kui arvati . </s> </p>
<p> <s> Paan lahkus mustlastest ja tundis , et õhk muutus jälle hingamisväärseks . </s> <s> Tee ootas uute lubadustega ja tema tahtis neid kõiki . </s> </p>
<p> <s> Ta kohtus röövlitega , kuid nendele meeldis ta metsik välimus ja nad kutsusid ta enda hulka . </s> <s> Paan varitses kaupmehi ja tundis saagiiha karavane rynnates , kirste ja kotte puistates , salapeidupaikadest peotäite kaupa merevärvi siniseid , tulekarva punaseid ja hõõguvalt rohelisi kive leides , kuid see ei rahuldanud teda kauaks . </s> </p>
<p> <s> Yhel ööl hiilis ta laagrist minema ja seadis sammud suure tee poole . </s> <s> Vahti pidanud röövel , vana Elrik , märkas ta lahkumist ja järgnes talle . </s> <s> Kui nad olid laagrist piisavalt kaugel , pidas ta Paani kinni . </s> </p>
<p> <s> " Mida sa siis õige otsid ? " kysis ta lõpuks , olles Paani ära kuulanud . </s> <s> " Sa ei saa ju elu lõpuni hulkuda . " </s> </p>
<p> <s> Paan lingutas rahutult kõrvu , mõeldes , et mis kasu on sellest jutust , kui mina lähen ja sina jääd . </s> </p>
<p> <s> Vanamees jätkas aga häirimatult : " Ei saanud sinust lambakarjust , rändnäitlejat , ei saa sinust korralikku röövlitki . </s> <s> Sa oled täitmatajäänud lubadus , kulla poiss . </s> <s> Nii need asjad ei käi . " </s> <s> Paan vaikis . </s> <s> Elrik ootas viivu , lõi siis käega ja pöördus minema . </s> <s> Paan vaatas puude vahele kaduvat röövliselga , kehitas õlgu ning läks oma teed . </s> </p>
<p> <s> Unguurias aitas ta puuraidureid , juues pärast päevatööd koos metsameestega kändude vahel kanget mõdu ja röökis siis koos nendega laulda . </s> <s> Must nõid , keda ta kohtas kauges ja kylmas Põhja-Karnmandes , laskis tal talupoegadelt lapse röövida , saarepreestritel oli vaja kedagi , kes hoiaks mardused templitornist eemal ja varahommikul kella lööks , üksildasel taluperenaisel Järvemaal oli mullikas kaduma läinud , rikas Lingolni linnaemand igatses kedagi pikki õhtuid veetma . </s> <s> Ühe surnuaia ääres ööbides sattus Paan juttu ajama hiilgavate silmadega eidega , kes haises vana vere järele ning kadus veidi enne kukelaulu . </s> <s> Teisal pidas koos talupoegadega libahundile jahti . </s> </p>
<p> <s> Teda paluti jääda , talle vaadati järgi ja temast tunti puudust , kuid Paan ei vaadanud tagasi ega kahetsenud kordagi . </s> </p>
<p> <s> Lõpuks jõudis ta Armeoonia piirimail asuvasse Kaarnalinna . </s> <s> Seda valitses vana Kaaren , valge peaga sõjakuningas . </s> </p>
<p> <s> Kui Paan linnaväravateni jõudis , kuulis ta heeroldite häält : " Kangelased , seiklejad , kuningapojad , linnahärrad ja maamehed ! </s> <s> On kätte jõudnud aeg , mil kuningas valib teie hulgast endale järeltulija ! </s> <s> Kolme päeva pärast oodatakse teid kõiki kuningalossis ! " </s> </p>
<p> <s> " Kuningas pole ma veel olnudki . " </s> <s> mõtles Paan . </s> <s> Ta otsustas turul maad kuulata . </s> <s> Rahva käest sai ta teada , et selline uue valitseja valimine oli Kaarnalinna tava . </s> <s> " Kuningas peab olema parim sõjamees ! " selgitati talle . </s> <s> Tava pärinevat ammustest aegadest . </s> </p>
<p> <s> " Veel neist , kui Vana-Unguuria pärishõim Kaarnalinnale aluse pani . " </s> <s> sosistas yks jutukas vyrtsimyyja vandeseltslaslikult . </s> </p>
<p> <s> Õnneliku juhuse tahtel nägi Paan laadaplatsil " Shlutsenpatsi muusikat ja teatrit " ning läks neid tervitama . </s> <s> Tüdrukutest oli järgi vaid üks , teine , see kes Paani habemesse kunagi patse punus , oli ühe etenduse käigus surma saanud . </s> </p>
<p> <s> Mustlastüdrukult sai Paan teada , et nad olid teel veidraid ratsanikke kohanud : " Lossi liigub kahtlast rahvast - meie vankrist sõitsid mööda mitmed ratsamehed , ning mõnel neist paistis hall habe mantlihõlma vahelt . </s> <s> Nemad juba võitlema ei lähe . </s> <s> Aga lossi poole suundusid nad kõik . " </s> </p>
<p> <s> Shlutsenpats ühmas , et üks ratsanikest kandis vana-Unguuria märki - ilvesekäppa . </s> <s> " Kui haldjarahvas on asjasse segatud , tasub eemale hoida . </s> <s> Kuula vana mustlast . </s> <s> Haldjad ei taha teistele rahvastele head ... " </s> </p>
<p> <s> " Ega ka halba ... " lisas ta hiljem omaette ümisedes . </s> <s> " Ja see ongi vast see kõige hullem . " </s> </p>
<p> <s> Karu mõmises tuttavat lõhna tundes ja surus oma koonu Paani pihku . </s> <s> Mustlastüdruk sõrmitses mõtlikult metslooma kasukat : " Kui sa tahaksid , võiksid koos meiega edasi tulla . </s> <s> Läheme Lingolni poole , seal on suur laat . </s> <s> Sinna tulevad kõik kõige rikkamad kaupmehed ! </s> <s> Isegi Põhjalast . </s> <s> Seal on maailma kõige ilusamad kalliskivid ! </s> <s> Ja seal võiksid sa kohata igasugust rahvast , seal sa juba ei tüdine ... " meelitas ta . </s> </p>
<p> <s> " Head teed teile ! " soovis Paan , märkamata mustlase nukrat ilmet . </s> <s> " Mina olen seal juba käinud . " </s> </p>
<p> <s> Kolme päeva pärast oli ta kuningaõues , oodates koos paljude teistega audientsi . </s> <s> Kuningas võttis neid vastu ükshaaval ning mehed kypsesid kannatlikult armutu hilissuvise päikese käes . </s> <s> Kui Paan uksevalvurite vahelt läbi sai , oli juba pärastlõuna . </s> <s> Selja taga ootajate palavusest rasked hingetõmbed , astus Paan lossi jahedasse hämarusse . </s> </p>
<p> <s> Noor paazh juhatas ta edasi . </s> </p>
<p> <s> Uhkes saalis , mille seinu katsid sõjatrofeed ja tõrvikuvalgel sädelevad kullaga tikitud vaibad , istus kuningas . </s> <s> Raugastunud keha võis kunagi ehk tugev olla , kuid nyyd oli see habras ja vaevatud . </s> <s> Hõredad lumivalged juuksed piirasid kõrget , vanadusest kahvatut laupa . </s> <s> Kuninga lõug ulatus ätilikult ette . </s> </p>
<p> <s> Kuningannatroon oli tühi , kaetud peene , ämblikuvõrgutaolise looriga . </s> <s> Vasakul istus kõhetu mantlissemässitud vanamees , kelle nägu jäi vaataja eest varju . </s> <s> Temagi juuksed olid valged . </s> <s> Paani nähes nõjatus ta huvitunult ettepoole . </s> </p>
<p> <s> " Kas ka sina tahad kuningaks saada , vana rahva poeg ? " küsis kuningas kahiseval häälel . </s> </p>
<p> <s> " Ei . " </s> <s> vastas Paan ausalt . </s> <s> " Ma tahan ainult teada , mis tunne on kuningas olla . " </s> </p>
<p> <s> " Aga mis siis peale seda edasi saab ? " küsis kuningas põlglikult . </s> </p>
<p> <s> " Ma ei tea veel . </s> <s> Alati saab midagi edasi . " </s> </p>
<p> <s> Kuningas kehitas õlgu nagu mees , kellel on liiga vähe aega , et seda tyhistele asjadele raisata , kuid küsis peale hetkelist kõhklust siiski kombekohaselt : " Räägi mulle endast , rändaja . " </s> </p>
<p> <s> Paan rääkis lammaste karjatamisest , mustlastest , röövlitest , mardustest templitornis ... kõigest , mis oli ette juhtunud . </s> </p>
<p> <s> " Ma ei saa aru , miks sa siis nüüd korraga linna valitseda tahad ? " päris kuningas kõrgis arusaamatuses . </s> <s> " See pole ju sinu töö , kui seda muidugi yldse miski on . </s> <s> Kuningakrooni ei võeta kergesti peast . " </s> </p>
<p> <s> " See töö jäi mu teele ette ja ma pole millesti ringiga mööda läinud . " </s> <s> vastas Paan . </s> </p>
<p> <s> Kuningas naeris kähedat rauganaeru ja ytles siis : " Ma arvan , et siin on mehi , kellel on kehvemaidki põhjuseid , kuid nemad ei ütle seda välja . </s> <s> Aga mitte keegi , kel vähegi oidu on , ei ytleks kuningale , et ta on röövlitega ühes kaupmehi rünnanud . </s> <s> Kui see oleks minu maa peal juhtunud , peaksin sind karistama . </s> <s> Hea pilguga ma sellele siiski ei vaata ja sellepärast ... " </s> </p>
<p> <s> Hallis mantlis mees , kes siiani oli vaikides kuulanud , puudutas kuninga käsivart ja sosistas talle mõne sõna kõrva . </s> <s> Kuningas mõtles ja noogutas siis , kuigi veidi tõrksalt . </s> </p>
<p> <s> " Olgu , luban sul turniiril osaleda . </s> <s> Loodan sinu aususe pärast , et pääsed eluga , aga loodan ka oma linna pärast , et sa ei võida . " </s> <s> Seda öeldes heitis ta oma nõuandjale terava pilgu . </s> </p>
<p> <s> Paan kummardas ja seadis end minekule , kuid mantliga vanamees sosistas veelkord midagi kuningale ja see peatas Paani : " Kas sul turniiriks sobilik relv on ? " </s> </p>
<p> <s> " Ei veel . " </s> <s> vastas too , " Kuid linnas on ju seppi ja relvameistreid . " </s> </p>
<p> <s> " Mu nõuandja tahab sulle relva laenata , kui sa oled nõus pärast tema teenistusse asuma . </s> <s> Muidugi vaid siis , kui sa ei osutu võitjaks . " </s> </p>
<p> <s> " Olen nõus . " </s> <s> vastas Paan pikemalt mõtlemata . </s> <s> Kuningas viipas , lubades neil lahkuda . </s> </p>
<p> <s> Kuninga nõuandja tõusis ja juhtis Paani mööda lossikoridore alla keldrisse . </s> <s> Paan nägi , et vanamehe nägu katsid suured armid , üks ta kõrv oli maha raiutud , kõndides lonkas teejuht tugevasti vasakut jalga . </s> </p>
<p> <s> Vanamees juhtis ta keldrikorrusele ning avas ühe madala raudukse . </s> <s> Tõrvikuvalguses paistis keset tuba seisev lihtne laud . </s> <s> Laual lebasid mõned mõõgad - üks väiksem ja kergem , kiire ühekäemõõk , teine palju pikem ja laiema teraga , mis nõudis kandjalt tugevust , üks jässakas sõjakirves , vibu koos nooletupega ja oda . </s> <s> Relvad polnud teab mis meistritöö , nad olid lihtsad , rohmakalt sepistatud ja kauaaegsest kasutamisest kulunud . </s> <s> Paan mõtles pahuralt , et vanamees tegi hea kauba ja vedas teda alt . </s> <s> Linna meistrite käest oleks parema relva saanud . </s> </p>
<p> <s> " Olgu pealegi . " </s> <s> mõtles ta siis ja astus laua juurde . </s> <s> Ühekäemõõk paistis tema käes nagu pilbas . </s> <s> Sõjakirves ei tundunud peos mõnusana , vars oli jäme ja lühike . </s> <s> Vibu jättis ta kohe kõrvale . </s> <s> Hetkeks kaalus , kas poleks oda parim valik , kuid selle teravik oli hapraks kulunud . </s> <s> Massiivne röövlimõõk tundus sobivana . </s> <s> See istus hästi kätte ja oli tõhusalt raske , mis sest , et veidi täkitud ja vähesest hoolitsusest tumedakstõmbunud . </s> </p>
<p> <s> " Ma võtan selle . " </s> </p>
<p> <s> Vanamehe armilisest näost oli võimatu välja lugeda , mida ta valikust arvas . </s> <s> Nagu muuseas tõstis ta ise laualt väiksema mõõga . </s> <s> See sobis ta vööle kinnitatud tyhja mõõgatuppe nagu oleks see just sellele relvale tehtud . </s> </p>
<p> <s> " Me kohtume peale võitlust , rändaja . " </s> <s> ütles ta kummaliselt laulval häälel . </s> <s> Paan liigutas kõrvu ja mõtles , kus ta seda häält küll varem kuulnud oli . </s> </p>
<p> <s> Kuigi Kaarnalinn polnud suur , asus see mitmete kaubateede ristumispunktis . </s> <s> Ka kuulusid linnale viljakad maa-alad . </s> <s> Ümberkaudsed printsid , seiklejad ja sõjamehed olid kõik kohale tulnud , et õnne katsuda . </s> <s> Neist valiti välja turniirinumbri jagu mehi , kelle hulgast pidi kuninga järglase otsustama võitlus . </s> </p>
<p> <s> Linnaplatsile oli tõmmatud suur valge ring , ning selle sisse veidi väiksem punane . </s> <s> Üle valge joone tohtisid astuda vaid võitlejad ning kuninga sõjasulased , kes haavatuid ja hukkunuid ära viisid . </s> <s> Võideldi punases ringis . </s> <s> Kes vastase kas tappis või ringist välja surus , oligi võitja . </s> <s> Relvastuse ning turvise valisid võitlejad ise , ainsaks tingimuseks oli , et laske- ega väiksemaid viskerelvi ei tohi kasutada . </s> </p>
<p> <s> Rahvas käratses ja innustas võitlejaid , sõlmides kihlvedusid nii omavahel kui kaupmeestest vahendajatega . </s> <s> Punastes kuningaryydes heeroldid hõikusid võitlejate nimesid ning võitjaid , kaupmehed aga kihlvedude seise . </s> </p>
<p> <s> Paan ahmis enesesse võitluse-eelset pinget ning tundis imestusega , kuidas lihased värisevad ja jalad on ootusest kohmakad . </s> <s> Ta polnud võitleja , kuid oli võidelnud , ning temas oli peidus vana rahva sõjarõõm , mis ootas äratamist . </s> </p>
<p> <s> Ta pidi esimesel päeval võitlema ühe noorukiga , kes teda oma järge oodates hirmuäratavalt põrnitseda püüdis . </s> <s> Noormees oli tõmmuvereline , väikest kasvu ja tundus väledana . </s> <s> Ta kasutas kahte mõõka . </s> <s> Enne neid võitis üks sarnast relvastust kandev kirteenia piraatide prints oma vastase liigagi kergesti , see sattus kahe kiire tera löökiderahe all segadusse ning andis ryndajale võimaluse . </s> </p>
<p> <s> Kui Paan ja nooruk ringi astusid , oli kihlvedude seis üks kolmele inimese kasuks . </s> <s> Paan oli küll lihaseline , kuid ta mõõk oli kehv ja ta kandis ainult kerget nahkturvist . </s> </p>
<p> <s> Ta alustas ettevaatlikult , meenutades röövlite juures õpitut , et sa ei pea teab mis võitluskunstnik olema , kui sa vaid tabad õige hetke ja vastase üle kavaldad . </s> </p>
<p> <s> " Need kehkenpüksid ei jõua oma lemmikpoosigi sisse võtta , kui sa neil nuiaga pea pooleks äsad . </s> <s> Peaasi , tee oma töö kiiresti ja ilma ringi vahtimata , küll pärast on aega uhkeldada . " </s> <s> oli vana Elrik talle soovitanud . </s> </p>
<p> <s> Nii tegigi Paan näo , nagu tahaks vastast paremalt poolt tabada , hyppas aga tegelikult väledalt kõrvale ja rammis vastu ründele sööstvat vasakut rannet , nii et üks mõõkadest lendas noore sõjamehe käest kaarega ringist välja . </s> </p>
<p> <s> Vastane oli aga osav ning võitlus läks edasi üsna tasavägiselt . </s> <s> Paan mõistis , et ta võib jõu ülekaalust hoolimata alla jääda . </s> <s> Vastane tungis ägedalt peale . </s> <s> Paan vahetas kiirelt kätt , lõi vastase mõõga hetkeks vasakule ning lajatas talle parema käega kaitsmata poolelt lõuahaagi . </s> <s> Aadlikele selliseid võtteid ei õpetatud , kui tal oleks olnud rüütliseisus , oleks ta selle hoobilt kaotanud . </s> </p>
<p> <s> Noormees prantsatas maha nagu nott , lennates terve ülakehaga üle punase joone ning Paan oli võitnud . </s> </p>
<p> <s> Järgmisel päeval võitles ta ühe kentauriga , ning pääses üsna napilt oda otsa ajamisest . </s> <s> Ta narritas kentauri , kui selleks vähegi võimalust oli , laksates sellele oda alla sukeldudes mööda sapsu , ajades vastase lõpuks lihtsalt nii pimedasse raevu , et see ei märganudki , kui ise yle joone kihutas . </s> </p>
<p> <s> Ka teine võit tuli sel päeval Paani jaoks üle noatera . </s> <s> Vastaseks oli Karnmande mägilane , peast jalatallani turvises ning kaitstud ka suure kämblalaiuste raudnaastudega tugevdatud kilbiga . </s> <s> Paan nägi kurja vaeva , et ta raskete kirvelöökide eest eemale põigelda . </s> <s> Õnneks tegi relva ja turvise kaal vastase aeglasemaks . </s> <s> Kuidagi õnnestus Paanil teise relvihoidvaid sõrmi lõigata , ning , kuigi sai hingematva hoobi kilbiga paremasse külge , jõudis ta mägilase nägulaastava pidemelöögiga oimetuks lüüa . </s> </p>
<p> <s> Paan sai aru , et ta mõõk oli kehvast välimusest hoolimata siiski pagana hea . </s> <s> Ta oli löönud hea õnne peale ning mõõk oli raskusest hoolimata libisenud kaitsest mööda kergelt nagu pistoda . </s> </p>
<p> <s> Kolmanda võistluse ajal sattus ta relvast vaimustusse . </s> <s> Oli selge , et tavalise mõõgaga poleks temast Unguuria sõjamehe vastu vähimat vastast . </s> <s> Suur pooleteistkäeline röövlimõõk ta käes liikus aga sellise kiiruse ja iseenesestmõistetavusega , et võidelda oli lausa rõõm . </s> <s> Ta haavas laanlast käsivarrest ja lõi selle siis võitlusvõimetuna ringist välja . </s> <s> See käis liigagi kergelt . </s> </p>
<p> <s> Nii seisiski ta viimasel päeval ringis vastastikku peaaegu kahemeetrise nomaadiga , andaaride punaste huntide printsiga , kes oli võitluste jooksul saanud ainult ühe kerge haava põsele ja kes oskas oma hiiglaslikku , kirvest käsitleda palju paremini , kui see Paanile meeldinuks . </s> <s> Ka nomaad oli jätnud oma vastase ellu , kui selleks vähegi võimalust avanes , kuid ta oli oma lahingud võitnud palju kiiremini . </s> </p>
<p> <s> Rahvas oli hingega andaari poolt , tervitades tema areenileastumist kõrvulukustava hõiskamise ja relvatärinaga , nagu oleks ta juba kuningas . </s> </p>
<p> <s> Kaupmehed hõikusid kihlvedude seise : kolm ühe vastu nomaadi kasuks . </s> <s> Neli ühe vastu nomaadi kasuks . </s> <s> Veidi aja pärast oli vastasseis juba viis ühele . </s> <s> Paan liigutas närviliselt kõrvu , kui nad üksteist pilkudega mõõtsid . </s> <s> Andaar oli samuti lihaseline ja kiire , ning kandis ainult lihtsat turvist . </s> <s> Ta silmadest paistis vahe arukus . </s> </p>
<p> <s> Areenipealik rahvasumm jäi vait . </s> <s> See , kes võidab , pidi saama Kaarnalinna uueks kuningaks . </s> </p>
<p> <s> Võitlejatel polnud alustamisega kiire , nad astusid aeglaste sammudega ringiratast , jälgides üksteise vähimat liigutust . </s> </p>
<p> <s> Nomaad karjatas : " Hoih ! " ja tegi kiire pettemanöövri . </s> <s> Paan oleks peaaegu ettepoole sööstnud , et olematut lööki pareerida . </s> <s> Ta sai viimasel hetkel pidama ega kaotanud tasakaalu . </s> <s> See muutis ta aga veelgi ettevaatlikumaks . </s> <s> Lõpuks alustas nomaad rünnakut , Paan põikas vaevu kirve eest kõrvale ja ründas küljelt . </s> <s> Nomaad pareeris kirvevarrega ja lõi jalaga maast liiva Paanile näkku . </s> <s> Paan sülitas liiva ja pilgutas silmi , püüdes vastase löögisuunda märgata , kuid kirvevarreots lajatas talle rinnakorvi alla hoobi , mis lõi hetkeks hinge kinni . </s> <s> Ta hüppas tagasi , lootes , et ei astu siiski üle punase joone , ning tundis , et hakkab vihaseks muutuma . </s> </p>
<p> <s> Järgmised hoobid tõrjus ta juba kergelt ning lõi rahva laidukisa saatel vastasele mitmeid kordi kabjaga jalgadesse , nii et see hakkas lonkama . </s> <s> Hetkeks tekkis nomaadi kaitsesse auk ja Paan sööstis mõõgaga ette . </s> <s> Siis juhtus aga midagi seletamatut . </s> <s> Oleks võinud vanduda , et mõõk , mis teda senini rohkem kui suurepäraselt teeninud oli , väänas end ise ta sõrmede vahelt välja ja kukkus liivale . </s> <s> Viimasena mäletas Paan mõõga kukkumise tuhmi heli , siis tabas teda hoop pähe ja kõik kadus pimedusse . </s> </p>
<p> <s> Pika laua taga istus lumivalgete juustega ätt , seesama , kes oli Paanile relva andnud . </s> <s> Vanamehe kõrval istus neli mantlitesse mässitud meest , kapuutsid nägu varjamas . </s> <s> Kahel neist olid hallid habemed ning Paan otsis hetkeks pilguga ilvesekäppa . </s> </p>
<p> <s> " Oled sa ärkvel ? . " </s> <s> ütles mees häälel , mis meenutas Paanile vanakest , kes elas mäejalamil . </s> </p>
<p> <s> " Tundub küll . " </s> <s> vastas Paan veidi uimaselt . </s> </p>
<p> <s> Vanamees noogutas pead . </s> <s> " Ma olen valinud . </s> <s> Ja Drakilwer on valinud . " </s> <s> ütles ta vaikijate poole pöördudes . </s> <s> " Tema võtab yle mu töö . " </s> <s> Ta vaatas Paanile otsa ja küsis : " Sa lubasid astuda mu teenistusse , kui ma eales nõnda ihkama peaksin . </s> <s> Küsin siiski sult - oled sa nõus ? " </s> </p>
<p> <s> Paanilt oli seda sageli küsitud ning ta polnud kunagi ära öelnud . </s> <s> Lahkuda võis alati , sest alati leidus mõni tee , mis parajasti temani ulatas . </s> </p>
<p> <s> " Jah , ma olen nõus . " </s> </p>
<p> <s> Vanamees naeratas - ootamatult avalalt ja poisikeselikult , ja kahtlemata kergendunult . </s> </p>
<p> <s> Üks habemeta saadikutest vastas kahtlevalt : " Aga ta ei jäänud ju lambakarjuse juurde ... ja oli koos röövlite ja mõrtsukatega . " </s> <s> Hääle järgi selgus , et tegemist on naisega , ning et ta pani Paani valikuid pahaks . </s> </p>
<p> <s> " Kui ta oleks teele jäänud , poleks ta jõudnud ju siia , hää läänemägede emand . " </s> <s> vastas vanamees . </s> <s> " Ja röövleil ja mõrtsukailgi on taeva all koht , ei ole kangelase asi kohut mõista ... " </s> </p>
<p> <s> " Ta on hulgus ! " kostis teine , kellel polnud habet . </s> </p>
<p> <s> " Oh Langro , kas ei olnud ma mitte vähemat väärt , kui Elvanir mu valis ? </s> <s> Kas polnud ma heidik ja hulgus kõrgete hõimude silmis ? </s> <s> Aereneth ! </s> <s> Leastia , ah anitral lia Unguria landaia ! " </s> <s> Kuigi keel oli Paani jaoks võõras , oli ütleja hääl väga väljendusrikas . </s> </p>
<p> <s> " Pole põhjust hõime pilgata ... " pomises teine kummalisel toonil : " Mi enamireah ... " </s> </p>
<p> <s> " Ei oleks mina neid pilgand , poleks sina mu seisust põlastand ! " naeris vanake . </s> <s> " Ehk on Iloverdhe rajad tõest liialt kaua Ilvest oodanud ... " </s> </p>
<p> <s> Paanile meenusid muinaslood Ilvesest , kes oli vana-Unguuriast välja heidetud ning hulkus inimeste ilmas . </s> <s> Ainult , et Ilves polnud teps mitte vanamees . </s> </p>
<p> <s> Ta silmitses vanakese habrast kogu uue pilguga ning aimas korraga selle laiade armide alt jälge rohelistest tätoveeringutest , mis müütide järgi kaunistasid armanethide , noolemanajate , meelekohti ja kõrvaaluseid . </s> </p>
<p> <s> Üks oli selge - kuningas Kaarna nõunik oli enam kui kolme tuhande aasta vanune haldjahulgus , muinasjuttude noolemanaja Ilves . </s> </p>
<p> <s> Ilves ütles talle naeratades : " Ilm on muutunud nõnda kiirest , kuid mõned ta rajad on endised aegade algusest saati . </s> <s> Ja sinagi lähed ju aina vaid yhes suunas . " </s> </p>
<p> <s> Paan raputas pead , olles veidralt uinutavast keelepruugist veidi segaduses . </s> </p>
<p> <s> " Nõndap siis ... " vana naine heitis nõuandjaile pilgu . </s> <s> " Kuulge mu otsust . </s> <s> Rada jääb Paanile kaitsta , tema tarbeks hoiate teie nyyd väravaid . </s> <s> Mina olen end näidanud , ei saa enam teiegi teisiti . " </s> </p>
<p> <s> Saadikud lükkasid kapuutsid näo eest . </s> </p>
<p> <s> Vasakul pool Ilvest seisis kardetud Põhjalamaa vanasorts , tätoveeritud ruunimärgid üle otsaesise . </s> <s> Tema kõrval , nagu Paan oletaski , lumivalgete juustega vana-Unguuria pärishaldjas , veidrate metsloomakõrvade ja kõhedusttekitavate pilkumatute kassisilmadega . </s> <s> Ta käed meenutasid oma pikkade kõhnade sõrmedega valgeid ämblikke ja nägu - marmorit . </s> </p>
<p> <s> Paremal pool Ilvest seisid Karnmande mägede kuninganna ja üks kirteeniatõugu tõmmu vanamees , kuldvõru ümber kaela ja merekarbid randmetel . </s> </p>
<p> <s> Ilves tõusis ning andis Paanile võtme . </s> </p>
<p> <s> " Sulle annan ma yle kuuradade võtme , sarvilise metsaisanda poeg . </s> <s> Andku isand sulle jõudu ja julgust . </s> <s> Sinu kätte usaldavad hoidjad mõõga , mis on sind enesele kandjaks valinud . </s> <s> Teenigu Drakilwer sind , nagu Elvanir mind on teeninud . " </s> </p>
<p> <s> Ta tõmbas tupest mõõga , sellesama tuhmi teraga rändurimõõga , mille oli võtnud relvalaualt , kuid nyyd näitas relv oma õiget nägu . </s> <s> Haldjasepis tundus ta soonilisse kätte sulavat ning andis kandja raugaeast hoolimata aimu kuratlikust kiirusest . </s> <s> Sinakasvalge metalli läige peegeldus Ilvese silmades ja Paan nõtkutas põlvi . </s> </p>
<p> <s> " Elvanir , mi enamireah ... arista me ? " </s> </p>
<p> <s> Ta astus laua juurde ning hetkeks mõtles Paan , et ta asetab oma mõõga teiste , näiliselt nii tuhmide relvade hulka . </s> <s> Ilves sirutas juba käe , kuid nagu kuulatas hetkeks ja tõmbas selle siis naerdes tagasi : </s> </p>
<p> <s> " Ei vii minu rada mind tagasi lambakarjuse onni , kuigi nii hetkeks ehk mõtlesin . </s> <s> Olen hulkur ja selleks jään . " </s> <s> Ta silmitses mõõka kiindumusega . </s> <s> " Elvanir tahab veel kord rajale minna ... " </s> </p>
<p> <s> Lumivalge vana-unguurlane sosistas midagi kiiresti ja tungivalt . </s> <s> Ilves kuulatas hetkeks , naeratas ja raputas siis pead . </s> <s> " Nii see kord on . " </s> <s> ytles ta . </s> <s> " Kuid tänan sind siiski . " </s> </p>
<p> <s> " Siis mõtle vähemalt sellegi peale , et valge tuli ei sobi musta mõõgaga kokku . " </s> <s> sisistas haldjasaadik . </s> </p>
<p> <s> " Sealpool piiri ei ole meil vahet . " </s> </p>
<p> <s> " Mida te must tahate ? " küsis Paan , kes oli küll hoolega kuulanud , kuid ei saanud siiski suurt sotti . </s> <s> " Kas ma pean kellegagi võitlema ? " </s> </p>
<p> <s> Ilves naeris . </s> <s> " Ja kui ehk peaksidki , kahetseksid siis oma lubadust ? " </s> </p>
<p> <s> " Ei ... " kehitas Paan õlgu . </s> </p>
<p> <s> " Sa oled hulgus . " </s> <s> ytles Karnmande kuninganna , nagu seletaks see kõik . </s> <s> Ta hääl oli veidi põlastav ning ta hoiak kõrk . </s> <s> " Ja kuu rajad vajavad sinusugust . </s> <s> Iga täiskuu lähed radadele , ning kui ellu jääd , tuled järgmisel öösel tagasi , aga kuhu , seda ei tea keegi ette . </s> <s> Aga kui Drakilwer su juba valis , siis ta usub , et sa jääd ellu . " </s> </p>
<p> <s> Ta lisas hoiatavalt : " Kaitsja jääb elu lõpuni hulguseks ja mis veel hullem - see töö on saladus , mille avaldamiseks ei anta sõnu . " </s> </p>
<p> <s> Paan raputas segadusest pead . </s> <s> " Igavene hulgus ? " kysis ta siis , hakates hingepõhjast naerma . </s> <s> See kõmises lossikeldris veidi hullumeelsena vastu . </s> </p>
<p> <s> " Kas arvate , et see mind hirmutab ? " </s> </p>
<p> <s> " Kas arvad , et Drakilwer ja Ilves niisama su valisid ? " kysis vana hulgus vastu . </s> <s> " Homme on täiskuu . </s> <s> Oled valmis ? </s> <s> Esimese tee läheme koos . " </s> </p>
<p> <s> Kuu tõusis taevasse . </s> </p>
<p> <s> Ilves istus kynkaharjal , mõõk põlvedel , silmitsedes metsatukka ja Kaarnalinna siluetti . </s> </p>
<p> </p>
<p> <s> " Kauniks muutub see , millest pead lahkuma ... " ytles ta Paanile , kes istus sealsamas tema kõrval , mõõk paljastatuna käes . </s> <s> Drakilwer oli ilmet muutnud ning ta tera oli nagu sysimust siid . </s> <s> Käepide oli kaunistatud hõbenaastude ja Põhja kristallidega . </s> <s> Relv oli nagu sõjamees , kes läikimalöödud turvises lahingut ootab . </s> </p>
<p> <s> Paan silmitses linnatorne ja tundis korraga , et mõistis , mida Ilves oli öelnud . </s> <s> Ta ei olnud varem yhtegi lahkumist kahetsenud , nyyd aga ... </s> </p>
<p> <s> Kaarnalinna valged lipud liikusid tasa , Paani teravad metsloomakõrvad kuulsid kauget kõrtsikära . </s> <s> Yks hiline talumees sõitis väravast välja , tuulehoog tõi nendeni ta vankrirataste naksumist , hobuse ja õlgede lõhna . </s> </p>
<p> <s> Paan oleks tahtnud haldja käest kysida , mis edasi saab , kuid Ilves vaikis mõttessevajunult , käed põlvedel . </s> </p>
<p> <s> Veidi aja pärast kuulis paan , kuidas haldjas omaette ymisema hakkas . </s> <s> Laul oli algul vaikne ja nukker , kuid kiirenes siis ja kandis rahutust , mis pani Paani sydame kiiremini lööma . </s> <s> Ta ei saanud kyll sõnadest aru , kuid aimas sisu ja ymises kohati kaasa . </s> </p>
<p> <s> Väravad avanesid peaaegu märkamatult . </s> <s> Otse nende ette joonistus hallikas ring ja Ilves lendas pysti . </s> <s> Ta silmad särasid kollaselt ja ta naeris nagu noor kurat . </s> </p>
<p> <s> Paan seisis ta kõrval ja tundis , kuidas mõõgad räägivad . </s> </p>
<p> <s> Siis astusid nad udusesse sõõri ja lahing tabas neid nagu tulekahju . </s> </p>
<p> <s> Paan kihutas pööristuulena pimesi edasi , raiudes , lõigates , torgates ja möirates täiest kõrist . </s> <s> Vaenlane oli kõikjal , igast kyljest ymbritsesid teda võikad kyynised , kihvad , kombitsad ja veidra ainitise pilguga jõllitavad värtnakujulise pupilliga silmad . </s> <s> Ta poleks hiljem osanud öelda , kas tegemist oli yhe olendiga , või oli neid palju . </s> <s> Vaenlase haavadest voolanud veri ei lõhnanud vere moodi , võõras lõhn seostus valu ja vihkamisega ning ta raius ymberringi veelgi raevukamalt . </s> </p>
<p> <s> Tundus , nagu poleks sellel lahingul iialgi lõppu . </s> <s> Koletisi , kes teda ymbritsesid , ei jäänud vähemaks , ta võitles iga sammu eest , aimates , et peab edasi liikuma . </s> </p>
<p> <s> Käed muutusid rasketeks , sõrmed kangestusid mõõgapidemel . </s> <s> Ajapikku kadus jalgadest jõud , kuid ta ryhkis ikka edasi , saates löökidesse kogu keharaskuse . </s> <s> Mõõk kadus vaenlase veidralt pehmetesse kudedesse , tuues esile yha uusi pahvakaid valulehka . </s> </p>
<p> <s> Korraga oli kõik läbi . </s> </p>
<p> <s> Paan seisis yksinda kahvatu kuuvalguse värvi rajal , mille pind oli puutumata , nagu polekski sealsamas hetk tagasi peetud verist lahingut . </s> <s> Ees paistis värav . </s> <s> Paan heitis pilgu selja taha ning nägi Ilvest lamamas . </s> <s> Ta jooksis haldja juurde ning kummardas ta kohale , kuigi teadis juba , et too on surnud . </s> </p>
<p> <s> Haldja keha oli haavadest lõhki rebitud . </s> <s> Ilvese kollased silmad olid avatud ning ta ilme väärikas nagu Kaarnalinna kuningal . </s> <s> Haldja luuvalged sõrmed hoidsid kindlalt Elvaniri pidemest ja Paan märkas , et mõõgatera polnud tuhmunud . </s> </p>
<p> <s> Ta tõstis Ilvese kätele ja kõndis väravast välja . </s> </p>
<p> <s> Unguuria mahe laanepäike pani ta hetkeks silmi kissitama , kuid ta nägi siiski , et ymber hajuva värava seisid haldjad , nagu oleks nad ta tulekut oodanud . </s> <s> Kiirelt ringi vaadates aimas ta tammede vahel paistmas kaarseinalisi ehitisi ja mõistis siis , et on sattunud legendaarsesse Ilhoverdesse , haldjate peidetud linna . </s> </p>
<p> <s> Yks , vanadusest habras armaneth astus teiste hulgast välja ja sirutas käed . </s> <s> Paan tõstis Ilvese ettevaatlikult vana yliku kätele , asetas Elvaniri murule ja taganes siis . </s> <s> Pealiigutusega saatis ylik talle kaks noort haldjat teejuhiks ning need viisid Paani linnast välja . </s> </p>
<p> <s> Unguuria laanesyda oli tema päralt – kuni järgmise täiskuuni . </s> </p>
<p> <s> Paljude aastate pärast viisid kuurajad Paani tuttavale nõlvale . </s> <s> Ta astus lahingust väsinuna mööda mäekylge alla ja märkas rõõmsa yllatusega , et karjuse hyti korstnast tõuseb suitsu . </s> <s> Karjakoer , kes ta lähenedes hoiatavalt haugatas , polnud sama , keda ta mäletas , kuid lammaste aedik oli endiselt laisalt määgivaid villakandjaid täis ja karjuse vana mytsilott rippus ukse kõrval naelas . </s> </p>
<p> <s> Paan avas naerulsui ukse . </s> <s> Kolde ees istus aga võõras vanamees , kes talle yllatusega otsa vaatas . </s> <s> Paani kysimuse peale vastas ta arusaamatusega , et on siin juba viiskümmend aastat karja hoidnud . </s> </p>
<p> <s> Vanamees vaatas mõttessevajunud rändurit algul mõningase hirmuga , kuid oli lõpuks siiski nõus talle peavarju andma . </s> <s> Raha ta ei tahtnud , kuid kaup jäi , et Paan on talle karjahoidmisel abiks . </s> </p>
<p> <s> Õhtul istus hulkur hüti ukse ees , sõi juustuleiba , jõi ürditeed ja vaatas , kuidas päike tasakesi mäekylge pidi alla vajub . </s> <s> Karjakoer lõõtsutas ta jalge ees ja lambad tukkusid aedikus . </s> <s> Paan tundis , et hoiab hinge kinni . </s> <s> Ta võttis taskust vilepilli ja mängis . </s> <s> Juba mõnda aega kuuletus pill talle ja tõi kuuldavale yhe täiusliku heli teise järel . </s> </p>
<p> <s> Vanamees astus muusikat kuuldes hytist välja , vaikis veidi , silmitsedes Paani väledalt pilli sõrmitsevaid käsi , ning kysis siis , kas võõras ei tahaks talle pikemaks ajaks appi jääda . </s> </p>
<p> <s> Paan vastas kummalisel ilmel : " Tahan ! </s> <s> Nii kauaks , kui saan . " </s> </p>
<p> <s> Vanamees kehitas veidra vastuse peale õlgu , kuid seadis siiski sammud tammikusse , et Paanile korralik karjasesau vesta . </s> </p></div1>
    </body>
  </text>
</TEI>
</teiCorpus>
</teiCorpus>
