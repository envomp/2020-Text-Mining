<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kevadöö unenägu </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kevadöö unenägu </head>
<p> <bibl> <author> <s> Karen Orlau </s> </author> </bibl> </p>
<p> <s> Oli esimene suviselt soe maikuupäev , kirka taeva ja õidepuhkevate toomingatega . </s> </p>
<p> <s> Inimesed hakkasid lõpuks suve olemasolusse uskuma . </s> <s> Väikelinna terassid ja välikohvikud olid täis kahvatuid , päevitamata nägudega päikesepüüdjaid . </s> <s> Kõik asjaajamised võisid korraga oodata , kiirustada ei raatsinud keegi . </s> </p>
<p> <s> Lilian tundis end linna ainukese õnnetu inimesena . </s> <s> Kõik sõbrad olid koju maha jäänud , vennad uitasid omapead ringi , sest ta ähvardas neid , et kavatseb päev otsa õppida . </s> <s> Plaan oli muidugi õilis , mis tema sinna teha sai , et see välja ei tahtnud tulla . </s> </p>
<p> <s> " Nagunii sa ei õpi sellise ilmaga midagi , tule parem järve äärde ... " püüdis vanem vend Mark teda hommikul ahvatleda , kuid õde jäi askeetlikule plaanile kindlaks . </s> <s> " No ise tead , " loobus vend lõpuks , lisades siis aga puhtast kättemaksuhimust nagu muuseas , et võibolla tuleb Alver õhtul suvilat sisse õnnistama . </s> </p>
<p> <s> " Aga sina õpi ! " lisas ta hoolitsevalt , ise vennaliku ebasiiruse irvitav kehastus . </s> <s> Lilian kehitas küll ükskõiksuse märgiks õlgu , kuid kahju oli juba tehtud . </s> </p>
<p> <s> Ta märkas masendusega , et luges jälle ühtsama lauset ei tea mitmendat korda , ega suutnud selle sisu meenutada . </s> <s> Tüdinult viskas ta raamatu pingile ja jäi mööduvaid paarikesi uduse pilguga silmitsema . </s> </p>
<p> <s> Sellisel päeval peabki olema justnimelt kahekesi ... </s> <s> Ta oleks päris palju andnud selle eest , et koos Alveriga , selle kord lihtsalt naabripoisi , kord kellegi enama kui lihtsalt naabripoisiga , lossivaremetes hulkuda või järve ääres peesitada ( ning mängida sealjuures , et ta on perekonna ainuke laps . </s> <s> Vennad ei tahtnud kuidagi sellesse idülli sobida . ) </s> <s> Marki sõnul pidi Alver , see lootusetu ringikihutaja , tulema aga päris hilja , ning see tekitas veidrat rahutust , sest iga jagamata jäänud hetk sellest päevast tundus vähemtäiuslikuna , kui võinuks olla . </s> </p>
<p> <s> Päiksepaistelisest päevast sai aga vähemalt sama ilus õhtu . </s> <s> Saabuv pimedus oli pehme ja läbipaistev nagu sinine siidiloor . </s> <s> Kõikjalt õhkus vastu soojust , mis oli päeva jooksul talletunud ja vallandus nüüd tasaste hingetõmmetena . </s> </p>
<p> <s> Lilian oli end rõdule ümber õpikutevirna kerra keeranud ning püüdis keskenduda . </s> <s> Tegelikult oli lugemine mõttetu enesepetmine , ta teadis väga hästi , et hoidis hinge kinni , et Alver jõuaks kohale enne vendade saabumist . </s> <s> Õhtu lõhnad muutsid ta nii erksaks ja rahutuks , et see mõjus kerge joovastusena . </s> <s> " Jõuab , ei jõua , jõuab , ei jõua ... " luges ta tekstiridade pealt , saades peaaegu igal leheküljel erineva vastuse . </s> </p>
<p> <s> Möödus miljon aastat , enne kui aias kostusid sammud ja siis vaikne : " Tere , lilleke , mida sa teed ? " </s> <s> Alveri häälest polnud küll vähimatki väsimust kosta — mitte , et see tema puhul kuigi võimalik olnuks . </s> <s> Ta lihtsalt koosneski puhtast energiast , mis oli segatud eluterve uudishimuga ja tembitud uskumatu annuse ettevaatamatusega . </s> <s> See oli väsitav , aga võluv . </s> </p>
<p> <s> Lilian saatis õpiku üle rõduserva lendu , see maandus etteheitva matsatusega maasikapeenrasse . </s> <s> Midagi nii kergemeelset korda saata oli puhas rõõm . </s> </p>
<p> <s> " Mis teen ? </s> <s> Sellist ööd ei saa ju ometi maha magada . </s> <s> Ma tahan hulkuda ! " ja lisas mõttes : " Kellegagi , kellel on nii ilusad silmad kui sinul , eksole ! " </s> </p>
<p> <s> See , et Alver sõnagagi vendade järgi ei küsinud , vaid jalutamist heaks plaaniks pidas , tekitas Lilianis lisaks muule ka veidi kahjurõõmu . </s> <s> Mark oleks võinud seda kuulda . </s> <s> Siiski — oli parem , et vendi veel polnud . </s> <s> Ta libistas end kiirelt üle rõduääre aeda ja juhatas Alveri tagaväravast välja — juhuks , kui vennad peaksid parajasti järve poolt tulema . </s> <s> Oleks liiga halb õnn nendega väraval kokku saada . </s> </p>
<p> <s> Nad jalutasid suvemajade aedade vahelt äärelinna poole ja nautisid ööd , mis oli nagu päeval väljakuulutatud kevadpeo jätkumine — aga seekord ainult valitud pealtnägijate jaoks . </s> <s> Kõik ümberringi oli kevadiselt ärevil ja elus . </s> <s> Puud hingasid tasakesi sooja ööõhku , sirutades äsjatärganud lehti , ja lilled kasvasid vaikse keskendunud nohinaga . </s> </p>
<p> <s> Öö oli erakordne ja maikrahv selle vääriline . </s> <s> Vibalik , pikkade koibade otsas massiivsed martensid , lohvakas kunstnikukäega õmmeldud pluus , väga pikad ja väga paksud nisukollased viikingijuuksed selja peal hobusesabas , lõuga katmas paaripäevane habemetüügas , ühes käes avatud veinipudel ... ja suunurgas sigaret . </s> <s> Nagu Marlboromehe ja dogikutsika ristsugutis . </s> </p>
<p> <s> Poolsihitu lonkimine viis Liliani ja Alveri ühte vanadest parkidest , mis asusid linnakese kaugemas servas . </s> <s> Sillutatud teeradasid ääristasid uhked saja-aastased tammed . </s> <s> Siin-seal kasvasid põõsapuhmad , mõne kõrgema künka tagant avanes ootamatu vaade metsalagendikule , kaugel pärnasalu sügavuses vulises kosk . </s> <s> Üle käänulise ojasängi oli ehitatud sillakaari ning ühel sellisel nad istet võtsidki , kõlgutasid jalgu ja rüüpasid laiskade sõõmudega veini . </s> </p>
<p> <s> Alver heietas vaiksel häälel alguse ja lõputa jutulõnga , kui Lilian ootamatu veesulina peale võpatas . </s> <s> Otse nende selja tagant , teiselpoolt silda , kostus vali pladinat ja siis hele laksatus , mida nad esimesel hetkel ei osanud seletada . </s> <s> Viiv hiljem hüppas aga ka otse nende jalgade ees suur kala veest välja ja langes heleda sulpsatusega tagasi . </s> <s> Oli uskumatu , et nii väikeses ojas selliseid kalu leidus . </s> </p>
<p> <s> Lilian naeris : " Korralikus õudusjutus oleks pidanud silla alt kaks limast kätt välja ulatuma ja meist selja tagant kinni haarama . </s> <s> Ja siis tuleks välja , et vana mõisnik on ühe oma teolise viltuste vagude kündmise eest jõkke uputanud . " </s> <s> Siis küsis ta ülearuse kergemeelsusega : " Kas sa kummitusi usud ? " , ja pidi seda kohe kahetsema . </s> </p>
<p> <s> Teine vastas laisa üllatusega . </s> <s> " Ma ei teagi ... </s> <s> Ei saa ju kindlalt öelda , et neid olemas ei ole ? " </s> </p>
<p> <s> Hämar park näis muutuvat kõhedamaks . </s> <s> Seda poleks juhtunud , kui Alver oleks öelnud , et kummitusi pole iseenesestmõistagi olemas . </s> <s> Ümbritsev öö oli liiga maagiline , et kergekäeliselt midagi ülearust ütelda . </s> <s> Kindlasti mitte kummituste kohta . </s> <s> Alver oli aga paksunahaline nagu jõehobu ja ei tabanud üldse , et koht ei olnud kõige sobilikum vaimudest rääkimiseks . </s> <s> Ta vasikaripsmetega varjutatud silmadest oli näha , et see mõte hakkas talle meeldima . </s> </p>
<p> <s> " Kujuta näiteks ette ... " alustas ta teise poolt kardetud jutulõnga . </s> </p>
<p> <s> " Kui sa näiteks öösel üles ärkad ja näed oma toas kummitust — mida sa teeksid ? " </s> </p>
<p> <s> " Annaks ilma pikemalt mõtlemata vastu pead ! </s> <s> Ma ei salli võõraid oma magamistoas , " teatas Lilian pahuralt ja piilus ümberringi . </s> <s> Ilus oli , ja rahulik — pealtnäha ei midagi hirmutavat . </s> <s> Kui , siis vaid õige pisut salapärane . </s> <s> Sõnajalapuhmad vanade tammede all kuulusid kindlasti haldjametsa — sellises paigas ei saa sündida midagi halba . </s> <s> Aga siiski , ettevaatus ei tee kunagi halba . </s> <s> Pealegi kartis Lilian pimedust ning hoolimata enesesisendusest ja ümbritseva vaiksest rahust oli selles peidus ka kõhedust , mida tüdruk kangekaelselt püüdis mitte märgata . </s> </p>
<p> <s> Täiesti pahatahtmatult ei jätnud Alver asja sinnapaika : " Meil vanas majas kummitas päris korralikult . " </s> </p>
<p> <s> " Jajah , " poetas Lilian mitte eriti julgustavalt . </s> <s> Siiski mõjus vein vapruse peale hästi . </s> <s> Võibolla ei peakski kummitusi ... kohe lööma minema ? </s> </p>
<p> <s> Alver jätkas häirimatult : " Nendega võis ära harjuda . </s> <s> Alguses oli imelik , aga pärast — las kolistavad . " </s> </p>
<p> <s> " Aga ... on ju rotid ja tuuletõmme ja sellised asjad ? " võttis Lilian tasakaaluks klassikalise skeptiku rolli . </s> </p>
<p> <s> " On selliseid hääli , mida rott teha ei oska . </s> <s> Isegi parematel päevadel . " </s> </p>
<p> <s> " Ega sa ei taha öelda , et ronisid pööningule , kui seal kummitas ? " </s> </p>
<p> <s> " Loomulikult ! " </s> <s> Alver oli siiralt imestunud : " Ma poleks ju kusagilt naaberkülast saanud järgi uurida , mis mu oma pööningul toimub . </s> <s> Mis nad ikka teha saavad . " </s> </p>
<p> <s> " Peast segi , " leidis Lilian , aga uudishimu näris : " Mis sa siis nägid ? " </s> </p>
<p> <s> " Ei midagi . </s> <s> Keegi oli seal kindlasti , ainult näole ei andnud . </s> <s> Ta isegi puudutas mind ... " </s> </p>
<p> <s> " Lõpeta ära ! " viiksatas Lilian , sest nüüd hakkas see väheke liiga kaugele minema . </s> </p>
<p> <s> " Naabrimehel oli selle kohta oma teooria . " </s> <s> jätkas Alver segamatult . </s> </p>
<p> <s> " Ta oli selline vend , kes raius hauakivisid . </s> <s> Sa oled kindlasti näinud — selliseid õuesid , kus on mitukümmend erinevat kivikolakat ja siis igaüks käib ja vaatab , milline neile kõige rohkem sobib . " </s> <s> Alver irvitas heatahtlikult . </s> <s> " Vend ise oli mingi kodufilosoof , rääkis tarka juttu ja otsis elu mõtet . </s> <s> Ta ütles , et mõni kivitükk pidi kogenud kiviraiduri jaoks olema äratuntavalt eriline — tundub täiesti elavana , imelik olla haamriga ligi minna . </s> <s> Ta oli ise mõnikord tundnud , kuidas kivi teda vaatab . </s> <s> Ja kuulab . </s> <s> Teistmoodi koega pidid sellised kivid ka olema . </s> <s> Hauakivideks pidid hästi sobima — pakkuvat surnule seltsi . </s> <s> Aga eriti karm olevat , kui vale kivi satub vale inimesega kokku , siis on jama majas ... </s> </p>
<p> <s> Võta siis kinni , ühest küljest tundub see täitsa mõistlik jutt , teisest küljest ... jälle selline energiate ja väljade jahu . " </s> <s> Alver tõmbas hinge ja lonksas veini . </s> <s> Ööbikud olid kuidagi vaikseks jäänud — võibolla ehmatas neid see ühtlane madalahäälne jutukõmin jõesillalt . </s> </p>
<p> <s> " Kuidas siis on , tunned , et on tõsi , või mitte ? " uuris Lilian . </s> </p>
<p> <s> " Kurat seda teab . </s> <s> Narr ju öelda , et tunned , et on tõsi . </s> <s> Ütleme siis nii , et tundub tõenäoline . </s> <s> Vanades majades on midagi erilist ... </s> <s> Ilmselt selles mõisamajaski siin . </s> <s> Mis ise arvad ? " </s> </p>
<p> <s> " Ma ei arva igaksjuhuks midagi . </s> <s> Pimedas pargis mina kummitusi ei usu . " </s> <s> Lilian oli kõhevil ja tahtis teemat vahetada , kuid siis märkas ta eemal puudesalus mingit liikumist . </s> <s> Tume kogu , mis nii kiiresti tüvede varju sulas , et võis kergesti ka silmapete olla . </s> <s> Lilian ehmatas tõsiselt , kuid kutsus siis kaine mõistuse kohe koju tagasi . </s> </p>
<p> <s> " Alver , vaata , kas seal on keegi ? " sikutas ta teist varrukast . </s> <s> Alver heitis pärnasalu poole pilgu ja kehitas õlgu : " Mina küll ei näe . </s> <s> Sulle lihtsalt tundus . " </s> </p>
<p> <s> " Ilmselt tunduski — sinu jaburate juttude pärast ! " torises Lilian . </s> <s> " Ime ka , kui sa kõiki kummitusi ei ole selle aja peale üles äratanud . " </s> </p>
<p> <s> " Naistelora ! " naeris Alver ja heietas segamatult edasi . </s> <s> Lilian kuulas poole kõrvaga ja leidis hämmeldunult , et kummitustelugu tundus tema esituses pigem huvitava kui hirmuäratavana . </s> <s> Alver oli hoopis uudishimulikum — või siis ettevaatamatum — kui võinuks arvata . </s> </p>
<p> <s> Korraga Alveri jutt takerdus . </s> <s> Kui poiss keelekaste järgi küünitas , sattus ta pilk pärnasalu poole uitama ning ... seal oli tõepoolest keegi ! </s> <s> Tumedate puude taustal paistis hele kogu hästi silma . </s> <s> Pikad sihvakad jalad , idamaised puusad , mis läksid üle saledaks , painduvaks pihaks , vormikad ümmargused rinnad ... </s> <s> Ainus , mis naise jumalannakeha kattis , oli ülastest pärg heledatel lahtistel juustel . </s> </p>
<p> <s> Kahe klaasi jagu värsket viinamarjaveini muutus Alveri soontes sulatuleks , keerdus kuumadesse pööristesse ja kihutas pöörase hooga läbi keha , nii et südamelöögid hakkasid hingamist takistama . </s> <s> Magus surin lendas läbi kukla sõrmeotsteni välja . </s> <s> Alles siis jõudis temani , küll veidi häguselt , et naine , keda ta vaatas oli ju alasti , ning et see pidanuks talle mingitel unustatud põhjustel kohatu tunduma . </s> </p>
<p> <s> Võõras naeratas talle , viipas ja kadus puude vahele , nagu poleks teda olnudki . </s> <s> Selles , et nähtu polnud siiski silmapete , oli Alver kindel . </s> <s> Samuti oli ta veendunud , et sündinud oli midagi ebatavalist ja erakordset ning ta uudishimu tõstis valvsalt pead . </s> </p>
<p> <s> Jutt ei tahtnud enam vedu võtta — jalad kippusid vägisi viipele järgnema . </s> <s> Ometi tunnistas ta , et ei saa siiski sõna lausumata püsti tõusta ja metsa poole joosta , kuigi tahaks . </s> <s> Ta sai ka — siiski küllalt ebamääraselt — aru , et võib Liliani nii millegagi solvata . </s> </p>
<p> <s> " Alati on ju võimalik pärast ära leppida ! </s> <s> Te olete ju sõbrad , " sosistas kiusatusekurat . </s> <s> Inglike teisel õlal viibutas sõrme : </s> </p>
<p> <s> " Kulla mees , ära mängi lolli ! </s> <s> Või sõbrad ! </s> <s> Ta ei annaks sulle andeks , kui sa ta just praegu ja just siia üksi jätaks . </s> <s> Oled sa mees või misasi ? " </s> </p>
<p> <s> " Sa võid ju kohe tagasi tulla ... " kehitas kuradike õlgu . </s> <s> " Nii , et ta ei saa arugi . " </s> </p>
<p> <s> Alver tundis end kaheksrebituna , aga tõmme pärnasalu poole oli tugevam , nii et ta andis lõpuks alla . </s> </p>
<p> <s> Ta ajas end häbeliku naeratusega jalule ja teatas , et läheb käib korraks .. põõsas ära . </s> </p>
<p> <s> " Ära mind siia ometigi üksi jäta ! " ehmatas Lilian siiralt . </s> </p>
<p> <s> " Sa ei saa ju kaasa tulla , eksole . </s> <s> Pealegi ma olen siinsamas , nende kümne minuti jooksul ei juhtu sinuga kindlasti midagi . " </s> </p>
<p> <s> " Kümne minuti ? ! ? " muutus Lilian murelikuks . </s> <s> Alver oli süüdimatu tüüp ja temalt võis kõike oodata . </s> </p>
<p> <s> " Ma olen siinsamas ! </s> <s> Sa oled täiesti turvalises kohas , usu mind . " </s> <s> Nende sõnadega marssis ta muretult vilistades puude vahele , südametunnistus õige veidike valutamas , sest päris lähedal ta Lilianile ju siiski ei olnud , aga antud hetkel ei olnud tal valikut . </s> *** </p>
<p> <s> Lilian niheles rahutult . </s> <s> Olgu , mis oli , aga sellises paigas oli kõhe . </s> <s> Miski häiris teda väga tõsiselt ja tunne , et peaks võimalikult ruttu ära minema , peitu pugema , põgenema , üha süvenes , aga see oli nii seletamatu ja sügavalt alateadlik , et ta ei teadnud isegi , kumba ta rohkem kardaks , kas joosta mööda pimedat pargiteed või jääda sinna , kus ta on . </s> </p>
<p> <s> Ta piilus läbi pimeduse pärnasalu poole . </s> <s> Nüüd oli küll kindel , et seal liikus keegi . </s> <s> Mingi pikk vari paistis korraks puude vahelt . </s> <s> Lilian hüppas hirmunult püsti . </s> </p>
<p> <s> " Alver ! " hüüdis ta häälega , mis kostus õige haledana . </s> <s> " Alver ! </s> <s> Kus sa oled ? </s> <s> Tule kohe tagasi ! </s> <s> Lõpeta oma lollid naljad ja ... </s> <s> Kui sa kavatsed mind hirmutada , siis ma ei anna sulle elu sees andeks ! " </s> </p>
<p> <s> Vaikus . </s> <s> Ainult puud kohisesid ümberringi . </s> </p>
<p> <s> Kuhu see Alver nüüd ometi jäi ? ! </s> <s> Oleks olnud päris kergendav , kui ta oleks mingi totra möiratusega põõsaste vahelt välja karanud . </s> <s> Aga Alver ei teinud isegi seda . </s> </p>
<p> <s> Huvitav , mitu minutit möödas oli ? </s> <s> Äkki ta läks lihtsalt kaugemate põõsaste taha ja tema teeb ilmaasjata paanikat . </s> </p>
<p> <s> Teerajalt kostsidki sammud . </s> </p>
<p> <s> Põõsaste tagant paistis tulija tuttavlikult pikakasvuline kogu , kuid see ei olnud Alver . </s> </p>
<p> <s> Liliani esimene tunne oli pöörane ehmatus . </s> <s> Teine , hoopis kainem ja teotahtelisem mõte oli : kust leida kaigast . </s> <s> Tüdruku pilk peatus peopesasuurusel munakivil otse ta jalgade ees . </s> <s> Ta võttis kivi pihku ja puges ise jõe kohal kaarduva silla alla varju . </s> </p>
<p> <s> Tulija sammus kiirustamata mööda rada . </s> <s> Paistis , et tegemist oli uitajaga , kes , nagu nemadki , oli linnast välja ööd imetlema põgenenud . </s> <s> Mehe olek tundus hajameelse ja ohutuna ning Liliani hirm hajus aegamisi . </s> <s> See mees ei olnud kindlasti see , kelle lähenemist ta äsja alateadlikult karta võis . </s> <s> Pigem pakkus tulija talle hirmu eest kaitset . </s> <s> Kükitamine tundus tobedana , eriti kuna teda võidi avastada , ja ta tõusis püsti . </s> </p>
<p> <s> Jalutaja jäi talle heatahtliku üllatusega otsa vaatama . </s> </p>
<p> <s> Ei , ohtlik ei olnud see inimene küll mingil juhul , kuigi oli küllalt veider . </s> <s> Temas oli midagi ajatut , seletamatult arhailist . </s> <s> Tulija kandis lohmakaid pooldesäärde pükse ja lihtsat varrukateta särki ... pealegi oli ta paljajalu . </s> <s> Selge see , äärelinna boheem ! </s> <s> Sealkandis suvitas linnakese kunstnikurahvas ja see noorhärra nägi välja täpselt nagu üks unetu pottsepp . </s> </p>
<p> <s> Mees silmitses samuti häbelikult oma paljaid jalgu . </s> <s> Astus siis lähemale : " Ilus öö , eksole ? </s> <s> Lihtsalt võimatu on seda maha magada . " </s> </p>
<p> <s> " Tõsi ! " naeratas Lilian ja leidis , et tal ei ole midagi võõraga juttu ajamise vastu . </s> <s> Pigem isegi oli midagi selle poolt . </s> <s> Mehe õlgade siru-ulatus oli usaldustäratavalt lai ja Liliani pilk kiitis selle innukalt heaks . </s> <s> Hirm oli kadunud ja pealegi oli ta just hakanud end kuidagi väga mahajäetuna tundma . </s> </p>
<p> <s> " Paljaste jalgadega on lihtsalt mõnusam , " viipas teine oma murul mõnulevatele varvastele . </s> <s> " Proovi ise . " </s> </p>
<p> <s> Lilian võttis kingad jalast ja tundis pehmet jahedat rohtu taldade all . </s> <s> See oli tõepoolest mõnus . </s> <s> Pehme . </s> <s> Siidine . </s> <s> Natuke kõdi . </s> </p>
<p> <s> " Kas sa elad äärelinnas ? " küsis ta oma esialgse oletuse kinnituseks . </s> </p>
<p> <s> " Mitte päriselt . " </s> <s> vastas teine ja naaldus sillakaarele . </s> <s> " Linnast veidi väljas . </s> <s> Mulle linnad ei meeldi . </s> <s> Liiga palju inimesi . </s> <s> Mulle meeldivad pargid nagu see ... vanad puud on ilusad . " </s> </p>
<p> <s> Lilian noogutas . </s> <s> Kasvava kergendustundega . </s> <s> Kui mees korraks selja tema poole keeras , poetas tüdruk kivi käest maha . </s> </p>
<p> <s> " Kuigi ... " ütles võõras ringi vaadates . </s> <s> " See sild ei ole kaugeltki kõige ilusam koht siin pargis . </s> <s> Tule , ma näitan sulle midagi palju paremat ! " </s> </p>
<p> <s> Hetkeks oli Lilian kahevahel . </s> <s> Esiteks mõtles ta Alveri peale , teiseks mõtles ta võõrastega kaasaminemise kui sellise peale , aga ta tundis selle kunstniku vastu vaistlikku usaldust , ning see polnud teda kunagi alt vedanud . </s> <s> Ja Alverile on see ainult paras ! </s> </p>
<p> <s> " Mis su nimi on ? " küsis ta , justnagu oleneks sellest , kas ta läheb kaasa või mitte . </s> <s> " Jaanus , " ütles teine veidi kärsitult ja viipas käega . </s> <s> " Lähme nüüd . </s> <s> Tule nüüd rutem ! " </s> </p>
<p> <s> " Miks rutem ? " uudistas Lilian üllatunult . </s> <s> Mees ei vastanud , vaid hakkas ilma pikemata minema , ja Lilian astus kuulekalt järgi . </s> <s> Jaanus oligi just selline mees , kellele lihtsalt pidi järgi jooksma , see tundus iseenesestmõistetavana . </s> </p>
<p> <s> Nad ei olnud kuigi kaugele jõudnud , kui Lilian arvas selja taga kuulvat mingeid hääli . </s> <s> Pimedusest abitud silmad ei tabanud aga muud kui kummalist liikumist . </s> <s> Nagu oleks neljakäpakil ukerdav inimene väga vaevaliselt mööda silda koperdanud ... </s> <s> See ei saanud ju ometi Alver olla ? </s> </p>
<p> <s> " Jaanus , oota ! " ütles ta eeskõndijale , kuid see ei peatunud , sosistas vaid : " Tasa ! </s> <s> Tule ! " </s> </p>
<p> <s> " Jaanus !! </s> <s> Keegi on sillal ! " läks ka Lilian sosinale üle , kuid eeskäija surus sõrme suule . </s> <s> Lilian kehitas õlgu , aga otsustas kaasa mängida . </s> <s> Ta ei olnud päris kindel , et oli tõesti midagi näinud , pealegi läks see talle oluliselt vähem korda , kui see paar laiu õlgu , mis oli nii ahvatlevalt käeulatuses . </s> <s> Jaanuse selg oli vaatamisväärsus : tugevad , vormikad lihased voolisid ta selgroo sügavasse vakku ja selle joon kadus kuhugi magusalt keelatud ääremaadele , mis sujuvas käimiserütmis tundusid iseäranis vastupandamatud . </s> <s> " Pottseppadel on tõenäoliselt väga jõudunõudev töö . " </s> <s> mõtles Lilian vaikselt itsitades . </s> <s> Ühesõnaga — ta otsustas , et ta tähelepanu oli täiesti hõivatud . </s> <s> Põrgusse Alver . </s> </p>
<p> <s> Pargiserv , kuhu nad jõudsid , oli aegade jooksul metsistunud . </s> <s> Lõikamata hekid ummistasid teid ja vanade tammede vahel kasvas lepavõsa . </s> </p>
<p> <s> Jaanus liikus puude vahel vaikselt ja kiiresti nagu teaks ta kõiki madalamaleulatuvaid oksi peast . </s> <s> Korraga aeglustas mees sammu . </s> <s> " Vaata ! " viipas ta käega . </s> </p>
<p> <s> Avanev vaatepilt oli mõjuv . </s> <s> Paari laiema tamme varjus magas tilluke valge tempel . </s> <s> Aeg oli kivinikerdustele halastanud — need olid endiselt peened ja täiuslikud . </s> <s> Valge kivipitsiga kaunistatud katuseservad ja aknaorvad kuulusid muinasjutumajakesele , kõrge uksekaar meelitas külalislahkelt sisse astuma . </s> </p>
<p> <s> " Ilus ... " ohkas Lilian südamest . </s> </p>
<p> <s> " See on hommikutempel . </s> <s> Koht , kus kunagi tähistati kõiki õnnelikke algusi . </s> <s> Kevadel on siin ilus . </s> <s> Siis , kui puud hakkavad roheliseks minema . </s> <s> Ma vaatan neid sageli — lehteminek tundub iga kord kordumatuna , aga ometi juhtub see lugematuid aastaid igal kevadel . </s> <s> Kas sa oled kunagi mõelnud , mis tunne võiks olla vanal saja-aastasel tammel endal , kui ta kevadel uusi lehti kasvatab ? " </s> </p>
<p> <s> Lilianil oli nii kummaline kuulata , kuidas üks mees , liiatigi täiesti tundmatu , räägib talle selliseid asju nii vabalt ja rahulikult , justnagu oleks see sama loomulik kui hingamine . </s> <s> Selles polnud midagi võltsi , ei mingit poosi või tagamõttega mängu , see oli täiesti ehe . </s> <s> Jaanuse usalduslik toon . </s> <s> Lõhnav kevadeõhk . </s> <s> Ööbikud , kes olid taas laulma hakanud . </s> <s> Pehme huulekurd Jaanuse suunurgas . </s> <s> Piisav , et lolliks minna ja mõneks ajaks jäädagi . </s> <s> Lilian tundis kiusatust sellele soovile järele anda . </s> </p>
<p> <s> " Kas sina oled mõelnud , mis tunne võiks olla elada puuna ... </s> <s> Lasta lindudel okstesse pesa teha ja tunda oravaid mängimas ? </s> <s> Tunda , kuidas kevad tuleb ? " meeliskles teine omasoodu . </s> </p>
<p> <s> Lilian ohkas . </s> <s> Parem mitte oma pead vaevata . </s> <s> Las see hetk lihtsalt kestab . </s> </p>
<p> <s> " See oleks ilus ... " leidis ta . </s> <s> " Rahulik . " </s> </p>
<p> <s> " Aga kui sa saaksidki päriselt proovida ? </s> <s> Kui keegi tuleks ja sulle sellist võimalust pakuks — kas sa julgeksid ? " </s> <s> Jaanus astus paar sammukest lähemale ja kuigi ta häälest kostus , et ta tegi nalja , ei suutnud Lilian päriselt kaasa minna . </s> <s> Põrkas pisut tagasi . </s> <s> Midagi oli seal valesti . </s> </p>
<p> <s> Korraga kostis terav ulg . </s> <s> Ootamatusest võpatasid mõlemad , sest hääle raevutsev toon kõlas uskumatult tontlikult . </s> <s> Lilian tundis , kuidas ta keha pudedaks soolasambaks muutub . </s> <s> Ka Jaanus pöördus hetkeks hääle poole . </s> <s> Tema ja tüdruku vahel oli vaid pool sammukest maad ja sellepärast Lilian nägigi . </s> <s> Jaanuse kuklal , seda katvate heledate juuksekahlude vahelt läigatasid kaks silmavalget . </s> <s> Tüdruk raputas kergelt pead , et pettekujutlust peletada , kuid siis nägi ta selgesti , kuidas mehe kuklas kaks silma korraks sulgusid , et siis jälle avaneda ja paari juukseloki tagant talle otsa vaadata . </s> <s> Siis nägi ta selgesti suud , sirget ninajoont . </s> <s> Nägu . </s> <s> See vaatas talle otsa . </s> <s> Läbi juuste . </s> <s> Läbi juuste Jaanuse kuklal . </s> </p>
<p> <s> Hetkeks mõtles Lilian , et ta minestab . </s> </p>
<p> <s> Järgmisel hetkel lendas ta nagu lingust pääsenu läbi metsistunud võsa , ja tormas edasi , hoolimata sellest , et kleit jäi kusagile kinni ja selle pidi puruks tõmbama , hoolimata okstest , mis talle näkku peksid , nõgestest , mis jalgu kõrvetasid ja kiviklibust ning teravast puuprahist , mis paljastele taldadele haiget tegid . </s> <s> Ta kihutas valgete väravakaarte vahelt läbi ja sealt mööda kruusast pargiteed edasi otse linna poole . </s> <s> Korraks üle õla taha vaadates nägi ta Jaanust , kes seisis pargiserval puutüvele nõjatudes ja talle järele vaatas . </s> <s> Liliani pilku kohates viipas seisja , nagu hüvastijätuks . </s> </p>
<p> <s> Alles siis , kui tüdruk koduväravast sisse lendas , märkas ta , et jätab aiatee valgetele kiviplaatidele määrdunud jälgi — paljastest jalataldadest immitses verd . </s> <s> Polnud ka ime . </s> </p>
<p> <s> Lilian surus otsaesise vastu jahedat väravaposti ja püüdis rahuneda . </s> <s> Mis siis nüüd ikkagi juhtus ? </s> <s> Meelepete ? </s> <s> Mingi pottsepaloru tegi tema kulul haiget nalja ? </s> <s> Olgu mis oli , seal pargis oli keegi , kelle heas tahtes ei saanud kindel olla ning Alver jäi sinna . </s> <s> See , et tema üle hiljem naerdakse , ei ole üldse nii hirmus kui Alver sinna üksi maha jätta . </s> </p>
<p> <s> Liliani vennad magasid sügavalt nagu trollid . </s> <s> Sellised nägid nad oma kahemeetriste käte ja jalgadega ka välja , kuigi olid loomult üsna leplikud . </s> <s> Isegi nii leplikud , et suutsid Liliani tungivate palvete peale ilma suurema porinata silmad lahti lüüa ja väheks ajaks lahti jättagi . </s> </p>
<p> <s> Lilianil jätkus kainet mõistust neile tondilugudest hoopis maisemat juttu rääkida . </s> <s> Vennad tirisid ohates püksid jalga ja leidsid , et peavad vist tõesti sõbra hädast välja aitama . </s> </p>
<p> <s> Väljas hakkas valgeks minema . </s> <s> Kui nad parki jõudsid , helendas taevas juba üsna hommikuselt ja öine lumm oli kadunud . </s> <s> Puud ja põõsad ei pärinenud enam mõnest muinasjutumetsast , vaid olid tavalised vanad mõisapargipuud , mis on parasjagu igakevadiselt lehte minemas . </s> </p>
<p> <s> Sillal ei olnud Alverist mingit märki . </s> <s> Ainult üks Liliani king vedeles maas — teist ei paistnud kusagil . </s> <s> Mark saatis noorema venna ja õe põhjapoolse värava juurde , ise lubas aga pärnasalus ära käia . </s> <s> Paistis , et vennad arvasid , et leiavad kusagilt oimetukspekstud Alveri . </s> <s> Lilian ei teadnud aga isegi , mida õieti otsima peaks . </s> <s> Ta oli lihtsalt väga sügavas segaduses , asjalik tegutsemine hoidis mingil moel reaalsuseraame koos . </s> </p>
<p> <s> Väike tempel värava kõrval paistis päikese käes veel ilusam kui see õhtul hämaras oligi . </s> <s> Puude vahel ei paistnud õnneks ühtegi teist inimest peale nende ning Lilian usaldas templile lähemale astuda . </s> <s> Avarast uksekaarest paistis tillukese katusealuse vähene sisustus — kaks pinki ja nende vahel nishsh , millest jooksid alla mõned teab kui vanad küünlavahanired . </s> <s> Algustetempel siis ... </s> </p>
<p> <s> " Kui keegi pügaks neid põõsaid , kannaks risu kokku ja niidaks heina maha , võiks see parginurk väga ilus olla , " leidis Lilian , sest hoolimata lokkavast hooletussejäetusest leidis silm ikka veel pargi kunagisi piirjooni . </s> <s> Need umbekasvanud põõsad olid rododendronid , siinsamas kasvas metsistunud jasmiinihekk ... </s> <s> Siinseal paistsid mõned hallist kivist skulptuurid , mis kunagi templit kaunistasid . </s> <s> Nüüd olid needki üpris samblassekasvanud ja risu alla mattunud . </s> <s> Üks neist , templile kõige lähem , oli künkal istuv mehekuju , mis möödujatele viipas , nagu kutsuks neid katuse alla jalgu puhkama . </s> <s> Tegemist oli mingi mütoloogilise tegelasega , tundus , sest kuju korraga kahte suunda vaatavat pead kaunistas loorberipärg ning ta külalislahkes zhestis oli kübekene teatraalset surematust . </s> <s> Väravatejumal , meenus Lilianile mingi ammuloetud kunstiajalooline raamat , alguste kaitsevaim — kahe näoga Janus . </s> </p>
<p> <s> Korraga hakkas maapind kõikuma , või nii vähemalt tundus . </s> <s> Lilian komistas Januse ette astudes ja surus pihud kuju samblassekasvanud näole , ise uskumata , et ta midagi nii kuutõbist võiks hetkekski tõsiselt võtta . </s> <s> Paar liigutust ning kuju nägu — vähemalt üks neist — oli samblast puhas . </s> <s> See oli arusaamatu , mõistusevastane , aga nii ilmne sarnasus öise kaaslase näojoontega ei jätnud mingit kahtlust . </s> </p>
<p> <s> " Mida sa seal teed omast arust ? " imestas Kristjan , kes ei saanud aru , miks ta õeraas , kes just äsja Alveri pärast niiväga mures oli , nüüd korraga juba mõnda aega vana kuju ees seisis . </s> </p>
<p> <s> " Otsime Alverit või vahime niisama ? " porises ta magamata inimese õelusega . </s> </p>
<p> <s> " Jajah </s> .... <s> " leidis Lilian hajameelselt ja astus edasi . </s> <s> Ta vaatas teel mitu ja mitu korda tagasi , silmad uskumatusest pärani . </s> <s> Kuju seisis endiselt templi kõrval ja viipas värava suunas ning see viibe võis olla nii kutse kui hüvastijätt . </s> </p>
<p> <s> Mark ootaski neid . </s> <s> Tema ilmest paistis , et ta oli kõvasti kahtlema hakanud , kas neil ikka oli sügavat mõtet ennast maast lahti ajada ja oli selge , et see kahtlus tegi teda pahuraks . </s> <s> Iseenesestmõistagi ei olnud pärnasalus Alverist jälgegi . </s> <s> Ilmselt oli poiss juba ammu maha löödud või siis koju läinud , mis talle , Markile , tundus veel eriti usutavana . </s> <s> Kummalgi juhul ei olnud neil seal enam midagi teha . </s> <s> Vanem vend põrnitses Liliani altkulmu . </s> <s> " Olgu , mehed-vennad ! </s> <s> Otsime mu kinga üles , siis võib vist tõesti ära minna . " </s> <s> ütles ta vabandavalt . </s> <s> Nüüd Lilian vähemalt teadis , mida otsis . </s> <s> Kujusid . </s> </p>
<p> <s> Ühe põõsa all oli siil ennast mõnusalt kerra keeranud . </s> <s> Ta hallist graniidist selg väljendas õndsat unerahu . </s> <s> Uskumatu , et ta oli niiviisi juba palju aastakümneid maganud ja ei saanud ikka küll , vaid magas endise isuga . </s> </p>
<p> <s> Künka taga mängisid kaks karupoega , tagumistel jalgadel püsti nagu maadlejad . </s> <s> Mõnus tumepruun kivi tundus vaatajale ehtsa karusnahkse kasukana . </s> </p>
<p> <s> Vennad koputasid oimukohale , istusid sillale maha ja tegid suitsu . </s> <s> Nendele aitas . </s> </p>
<p> <s> Sillast mitte eriti kaugel kasvas vana paju . </s> <s> Lilianile meenus , et Jaanus oli teda sillalt ära viies vana puud silmitsenud . </s> <s> Jalad tõrkusid mingi ebameeldiva eelaimuse ajel , kui ta paju poole kõndis . </s> <s> See poolkuivanud puu hirmutas teda , aga päevavalgus ning vennad , kes sealsamal sillal istusid , andsid julgust . </s> </p>
<p> <s> Paju alt leidis Lilian oma puruksrebitud kinga . </s> </p>
<p> <s> Kuivanud okste vahel , mis peaaegu vastu maad langesid , varitses üks hallist maakivist olevus . </s> </p>
<p> <s> Mitte Kerberos , selleks oli loom liiga maine , ka mitte lihtsalt hunt , sest ta lõuad olid liialt võimsad , kihvad liialt pikad ning teravate küünistega käpad sarnanesid pigem kassikäppadele . </s> <s> Metsaelaja koon oli kurjakuulutavalt kirtsus , paljastatud kihvad ja kurjalt kissis kiskjasilmad ei tõotanud midagi head . </s> <s> Kivikuju õel ilme hirmutas isegi kaines päevavalguses , mis siis veel , kui ... </s> </p>
<p> <s> Looma tagumistest jalgadest olid killud välja löödud . </s> <s> Keegi oli kunagi võtnud kangi ja selle elaja tagajalad purustanud . </s> <s> " See mu ilmselt päästiski , " leidis Lilian ise samal ajal imestades , kuidas saab ühe kivikuju kohta midagi sellist üldse mõelda ja seda sealjuures uskuda . </s> </p>
<p> <s> Alver rääkis ju ... halbadest kividest . </s> <s> Kas kujur oli selle vana tumehalli kivi hingest nii hästi aru saanud , et raius sellest just niisuguse kuju ? </s> <s> Või oli see kunstnik ise , kes kujule sellise hinge sisse puhus ? </s> <s> Saatis oma mustad mõtted säärase soerdi kujul maailma ringi hulkuma . </s> <s> Lilian taganes silla poole , julgemata peletisele selga keerata , kuigi see oli nii ilmselgelt kivist . </s> <s> Mis sest , et kivist , mitte miski hinna eest ei oleks Lilian teda enda selja taha usaldanud . </s> <s> Ta leidis ka , et ei suuda end sundida kuju puudutama . </s> <s> See oleks ta sõrmede all võinud korraga liiga elusana tunduda . </s> </p>
<p> <s> Ta palus vendadel veel natuke aega vähemalt sillalgi istuda ja teda oodata . </s> <s> Päris üksi ei tahtnud Lilian parki jääda , sest hoolimata turvalisest päevavalgusest võis ju juhtuda , et see ... loom ... veelkord ellu ärkab . </s> </p>
<p> <s> Kujud . </s> <s> Pärnade vahel polnud neid üldse vähe . </s> <s> Kaks poisikest , üks paljas nagu porgand — vallatlev Cupido , teine lausa tänapäevaselt riides , kuid üsna sarnase inglinäoga . </s> <s> Poisid mängisid keskendunult , nagu lapsed ikka , ning neil oli selleks terve igavik . </s> </p>
<p> <s> Väike valgest kivist kits jõi ojakalda ääres , rammus mahedast maakivist metsis uhkeldas künka otsas ... </s> <s> Lilian leidis isegi ühe kiviliblika . </s> </p>
<p> <s> Pärnasalu tagumises servas varjusid viimaste ülaste vahele alasti nümf ja teda imetlev surelik , metsikud juuksesalgud õlgadel ja lillepärg peas . </s> <s> Lilian läks lähemale . </s> <s> Noormees vaatles veidi hämmeldunud ilmel tüdrukut , kes kelmi haldjana tema poole sirutus . </s> <s> Mehe väljasirutatud käe sõrmed olid peaaegu kaaslanna õlga puudutamas , ta pea oli veidi viltu — mõtlik , keskendunud , samas häbelikult õnnelik . </s> <s> Selline hetk , mille kestel jõutakse vaid soovida , et see veel veidi kestaks , kui ta juba läbi ongi . </s> </p>
<p> <s> Teineteise poole sirutunud , olid nad ümbritsevale kummaliselt suletud — samamoodi , nagu värskelt armunud on kõige muu suhtes lausa uskumatult kurdid ja pimedad . </s> <s> Lilian tundis end ülearusena ning lahkus häbelikult . </s> <s> Haavunult . </s> </p>
<p> <s> Oli enam kui selge , et kivist noormehe jalas olid kivist martensid , et ta seljas oli kivist pluus , mille kivises taskus paistis peituvat pakk kivist sigarette . </s> <s> Asi , mida Lilian näha ei suutnud , oli see nägu ... </s> <s> Kui — sõber — seletamatutel asjaoludel kiviks muutub , siis tuleb seda lihtsalt sündinuks tunnistada , kuigi see käib üle mõistuse . </s> <s> Asi , mis oli talumatu , oli see õnnelik ilme . </s> <s> Lilian tundis , et ta oli millesti väga ilma jäänud . </s> </p>
<p> <s> Ta mõtles Jaanusele , väravatejumalale , ja tundis ennast veelgi enam hüljatuna . </s> <s> Mõttetult asise ja argisena , nii et see oli hullem kui vaesus . </s> </p>
<p> <s> Pargis kasvas kümnete kaupa tammesid . </s> <s> Aeg voolas neist mööda , linnud laulsid nende laiades võrades ja oravad tegid sinna pesa . </s> <s> Lilian vaatas , kuidas vanad puuhiiglased õnnelikul ilmel lehte lähevad , ja ei olnud enam milleski täiesti kindel . </s> </p>
<p> <s> Jubedusega meenus talle Alveri jutt vanast kiviraidurist , kes tundis , et mõned kivitükid olla kuidagi ... elusad . </s> <s> Ja teistsuguse koega . </s> <s> Kui kivi võis inimeseks muutuda ja inimene kiviks , siis ükskõik kummast need tükid siis sa ei olnud , kogenud kiviraidur võis erinevust tavalisest maakivist ehk aimatagi . </s> </p>
<p> <s> Lilian imestas , kas nendelt tammedelt lõigatud oksad võiksid ka veel mingil moel elus olla . </s> <s> Või käis kõik , mis toimus sealpool piiri , siiski hoopis teistmoodi ... ta teadis , et jääbki ainult oletama . </s> <s> Valge tempel , mida valvas väravajumal Janus , oli küll uks , mis võis mõnikord avaneda , aga kuhu sealt minnakse ja mida seal nähakse , seda võisid teada ainult need , kes julgesid minna . </s> </p></div1>
    </body>
  </text>
</TEI>
</teiCorpus>
</teiCorpus>
