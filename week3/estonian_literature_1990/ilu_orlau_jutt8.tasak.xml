<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kohtumine Emaga </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kohtumine Emaga </head>
<p> <bibl> <author> <s> Karen Orlau </s> </author> </bibl> </p>
<p> <s> Annele tänuks nõiduslike õhtute eest </s> </p>
<p> <s> Linn virgus aegamisi . </s> <s> Tänavakivid ärkasid hämaruse pehme puudutuse peale , mis koos päevapalavusega puhus minema ka tolmu sisse keerutatud jäljemustri . </s> <s> Saabuv õhtu mähkis müüride ümber tumesinised loorid ja süütas väikesed kollaste klaasidega tänavalaternad , mis särasid pargipuuvõrades nagu jaaniussid heinapuhmas . </s> <s> Virgunud kivid tervitasid üksteist tasasel häälel ning vahetasid traditsioonilisi repliike kuninganna peatsest saabumisest nagu vanad kogenud õukondlased . </s> </p>
<p> <s> Annalii hing oli rahutu . </s> <s> Aimus , et just täna kohtub ta esimest korda Emaga , süvenes ja hirmutas oma seletamatusega . </s> <s> Tema libaelu oli alanud vähem kui aasta tagasi ning kuigi ta esimesest ööst saadik teadis Ema olemasolust , ei olnud ta teda varem näinud . </s> </p>
<p> <s> Ta punus oma purskkaevuveest veel niisked juuksed patsi ja lippas vana linnasüdame poole , et kivide sosinaid kuulata — võibolla loobuvad vanad müürid seekord kiuslikest mõistukõnedest ja räägivad temaga ööst ja Emast nagu võrdsega . </s> </p>
<p> <s> Hall kass , kes oli end kavalalt põõsasse peitnud , kräunatas varjutaolist kuju märgates ja looma rohelised silmad kiiskasid solvunult . </s> <s> Vaikse sisinaga hüppas ta põõsasse , ise sügavalt rahulolematu , et oli end ootamatult ehmatada lasknud . </s> </p>
<p> <s> Kivid linnasüdames kõnelesid oma üleolevalt piltlikus keeles ning Annalii ei suutnud jutus seoseid tabada . </s> <s> Hallseljad võisid ka tema jaoks mõistetavat kõnet kasutada , kuid neile meeldis nende unenäoline mälupiltide vahetamine rohkem . </s> <s> Neetud põikpäised kivid ! </s> <s> Tänavad ! </s> <s> Linn ! </s> <s> Ta ei teadnud isegi , kus asus see kurja juur , kas igas kivis eraldi või kusagil selle suure miljonitest kivirakkudest looma keskmes . </s> <s> Pettunult andis ta lähemale müürile jalaga ja kuulis selle vaikset mitmehäälset naeru , kui ta valust sisistas . </s> </p>
<p> <s> Rahutus kannustas takka ja asu leidmata lonkis ta hämaruse süvenedes sihitult mööda tänavaid . </s> <s> Ta kräunus kurjalt ning teritas pehmel puutüvel küüsi . </s> <s> Kargas teeseldud ehmatusega põõsastikku peitu , kui suveööd nautivad hilised jalutajad möödusid . </s> <s> Aeles soojal lõhnaval rohul ja nühkis turja vastu hulluksajavalt itsitavat maad . </s> <s> Pilkas kive , kepseldes kergejalgselt tänaval nagu purjus paan . </s> <s> Seda nad kadestasid ! </s> <s> Võidukalt sooritas ta pahurate kivide küürutõmbunud selgadel mõne eriti kergemeelse hüppe ja kadus siis põõsastikku . </s> <s> Surus kibuvitsaõied vastu nägu ja hingas läbi nende õrnade õielehtede ja jumaliku meelõhna . </s> </p>
<p> <s> Ema oli tulekul ! </s> <s> Kogu soe suveööõhk oli eelaimusest tiine . </s> <s> Lõputu mõõt joovastust , rahu ja sulamist ning talle antakse luba saada osakeseks hõõguvast ürgolevast ühest — nii nagu iga üksik ülbe tänavakivi on osake Linnast , sulab ta Ema kuuma lõputusse jõuallikasse ning ulbib muretu ja vabana selles turvalises kosmoseavaras üsas . </s> <s> Sellisena tundis Ema olemust vaid Annalii alateadvus , sest ta ise oli liialt äsja öösse sündinud , et öiste varjude looja tegelikku olemust tunda . </s> <s> Ta teadis ainult , et kõik see , mis eelmises elus temas sügavat õudu äratanuks , oli nüüd turvaline ja ihalusväärne , sest vari ja valgus käisid ühest sügiseööst saadik risti vastupidi . </s> <s> Päikesevalgus oli jälk ja hirmutav , räigetes toonides säravad nurgatagused tekitasid kõhedust , nagu varitseks seal keegi kuritahtlik , päeva pealetükkivad hääled sööbisid meeltesse ja kriiskasid kõrvus , kui ta paaniliselt pimedusest pelgu otsides nende eest põgenes . </s> <s> Öö jahedas süles ulpis ta aga muretu vabadusega nagu kala vees . </s> <s> Liiatigi oli pimeduses alati tunda Ema enese kohalolekut ja ta kaitsvat kätt . </s> </p>
<p> <s> Iga ootamisehetk põletas oma venivusega . </s> <s> Neetud ! </s> </p>
<p> <s> Kibuvitsaoksad sahisesid ehmunult , kui neid viivuks külastanud vari kärsitult kiunatades minema kihutas . </s> </p>
<p> <s> Korraga Annalii peatus ja kuulatas teraselt . </s> <s> Täiesti juhuslikult oli kividest temani jõudnud üks selge sõnum läbi kogu selle sosinate mesilassülemisumina . </s> <s> Meeled kainenesid õhusrippuvaid sõnu ja seoseid püüdes , mitte et neil Emaga vähematki pistmist oleks olnud , kuid nad olid seostatud ja seetõttu tähelepanuväärsed . </s> <s> Ta oli ju veel nii noor ja ei osanud kuigi hästi kuulata . </s> <s> Nüüd aga kuulis ta sama selgelt , kui sõnumisaatja oleks temaga rääkinud . </s> </p>
<p> <s> " Ma olen meeleheitel ! " tundis keegi kõrvalasuvas vanas viilkatusega majas . </s> <s> " Ma ei suuda seda enam päevagi taluda ... </s> <s> Homme teeb ta seda jälle . </s> <s> Ja ülehomme ... igal hommikul , kui ema välja läheb . </s> <s> Ja see on nii valus . </s> <s> Ma tahan ära ! </s> <s> Ma tahan siit ära ! </s> <s> Aidake mind ! </s> <s> Ema ! " </s> </p>
<p> <s> Tunded , mis neid sõnu moodustasid , krampusid patjasurutud nutuhoogu ning karjusid ahastavat üksindust läbi öise õhu sama selgelt , nagu oleks valjuhäälselt appi hüütud . </s> </p>
<p> <s> Annalii neelatas . </s> <s> Ta mäletas veel küllalt hästi , kuidas tundus öösiti patja nutta , teades , et abi ei ole loota . </s> </p>
<p> <s> " Ma ei jaksa seda enam taluda ! " kuulis ta teise appikarjet . </s> </p>
<p> <s> Viiv hiljem seisis ta juba väikeses ärklitoas , kuigi hõbetatud nikerdustega aknavõre oli talle põrgulikult haiget teinud . </s> <s> Üle ta verevaegusest valge õla jooksid kaks inetut tulitavat haava . </s> <s> See valu oli aga tühine raevu kõrval , mis teda valdas , kui ta nägi väikest tüdrukut , kes nägu patja surudes summutatult nutta nuuksus . </s> <s> Tänaval kinnipüütud mälupiltide järgi oli ta oodanud , et näeb noort naist . </s> </p>
<p> <s> Lapse käed haarasid kramplikult ümber padja ja pikad sassis juuksed varjasid ta näo . </s> <s> Erksa lillelise tapeediga seinalt vaatas Annaliile nukrate vanainimesesilmadega vastu raamitud inglinägu , pealesunnitud naeratus kuulekalt väikesel nukusuul . </s> </p>
<p> <s> Annalii istus tasakesi voodiservale ja silitas ettevaatlikult nutja sassis juukseid . </s> <s> See vakatas ja tõstis siis pea , uurides Annaliid tõsiselt , kuid samal ajal siiski usaldavalt . </s> <s> Lapse huuled olid veidi paistes ning ka ta kaela õrnal valgel nahal punetasid justkui raspliga hõõrutud kohad . </s> <s> Aru saades , et võõras ta kaela silmitseb , peitis tüdruk selle ruttu öösärgi varju , kuid kerkiv särgiserv paljastas ta peenikesed , tursunud muljumisjälgedega jalad . </s> <s> Tüdruk püüdis neidki teki alla peita , kuid Annalii peatas ta , sõrme huultele surudes . </s> <s> Õige ettevaatlikult , justkui oleks tegemist õhukese portselaniga , sirutas ta käe lapse poole ja silitas väga tasakesi ta pehmeid juukseid . </s> <s> Laps jälgis iga liigutust , kuid ta pinguletõmbunud keha lõdvenes aegamisi rahustavate silituste all . </s> <s> Lõpuks ohkas ta südamest ja põimis oma käed ümber ootamatu külalise , kes paistis teda lohutada tahtvat . </s> </p>
<p> <s> Toas udupilvena rippuv lämmatav meeleheide ängistas Annaliid , kuid ta jäi paigale ja hällitas süles kerratõmbunud last . </s> <s> Too puges ninapidi peaaegu kaenla alla . </s> <s> Juuksesalk langes ta kaelalt tagasi ning Annalii nägi otse tüdruku teokarbina heleda kõrvalesta taga jõhkrat kraabet . </s> <s> Ta langetas vaistlikult pea ja puudutas vägistatud nahka huultega , et seda jahutada ja leevendada . </s> <s> Kriimustatud kukal lõhnas purustatud linnupesa järele . </s> <s> Väga ettevaatlikult maitses ta seda ööst niiskete , jahedate huultega , märkamata , et käsi , mis kaitsvalt ümber tüdruku hoidis , surus last endisest palju tugevamalt . </s> <s> Tüdruk ainult ohkas vaikselt , kuid ei liigutanud , rääkimata ehmunud rabelemisest . </s> <s> Selles väikeses kehas ei olnud kübetki elujanu , mis oleks ohtu aimanud ja sundinud vaistlikult vastu võitlema . </s> <s> Ta alistus vähimagi vastupanuta Annalii hingematvalt sulguvale sülelusele . </s> </p>
<p> <s> Annalii ei olnud näljane . </s> <s> Üldse mitte — Ema ootus toitis keha hoopis eredamalt hõõguva kütusega kui misiganes toit , kuid mingi kummalise , nälga täiesti puutumatu , kuid palju vägevama sunni ajel surus ta huuled tugevalt vastu peenikest kaela , mis varma valmidusega talle vastu sirutus . </s> <s> Annalii viivitas ainult imelühikese hetke , huultege kaela silitades , enne kui kihvad teise värisevasse tuiksoonde surus , nii ettevaatlikult ja valutult , kui seda vähegi teha sai . </s> <s> Tüdruk võpatas kergelt , kui pingul nahk ta painutatud kaelal kihvade all katki praksatas . </s> </p>
<p> <s> Jumalik nektar pulbitses kaelast mahlaste tuigetena , iga suutäis täiuslikult elav — kartlik ja haavatav , samas hirmutult alistuv nii nagu nende omanikki . </s> <s> Iga ahne neelatusega muutus üha enam tüdrukust Annaliiks : iga sõõmuga suurenes jooja elujõud , ta mällu avanesid uued pildid ja seniolematud kogemused . </s> <s> Ta võttis enda kanda kogu last piinanud kibeduse , mis koos eluveega temast välja voolas , ning selle asemel asus tüdruku rammestuvasse kehasse lunastav ükskõiksus nagu kauaoodatud puhkus pikast piinast . </s> <s> Koos valu ja kibedusega voolasid Annaliisse ka teise rõõmud ja lootused , keldrililledena haprad , kuid seda kaunimad . </s> <s> Tüdruk loovutas need kergekäeliselt , hetkegi kahetsemata . </s> </p>
<p> <s> Viimased sõõmud tuikasid kaelasoontest jõuetult ning tüdruku ebakindlad südamelöögid kumisesid Annalii kõrvus , hetk-hetkelt aeglasemaks ja tuhmimaks kustudes . </s> <s> Viimase südamelöögi vältel avas tüdruk hetkeks silmad ning , vaevumata selle maailmaga hüvastigi jätmata , sukeldus taas äsjaleitud rahusse , sulgedes silmad ülima ükskõiksusega mahajääva vastu . </s> <s> Ettevaatlikult noolis Annalii ta kaelalt viimase tumeda veretilga . </s> </p>
<p> <s> Lapse kallistavad käed olid öise külalise piha ümber krampunud , nii et kõik kümme väikest sõrme tuli ükshaaval lahti kangutada . </s> </p>
<p> <s> Aknalt vaatas lahkuja korraks tagasi . </s> <s> Tüdruk lamas kerratõmbunult voodis , nagu oleks ta lihtsalt magama jäänud . </s> <s> Annalii oli lapsele teki peale tõmmanud ja pehmetes kiharates pea padjale sättinud . </s> <s> Mitte et too enam mugavusest kuigivõrd hoolinuks , aga nii tundus lihtsalt õige . </s> <s> Meeleheide oli kadunud , tuba hingas sügavas rahus , ühtlaselt ja vaikselt nagu kabel . </s> </p>
<p> <s> Tänavakivid tervitasid ööhulkuri paljaid jalataldu soojade julgustavate silitustega . </s> <s> Ärevad sosinad olid vaibunud , ümberringi kostis tasane meloodiline ümin , justnagu pomiseksid müürid Ema saabumiseks sobilikke palveid . </s> <s> Ettevaatlikult nagu kass asetas Annalii jalgu teele , astudes sammhaaval kivide poolt juhatatud eesmärgi poole , otse iidsesse linnasüdamesse . </s> <s> Kui ta ärevusest neelatas , tundis ta kurgus veel tüdruku värske vere leebet ja julgustavat maitset . </s> </p>
<p> <s> Linnasüdame lagunevad kivimüürid olid näinud aastatuhandeid . </s> <s> Neis oli talletunud nii aegade alguse hämarat ürgusku kui ristikiriku ebainimlikku julmust , pikki sajandeid kestnud sõdade verejanu ning linna laastanud katkude ja nälgade koledusi . </s> </p>
<p> <s> Seal oli iidne kaagiplats ja sügaval müüri sees paistsid ikka veel häbipostide läbiroostetanud rõngajäänused . </s> <s> Mõrvatute viimased hirmud ja nende abitu valuängistus talletusid igivanadesse müüridesse ning hõõgusid seal tuhmi punase kumana , mida inimeste hulgast vaid mõned üksikud näha suutsid . </s> <s> Need elasid aga enamasti sügaval metsades , sest nad ei tahtnud teada saada , mida vanade linnade kivid võinuks neile rääkida . </s> <s> Kui ka tavalised linnakodanikud oleksid suutnud seda kättemaksuihast miilavat kuma näha , ei oleks nad mingi hinna eest vanale linnasüdamele lähenenud . </s> <s> See jäi tavasilmale siiski märkamata ning seletamatult sagedasi õnnetusi seletati argiste põhjustega , mis , kuigi otsitud , mõjusid usutavatena . </s> </p>
<p> <s> Just selline linnasüda oli Emale kõige sobivamaks templiks , sest seal jätkus talle piisavalt toitu . </s> <s> Kord aastas tuli ta mõnes taolises paigas üles ja kutsus oma vastsündinuid . </s> </p>
<p> <s> " Ole tervitatud , kuninganna ! " pomisesid templi kivid , mis oma pika eluea jooksul olid peaaegu sama karastunud kui hõõguvad allilmaväravad . </s> </p>
<p> <s> " Olge tervitatud , mu kalliskivid ! " sosistas tuul ja silitas punakalt kumavaid kive . </s> <s> " Kuidas olete elanud ? " </s> </p>
<p> <s> " Valvasime su kutsikat , Ema . " </s> </p>
<p> <s> " Olete hästi teinud . </s> <s> Tooge ta siia ! " vaikse tuulehääle saatel hakkas murukamar murenema . </s> <s> Kümned ja kümned tumedad läikivad haarmed surusid end maapinnast üles ja ronisid väätidena mööda müüre . </s> <s> Iminappade asemel olid neil kaheksajalakätel suured ümmargused kollased kassisilmad , värtnakujulise öömusta pupilliga . </s> <s> Mõned haarmed moondusid käteks , mis silitasid vanu müürikive justnagu lemmiklooma . </s> <s> Samal ajal sirutus maapinnast üles üha uusi õliselt läikivaid jätkeid , mis vaiksete niiskete latsatustega oma silmi avasid . </s> <s> Mõnele teistest kõrgemale kerkinud haarme tippu tekkis pung , millest mõne hetkega inimesepea kasvas . </s> <s> Üks , tõmmu meeleline naisenägu , kõrgete põsesarnade ja mustjassiniselt läikiva juuksekiivriga , üks mandlisilmadest must ja teine helesinine , madalale otsaesisele tätoveeritud lohemärk ; teine punapäine ja kahvatu , sügava vaoga lõual ning mürkroheliste silmadega , mille kohal olid tugevad kokkukasvanud mustad kulmud ; kolmas laia neegrinäoga , tüüpilise madala nina ja lopsaka suuga , kuid lumivalge , albiinodele omaste punaste küülikusilmadega . </s> <s> Pead sosistasid ja itsitasid omavahel , samal ajal kui kümned käed kivide võikaid mälestusi ammutasid , et olendit nendega toita . </s> </p>
<p> <s> Tõmmu pea sädelev hääl oli sama külgetõmbav ning ta naer helises sama hukatuslikult kui kunagi eelmises elus . </s> <s> Ta õlgadel lebas paks linnakõuts , kellega ta vahetevahel kirglikult suudles , kassi kaarduv keeleots ta meelalt avatud suust vilksatamas . </s> </p>
<p> <s> Punapäine naine oli hoolimata kahvatu näo ümber hõõguvatest salkudest jäine nagu sügisetuul — hinge kuradile müünud isatapja . </s> <s> Ta hääl oli vahe nagu nugagi , millega ta kord vana türanni kõri kõrvast kõrvani läbi lõikas ning pilk hoolimatu ja hulluse äärepeal uhke . </s> </p>
<p> <s> Kolmas pea vaatas kaaslasi pilkumatute punaste silmadega ning ta maskitaolistest näojoontest ei saanud midagi välja lugeda . </s> <s> Õige harva naeratas ta kergelt õekeste hooruste ja julmuste peale . </s> <s> Pikemalt peatus ta pilk aga kõutsil , kes tõmmu õe õlgadel aeles , sest oma punaste silmadega nägi ta selgesti verd , mis looma soontes tuikas . </s> <s> Ka rotid , kes Ema lähedusest ärevatena müüride vahel sagisid , olid tema silmis pisikesed punased laigud , milles imeväike süda pumpas rikkalikku nektarit . </s> <s> Ta mäletas ähmaselt ürgseid riitusi , vereohvreid ja nõidusi , mis ammutasid jõudu piinatu valust ja hirmust , kuid nüüd mäletas ta ainult kõige tähtsamat : verd ja selle maitset . </s> <s> Ta valgete huulte taga olid peidus habemenoana teravad kihvad , mõlemas tipust algav verekanal , mis juhtis purustatud soonest purskavat elumahla otse kurgulakke . </s> </p>
<p> <s> " Kutsikas tuleb ! " sosistasid kivid ja pead kuulatasid pingsalt . </s> <s> Tänavalt kostsid ebakindlad sammud ning tõmmu pea turtsatas edevalt : " Minu rahvast ta küll ei ole ! </s> <s> Meie , elujoojad , liigume vaikselt . </s> <s> Isegi kõige äpardunum luupainaja ... " </s> </p>
<p> <s> " Shhh ! " kähistas punapea ja nuusutas õhku , koon vastu tuult . </s> <s> " Libadest ka mitte , kuigi selles lõhnas on midagi ! " </s> </p>
<p> <s> " Mis sa arvad , mida , õeke ? </s> <s> Küsi lapsesööja käest ! " itsitas tõmmu succubus pilkavalt . </s> </p>
<p> <s> " Lilith ? </s> <s> Mis lõhn see on ? " pöördus punapea uudishimulikult albiino poole , kuid too ei vastanud , limpsas vaid ärevalt ärevalt keelega üle huulte . </s> </p>
<p> <s> " Lõpuks ometi on minu rahvas siin linnas sees ! </s> <s> See on tema jaoks hea paik , " sosistas ta siis peaaegu kuulmatult . </s> </p>
<p> <s> Õed turtsatasid pettunult : " Võeh , verejooja ! " </s> </p>
<p> <s> Valge pea ei vastanud edevatele õdedele , kuid ta kurjakuulutav vaikimine hillitses nad peagi . </s> <s> Tahtmatult lakkus albiinopea huuli . </s> <s> Värske lapsevere lõhn hakkas teda tasapisi hullutama . </s> </p>
<p> <s> Annalii hiilis värisevate jalgadega linnasüdame suunas . </s> <s> Müüride punane kuma oli ebaühtasem kui tavaliselt , särades rubiinselt või kustudes kohati vaevuaimatavaks hõõguseks . </s> <s> Ema võttis müüridest toitu . </s> <s> Hirmu ja valu talletavatest kividest jõu ammutamine oli midagi , mille jaoks Annalii oli veel liiga noor . </s> <s> Mõned Ema rahvastest oskasid seda küll silmade avamise hetkest peale , aga mitte nemad , esimesed . </s> <s> Ta neelatas ärevalt ja astus siis müüride varjust välja , otse vanale kaagiplatsile . </s> </p>
<p> <s> Vaatepilt jahmatas teda , sest midagi sellist ei osanud ta küll oletada . </s> <s> Kividel istus kolm naist , õieti ei olnud kolmandast , valgest ja liikumatust marmorkujust võimalik esimesel pilgu aru saada , kumba soosse ta kuulub , sest ta lumivalged juuksed olid lühikesed ning rind lai ja lame , kuid ... </s> <s> Annalii vaatas olendi verekarva punastesse silmadesse ja teadis , et teisiti ei saanud see olla . </s> <s> Teised kaks , tõmmu lopsakas iludus ja laia hundinäoga punapäine naine vaatasid teda veidi üleoleva kuid siiski heatahtliku uudishimuga . </s> <s> Ümber istujate hõõgus kummaline sügavmust väli , mis kohati kõrgele müüridele välja ulatus . </s> <s> Annaliid ainiti silmitsev punaste silmadega naine kutsus teda käeviipega lähemale . </s> <s> Teised kaks pistsid pead kokku , kuid hoolimata nende agaralt sosistavatest huultest ei kuulnud Annalii ainsatki heli.Ta võttis julguse kokku ja astus edasi . </s> <s> Kui lõpmatult must väli ümber ta jalgade kokku lõi , tundis ta kummalist avanemist : hakkas korraga tajuma kolmiku tundeid ja mõtteid ning teadis , et ka ta ise muutus nende jaoks lahtiseks raamatuks . </s> <s> Justnagu oleks ta nendega üheks sulamas . </s> </p>
<p> <s> Kassiga naine kihistas naerda , temast õhkuv salalikkus ja meelus ajasid Annaliid segadusse nagu ka punapea jõhkruseni otsekohene hoolimatus . </s> <s> Kuigi ilusad õekesed olid ihaldusväärsed ja ligitõmbavad , olid nad ometi veidi võõrad . </s> <s> Valgest naisest kiirgus aga ligitõmbavat salapära ja kindlust nagu mõnest maanõiast . </s> <s> Annalii astus talle lähemale . </s> <s> Või siis ujus selles mustas olematuses , millesse ta tundis end sulavat nagu üksainuke kivi tänavasse . </s> </p>
<p> <s> " Ah siis nii nad seda tunnevadki ! " mõtles ta hetkeks neile mõistatuslikele hallidele küürselgadele , kes , igaüks omaette , siiski suure terviku moodustasid . </s> </p>
<p> <s> Ümber ta jalgade siuglesid nähtamatud haarmed , mis imesid end iminappadega tema külge . </s> <s> Kui järjekordne iminapp haakus , tundus see nagu tunneli avamine tema keha ja musta välja vahel , läbi mille temasse vaadati ja kust tema võis sirutuda teiste mõtete poole . </s> <s> Ometi jäi ta terveks ja vigastamatuks ning kahlas samm sammult valgele olendile lähemale . </s> <s> Kui albiino tervituseks oma suud paotas , tundis Annalii korraga teravamalt kui ei kunagi varem surma enese ehedat lõhna . </s> <s> Lehk hellitas ta sõõrmeid nagu meelemürk ja ta põlved nõtkusid , kui ta valge ette astus . </s> <s> See sirutas toetuseks käed vastu . </s> </p>
<p> <s> Järgnev toimus kiiremini , kui Annalii seda märgata oleks suutnud , sest valge oli väga vana ja ta liigutused uskumatult väledad . </s> <s> Korraga oli noor verejooja surutud vastu külma marmorina tunduvat rinda , üks kivikõva käsi hoidis ta pead ja teine keha , nii et kael kumerdus valge langetatud peale vastu . </s> <s> Tolle irevil huulte varjust paljastusid mõõkhamba kõverad kihvad , mille ta januse lõrinaga täies pikkuses Annalii kaela surus . </s> <s> See võpatas teravast valust , mis leevenes tuimaks tuikamiseks , kui valge jõuliste sõõmudega temast veel sooja verd jõi . </s> <s> Annalii meeled tuimenesid ja ta vajus udusesse uimaolekusse , sest valge imes ta soontest enam kui selleöise tüdruku vere . </s> <s> Noored nagu tema ei suutnud elada ilma vereta soontes ning kui valge ta kaelast lahti lasi , oli Annalii hääbumise lävel . </s> <s> Mitte et see oleks valus olnud , õieti oli see isegi nauditav , selline pehme poolmeelemärkuseta olek , milles kõik ümbritsev tundus tähtsusetu ja ebareaalsena . </s> </p>
<p> <s> Valge kriimustas oma marmorrinda , millest hakkas immitsema süsimusta vedelikku , ja surus Annalii huuled haavale . </s> <s> Ükskõik kelle teise jaoks oleks see tõrvataoline jook olnud kohutav mürk , aga tema enese rahvale oli see jõuduandev rinnapiim . </s> <s> Annalii jõi ahnete sõõmudega , niutsudes näljakustutamise ärevusest nagu kutsikas . </s> <s> Vedelik oli joovastavalt jõuduandev . </s> <s> Isegi neetud hõbedaga lõigatud haavad kadusid valutavalt õlalt juba esimeste sõõmudega . </s> <s> Selle jõu ja kirkuse eest oleks Annalii nõus olnud loovutama mitte ainult selleöise tüdruku vere , vaid eelmise ja eelmise ja eelmise ohvri vere ja nii ükshaaval kuni kõige esimeseni välja . </s> <s> Jah , isegi selle , kõige esimese ... </s> </p>
<p> <s> Ema rinnapiim andis talle poolenisti alateadlikke teadmisi sellest , mida ta eelkäijad aegade jooksul õppinud olid , ning mis Emasse talletatuna talle edasi anti . </s> <s> Iga suutäiega sai ta üha lõplikumalt osakeseks kaitsvast ja toitvast , igileebest Emast , kes valitses seda maailma , kus surm võib juhuse tahtel või Ema soovil olla sünniks , mürk rinnapiimaks , pimedus turvaliseks silmavalguseks ... </s> </p>
<p> <s> Korraga meenus Annaliile miski ja ta tõmbas huuled haavalt . </s> <s> Valge silmitses tõrkuvat last murelikult ja tajus ta küsimust . </s> <s> Kui ta pihuga Annalii silmad sulges , et nii oma mõtet selgemini edasi anda , nägi noor verejooja vaimusilmas pilti ärklitoast , kust ta alles äsja lahkus . </s> </p>
<p> <s> Tuba oli rõõmus nagu kamber , kuhu on toodud äsjasündinud laps . </s> <s> Ometi ei olnud toas kedagi , väikese tüdruku voodi oli veidi segamini ja tekk kärsitult kõrvale visatud . </s> <s> Avatud uksest kostis häälekat lutsutamist ning siis paterdas tüdruk rahulolevalt ringutades oma magamistuppa . </s> <s> Ta hele öösärk oli eest veidi määrdunud ja lapse tilluke nukusuu oli verega koos . </s> <s> Vaikselt ümisedes istus tüdruk voodiservale ja hakkas oma sassis juukseid kammima . </s> </p>
<p> <s> Annalii hoidis Ema iidse valge kivirinna ümbert kinni ja ta silmist voolasid talitsematud tänupisarad , sest talle oli lõpuks ometi tütar sündinud . </s> </p></div1>
    </body>
  </text>
</TEI>
</teiCorpus>
</teiCorpus>
