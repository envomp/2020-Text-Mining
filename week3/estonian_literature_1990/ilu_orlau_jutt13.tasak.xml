<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Sealtmaalt </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Sealtmaalt </head>
<p> <bibl> <author> <s> Karen Orlau </s> </author> </bibl> </p>
<p> <s> Neid , kes surevad noorelt , armastab jumal . </s> </p>
<p> <s> Etso surus otsaesise vastu vihmast märga kivi . </s> <s> Selle jahedus leevendas tuikamist meelekohtades , kuid ei summutanud hääli : </s> </p>
<p> <s> " Etso , tule ujuma ! </s> <s> Ma ei taha üksi minna ! </s> <s> Tahan koos sinuga ! " </s> </p>
<p> <s> " Kuidas see ometi juhtus ? ! </s> <s> Nad olid ju kahekesi ! </s> <s> Annike ei läinud poisist sammugi eemale ... " </s> </p>
<p> <s> Kõige valjemini kõlas Annikese isa vaikimine . </s> </p>
<p> <s> Annike oli Etso parim sõber . </s> <s> Ainuke sõber . </s> <s> Nad mängisid koos , ehitasid onne ja parvetasid mõnikord salaja Hülgesaarele . </s> <s> Külas nendevanuseid ei olnud , nad olid kahekesi ja kuulusid üksteisele . </s> <s> Peaaegu nagu vend ja õde , aga nende vahel oli midagi enamat . </s> </p>
<p> <s> Etso oli tänulik , et Annikese isa ja ema nende salajastest mängudest ei teadnud . </s> <s> Need lõid erilise lähedusetunde , mida saladuse hoidmine süvendas . </s> <s> Annike oli tema oma ... üleni . </s> </p>
<p> <s> Kalda talu vanas küünis oli neil heina sees pesa . </s> <s> Seal oli nii soe , et riideid ei läinud vajagi . </s> </p>
<p> <s> Poiss mõtles heinalõhnalistele sosinatele , sellele , kuidas Annikese keha hõõgus . </s> <s> Kujutluspilt oli nii elav , et ta võis tüdruku naeru peaaegu kuulda . </s> </p>
<p> <s> Annike ei näinud surnud välja , kui ta kaldale toodi . </s> <s> Isa võttis tüdruku sülle ja viis ta mööda karjamaad üles , koju . </s> </p>
<p> <s> Etso tajus , et see äraviimine oli lõplik , sellisena ei kuulunud Annike enam talle . </s> <s> Üks päev maailmas , kus Annikest ei olnud , oli talumatu . </s> <s> Selliseid päevi oli ees hirmutavalt palju , üksteise järel ootamas , et oma hallis mõttetuses üle Etso veereda . </s> </p>
<p> <s> Kivi kriimustas otsaesist . </s> <s> Valu viis mõtted mujale . </s> <s> Etso lõi peaga vastu kivi . </s> <s> Veel kord . </s> <s> Ja siis veel kord . </s> <s> Esimene verepiisk , mis otsaesiselt voolas , segunes esimeste pisaratega . </s> <s> Ema ütles , et mehed ei nuta , aga Etso ei nutnudki , vaid karjus nagu loom ja rand kajas hirmunult vastu . </s> </p>
<p> <s> Peale raevukat vastuhakku tuli tuimus . </s> <s> Poiss kulges uimases äraolekus ja klammerdus pisiasjadesse : märkas üllatusega , mis maitse on vanal leival ja mõtles selle üle , istus veeämbrite ees ja silmitses kopsiku emaileeritud vart , unustas ennast terveks pärastlõunaks aknaklaasil jooksvaid vihmaniresid vaatama . </s> <s> Matusepäeva saabumist ta ei märganudki . </s> </p>
<p> <s> Etso alistus äraolevalt , kui ema talle tärgeldatud valge särgi ja piduliku ülikonna selga pani . </s> <s> Kui ema poisi juukseid kammis , oli peeglist vastuvaatav nägu oma hajameelsuses peaaegu tõsine . </s> </p>
<p> <s> Siis sai ta korraga aru , mida nad tegema lähevad . </s> <s> Tuimuse kaitsekiht kadus ja reaalsus muutus jälle peaaegu talumatuks . </s> </p>
<p> <s> Esimesel omapead jäetud hetkel põgenes Etso metsa . </s> <s> Jooksis mööda põllutaguseid kaasikuid Kalda heinaküüni ja puges seal pessa . </s> </p>
<p> <s> " Annike ... " </s> <s> Sosin oli harras palve . </s> <s> " Annike , palun , ära sure ! " </s> <s> Ta kordas seda algul läbi kurgus valutava nutu , pärast üha unisemalt , kuni magama jäi . </s> </p>
<p> <s> Kui ta ärkas , oli juba öö . </s> <s> Annike oli maetud . </s> <s> Pesa aga oli soe ja täis tüdruku lõhna . </s> <s> Etso kargas püsti . </s> <s> Annikese lõhn oli nii elav ja hõõguv , see tähendas midagi ! </s> <s> Lõhn ei saanud ilma tüdruku eneseta nii elus olla ... </s> </p>
<p> <s> Siis korraga tuli selgus : Okasroosike ! </s> <s> Annike ei olnud surnud , ta ainult magas ja ootas printsi , kes teda päästma tuleks . </s> <s> Etso pidi kiirustama . </s> </p>
<p> <s> Tegutsemises oli tohutu kergendus . </s> <s> Lootuses veel suurem . </s> </p>
<p> <s> Küüniuks kääksatas , kui Etso suveöösse sukeldus nagu säravate silmadega nirk . </s> </p>
<p> <s> Rohutirtsud siristasid läbilõikavalt . </s> <s> Leesi surnuaia õhk oli angervaksade ja elupuude lõhnast raske , aga jahe ja sõbralik . </s> <s> Meretuul silitas Etso nägu . </s> <s> Ta oli ärevil ja kummaliselt rõõmus ning see rõõm peegeldus vastu isegi surnuaiamaastikult . </s> <s> Suveöölõhnad rääkisid temaga selgelt ja tungivalt . </s> </p>
<p> <s> Tööriistakuuri uks ei olnud lukus , seda hoidis ainult puupöör . </s> <s> Etso leidis lühikese varrega istutamislabida . </s> <s> See oli poisi jaoks jõukohasem kui hauakaevajate tööriist , mis oli peaaegu sama pikk kui ta ise . </s> </p>
<p> <s> Annikese hauda ei olnud raske leida : värske lillekuhil paistis kaugele silma . </s> </p>
<p> <s> Etso ladus pärjad hoolikalt haua kõrvale virna , paljastas liiva ja hakkas seda otse valge puuristi alt kühveldama . </s> </p>
<p> <s> Pealtpoolt oli liiv pehmem ja Etso polnud väsinud . </s> <s> Mida edasi , seda raskemaks läks . </s> <s> Labidavars hõõrus pöidlakülgedele villid ja need hakkasid valutama , kui liiv marrasnahale kogunes ja kaevamisel hõõrus . </s> </p>
<p> <s> Väljas läks aina valgemaks . </s> <s> Linnud hakkasid laulma . </s> </p>
<p> <s> Kui Etso labidas vastu kirstukaant lõi , oli poiss rampväsinud . </s> <s> Õõnes kopsatus andis jõudu juurde ja ta puhastas palavikulise kiirusega kirstu liivast , surus sõrmed kaane alla ja tõmbas . </s> </p>
<p> <s> Annike lebas valgete läikivate pitside vahel , seljas pidulik kleit , mida Etso polnud varem näinud . </s> <s> Tüdruk oli nii võõras , et Etso sattus hämmeldusse . </s> <s> Mängukaaslase tavaliselt õhetav nägu , mille ilme oli muutlik nagu kevadine ilm , oli liikumatu ja sinakasvalge nagu oleks see savist voolitud ja üle värvitud . </s> </p>
<p> <s> Ometi olid nad jälle koos . </s> <s> Ja ta oli ikkagi Okasroosike . </s> <s> Etso sirutas käe välja ja puudutas Annikese nägu . </s> <s> See oli ootamatult külm . </s> <s> Ta pigistas silmad kinni ja surus huuled surnu põsele . </s> <s> See oli niiske , ja hirmutava maitsega , mis tuletas meelde rasket haigust ja kibedate rohtude lõhna . </s> <s> Poiss vaatas tüdrukule pingsalt otsa ning hetkeks tundus , et surnu ripsmed liigahtasid . </s> <s> Või siiski mitte ? </s> </p>
<p> <s> Paistis , et põsemusist ei piisanud Okasroosikese äratamiseks . </s> </p>
<p> <s> Nad olid muuhulgas ka " seda " varem proovinud , aga midagi head selles ei olnud . </s> <s> Keelele jäi veider vesine maitse ja pealegi purskas Annike naerma ja puhus Etsole naeru kurku . </s> </p>
<p> <s> Aga kui see oli Okasroosikese äratamise reegel , siis tuli seda täita . </s> <s> Ja kuigi Annike tookord naerma hakkas , oli selles ikkagi olnud midagi erilist . </s> <s> Ainult et nüüd olid ta huuled külmad ja niisked nagu tükk poest toodud sealiha . </s> <s> Ja see lõhn ... </s> <s> Üle Etso kukla lendas tahtmatu värin . </s> </p>
<p> <s> Ta sulges silmad ja puudutas huultega Annikese suud . </s> </p>
<p> <s> Midagi ei juhtunud . </s> </p>
<p> <s> Ja siis juhtus kõik . </s> </p>
<p> <s> Kui Etso järgmisel päeval koju jõudis , pidulik ülikond määrdunud , vaikides , kuid aeg-ajalt veidralt naeratades , viis ema ta linna . </s> </p>
<p> <s> Etso harjus heasoovlikkust õhkuvate arstitädidega , mõne aja pärast oskas ta neile päris hästi vastata . </s> <s> Põhiliselt selleks , et ema rahustada . </s> <s> Ema oli murelik ja see tegi Etso kurvaks . </s> <s> Samas ei osanud poiss emale seletada enda üksindust , rääkimata sellest , mida ta iga päev ootas . </s> <s> See oleks pannud kõik need heatahtlikud arstitädid heatahtlikkusest üle keema ja muutnud ema veelgi murelikumaks . </s> </p>
<p> <s> Etso ei kavatsenud sellest kunagi kellelegi rääkida . </s> <s> See polnud teadlik otsus , vaid enesestmõistetav tabu . </s> <s> Saladus , mis hoidis end ise salajas . </s> </p>
<p> <s> Ta teadis , et saab õhtul Annikesega kokku . </s> <s> Oli tarvis ainult oodata , kuni kõik teised magama jäävad , ja ta leiab Annikese enda kõrvalt . </s> </p>
<p> <s> " Sa oled päriselt tagasi ? " </s> </p>
<p> <s> " Muidugi päriselt . " </s> <s> Annike näpistab Etsot , nii et hommikul on poisi käsivarrel sinine plekk . </s> </p>
<p> <s> " Aga mitte päris päriselt ? </s> <s> Hommikul lähed sa ju jälle ära ? " </s> </p>
<p> <s> " Nii on lihtsam . " </s> <s> Annike on hetkeks kurb , aga see kaob ta näolt järgmise naeratusega . </s> </p>
<p> <s> Aga ta oli tõesti tagasi ja nii igal öösel , mil Etso teda igatses . </s> <s> Etso igatses alati . </s> <s> Annike oli Etsole kõik , mida sõber ja tüdruk võib ühele poisile olla . </s> <s> Ja veel midagi , aga selle kohta ei olnud sõnu . </s> <s> Nagu aitaksid tabud end ka õigete sõnade puudumisega saladuses hoida . </s> </p>
<p> <s> Etso vastupanust hoolimata otsustasid vanemad arstide soovitusi kuulda võtta ja linna jääda . </s> <s> Et poiss saaks omavanustega suhelda ja leiaks uued sõbrad . </s> </p>
<p> <s> Etso ei suhelnud omavanustega ega leidnud uusi sõpru . </s> </p>
<p> <s> Linn rusus Etsot , kes oli harjunud vaikuse , vabaduse ja rahuga , mida pakkusid rand ning ümberkaudsed sood ja metsad . </s> <s> Seal oli kõik enesestmõistetav , ta kuulus sinna ja oli oluline , linnas oli ta mitte keegi . </s> <s> Ta ei leidnud ühist keelt ühegagi oma neljakümnest uuest klassikaaslasest , tõmbus endasse ega suhelnud lõpuks üldse kellegagi . </s> <s> Mõned korrad anti talle selle eest peksa . </s> <s> Ta lõi vastu äkilise ja hoolimatu raevuga , mis ajas tülinorijatele tavaliselt hirmu nahka , ning ka kaklejad õppisid temast eemale hoidma . </s> </p>
<p> <s> Tihti juhtus , et Etso ei läinud kooli , vaid sõitis bussiga linnaserva ja hulkus seal , kuni oli aeg koju tagasi minna . </s> <s> Linnaäärne mets mõjus koduselt , kuigi polnud siiski puutumatu ; kuuskede all vedeles prahti , mis muutis metsa võlujõu haavatavaks , kohati peaaegu olematuks . </s> <s> Tihti tõi tuul temani maanteel sõitvate autode hääli . </s> <s> Ta ihkas sügavat laant , mis oleks linnast nii kaugel , et miski sealt temani ei ulataks . </s> </p>
<p> <s> Etso oli õnnelik , kui sai nädalavahetuseks maale , ja tõmbus kurjavõitu kaitsekihi alla , kui pere pühapäeva õhtul tagasi linna jõudis . </s> <s> Linn oli vaenlane . </s> <s> Kõik , kellega ta pidi seal kokku puutuma , olid vaenlased . </s> </p>
<p> <s> Õnneks olid ööd ja õnneks oli temaga Annike . </s> <s> Annikesega koos oli lihtne leida kunagist vabadust . </s> </p>
<p> <s> Siis avastas Etso raamatud ning põgenes nendesse . </s> <s> Ta ei nõudnud enam nii sageli , et nad maale tagasi läheksid , ja vanemad arvasid , et poiss hakkab kohanema . </s> <s> Tegelikult käis ta raamatuid lugedes lihtsalt " ära " ja linn ei seganud teda enam nii väga . </s> </p>
<p> <s> Raamatud olid veel üks tee Annikeseni . </s> <s> Piisas sellest , et reaalsuse piirid lagunesid , kui Annike oli sealsamas . </s> <s> Mõnes raamatus oli maagia , mis lõi samasuguse silla Sinna , nagu unigi . </s> <s> Annike tuli alati , kui Etso silla avas . </s> </p>
<p> <s> Nüüd ei hulkunud ta poppi tehes enam linnaservas , vaid ronis keldrisse ja võttis poolelioleva raamatu kaasa . </s> <s> Ta peitis end kastide taha ning luges madalast aknast langeva valguse paistel . </s> </p>
<p> <s> Annike seisis sealsamas ta selja taga — Etso tundis juba lõhnast , millal ta tuli — ja pani talle käed ümber kaela . </s> </p>
<p> <s> Raamatute lummus viis Etso loogilise jätkuna Taaralinna kooli . </s> <s> Sealt leidis ta endalegi üllatuseks mõttekaaslaseid ning avastas , et tema üksindus ei olnud enam nii jäägitu . </s> <s> Oli inimesi , tõeliseid , elavaid inimesi , kellega ta oskas ja tahtis suhelda . </s> </p>
<p> <s> Ann oli üks neist . </s> </p>
<p> <s> Ann tundus oma heledate juuste ja hallide silmadega metsikuvõitu haldjana . </s> <s> Ta oli energiline , etteaimamatu ja sageli lausa väsitavalt tujukas , aga see meeldis Etsole . </s> <s> Erinevalt Annikesest , kes jäi nukulokkidega plikatirtsuks , oli Ann oma värskeltpuhkenud naiselikkuses salapärane ja ligitõmbav . </s> <s> Ta viis Etso mõtted ikka ja jälle valusale teemale : Annike oli endiselt väike tüdruk , samal ajal kui Etso polnud ammu enam laps . </s> <s> Nad olid nii lähedased , et varem ei pannud nad seda tähelegi , aga nüüd , kui poiss Anni nägi ... veelgi enam , temaga iga päev kokku sai : loengus , raamatukogus , kohvikus . </s> <s> Mõnikord käisid nad kinos ja üha sagedamini Toomemäel jalutamas . </s> </p>
<p> <s> Pahatihti juhtus , et Etso öösel Annikest ei kutsunud . </s> <s> Soovis küll talle mõelda , aga vaimusilma ette joonistus Anni nägu . </s> <s> Nagu iseenesest hakkas Etso keha kuumama . </s> <s> Ta fantaasiates segunesid kujutluspildid Anni naiselikust kehast mälestustega Annikese lähedusest , Kalda heinaküüni soojusest ja lõhnadest ning lapsepõlvesaladuse erutusest . </s> <s> Uni tuli pärast kiiresti , kuid oli rahutu : ta nägi , et hulgub mööda metsa , aga ei olnud kindel , kas Anni või Annikest otsides , ning kartis , et kui ta kedagi kohtab , on see just see , keda ta ei otsinud . </s> </p>
<p> <s> Unemaailm tundus esimest korda ohtlikuna . </s> </p>
<p> <s> Nad jalutasid Toomemäel . </s> <s> Ilm oli jahe . </s> <s> Tibutas kerget seenevihma . </s> <s> Anni külmad sõrmed olid Etso pihus soojas . </s> <s> Nad ei olnud juba pikka aega lausunud ühtegi sõna , sest õhus oli midagi , mis muutis iga hetke maagiliseks . </s> </p>
<p> <s> Etso oli lugenud , kuidas see käib . </s> <s> Pikas vaikuses sisaldus väljaütlemata sõnade eelaimus , tüdruku lähedus pani vere kiiremini käima , see kõik oli nii , nagu ta seda ette kujutas . </s> <s> Ainult hääl tundus selles vaikuses nii vääritu , et ta ei saanud sõnagi suust ja häbenes köhatada . </s> </p>
<p> <s> Etso oli tänulik , et peale nende polnud mäel kedagi . </s> </p>
<p> <s> " Selle puu all seal , " mõtles ta , aga lükkas sinna jõudes otsustava hetke edasi — järgmise ja siis ülejärgmise pargipuuni , kuni märkas allee teises otsas vanameest , kes neile vastu jalutas . </s> <s> See otsustas asja . </s> </p>
<p> <s> " Annike ! " puterdas Etso ja surus tugevasti tüdruku kätt . </s> <s> " Ann ! " parandas ta ennast ruttu ja punastas veel rohkem . </s> <s> Õnneks ei teadnud tüdruk , et ta Annikese all kedagi teist silmas pidas . </s> </p>
<p> <s> Et see pidi nii raske olema ! </s> </p>
<p> <s> " Ann ! </s> <s> Ma armastan sind ! " </s> <s> See kõlas abitult ja vabandavalt ja Etso oli valmis sealsamas maa alla vajuma . </s> <s> Ta peaaegu lootis , et Ann ta välja naerab , kuid too hüppas pealtnägijatest hoolimata talle hoopis kaela . </s> <s> Jahmununa heitis Etso kõõrdpilgu lähenevale jalutajale . </s> </p>
<p> <s> Ilmnes , et neid oli nüüd kaks . </s> <s> Esimene , taamal nähtud vanem mees , jätkas muheledes oma teed . </s> </p>
<p> <s> Teine peatus Etso kõrval . </s> </p>
<p> <s> Väikese tüdruku näol oli vihagrimass . </s> <s> Kaame nägu , huuled paljastatud hammaste kohal kitsasteks kriipsudeks tõmbunud , silmad ... nagu kaks kiiskavat kivikildu . </s> </p>
<p> <s> " Sa kutsusid mind ! " sosistas lummutis ja Etso mõistis alles nüüd , et tema ees seisis Annike . </s> <s> Lapsepõlvekallima nägu oli moondunud kiskjamaskiks . </s> </p>
<p> <s> Õudusunenägu , kus Etso otsis ühte , aga leidis teise , oli tõeks saanud . </s> <s> Ta oli küll märganud , et õhk oli muutunud maagiliseks , kuid polnud sellest õieti aru saanud . </s> <s> Alati ei olnud raamatuid vajagi , et Sinnamaale silda luua , mõnikord piisas selleks ka lihtsalt millestki ... . </s> <s> Ta oli teadmatult silla avanud ja lisaks Annikest kogemata nimepidi kutsunud ... </s> </p>
<p> <s> " Ma ... ma eksisin , " sosistas Etso haledalt . </s> </p>
<p> <s> " Mi-da ? " </s> <s> See oli hoopis Ann , kes neid sõnu kuuldes Etso kaelast lahti lasi . </s> <s> " Mis sa sellega öelda tahad ? " </s> <s> Annikest nägemata vaatas ta tüdrukust lihtsalt läbi . </s> <s> Tema nägu oli üksainus õnnetus ja etteheide . </s> </p>
<p> <s> " Sa ... eksisid ! ? </s> <s> Sa ... sa oled lihtsalt siga ! " </s> <s> Ann pööras selja ja jooksis üle Inglisilla . </s> </p>
<p> <s> " Kas sa tuleksid talle ka järele , kui temaga nüüd midagi juhtuks ? " sisistas Annike ja kadus . </s> <s> Aga hetk enne seda pööras ta näo Inglisilla poole ja Etso teadis , et ta ei läinud Sinna tagasi . </s> </p>
<p> <s> " Ann ! </s> <s> Oota ! " </s> <s> Koos kõnevõime taastumisega vabanes Etso tardumusest ja sööstis tüdrukule järele . </s> <s> Ta sai Anni kätte , haaras tal kõvasti ümbert kinni ja ei jätnud enne , kui tüdruk oli andeks andnud . </s> </p>
<p> <s> " Kelle viirastust sa siis ikkagi nägid ? " </s> </p>
<p> <s> Ann lebas Etso kõrval ja oli õnnetuseks nii ärkvel kui olla saab . </s> <s> Tiigi ühika pisike tuba oli peaaegu üleni nende voodit täis , kuuvalgus muutis kõik värvid hallikassinisteks ning alasti tüdruk valgete linade vahel oli nagu marmorskulptuur Veenusest , kes on kivilainete vahel ellu ärganud . </s> </p>
<p> <s> See ei olnud esimene kord , kui Ann seda küsis . </s> <s> Etso oli andekspalumise tuhinas ennast unustanud ja öelnud , et nägi Anni selja taga viirastust . </s> <s> " Kelle ? " oli Ann rivaaliohtu tundes kohe pärinud , endal silmad uudishimust selged . </s> <s> Etso kuulus Annile ja ta ei kavatsenud teda kellegagi jagada . </s> </p>
<p> <s> " Kust mina tean , keda ! " pomises Etso , aga Anni polnud niisama lihtne petta . </s> </p>
<p> <s> " Ütle ikka ! " </s> <s> Ann puges Etsole kaissu nagu kassipoeg ja tihkus õnnetult : " Sa lihtsalt ei saa minu eest midagi varjata , muidu rikud sa kõik ära . " </s> </p>
<p> <s> Etso surus tüdruku enda vastu . </s> <s> Kui ta Annist kõvasti kinni hoidis , leevendus kaotusehirm ja ta tundis ennast peaaegu rahulolevana . </s> </p>
<p> <s> Koos . </s> <s> Kahekesi . </s> <s> Naisega , kes näeb välja peaaegu selline , nagu Annike oleks võinud olla . </s> <s> See tähendas korraga nii palju , et Etso otsustas rääkida . </s> </p>
<p> <s> Ta alustas kobavalt , otsides sõnu ja sobitades neid loosse , mida ei olnud varem kordagi jutustatud , aga pikapeale leidsid sõnad endale õige koha või Etso lihtsalt leppis nende piiratusega . </s> </p>
<p> <s> " Ma arvan , et ma ei kartnud . </s> <s> Tegin seda kohuse pärast , sest olin kindel , et ta selle peale ellu ärkab . </s> <s> Aga kohusetunne oli ainult alguses </s> .... <s> see venis pikemaks , sest ... ma lihtsalt </s> .... <s> ei tahtnud lõpetada . </s> <s> Mingil hetkel muutusid ta huuled soojaks . </s> <s> Siis märkasin , et ta suudles vastu . </s> <s> Ja nii me siis ... </s> <s> Ei , ausalt , see kõlab veidralt . </s> </p>
<p> <s> Ma ei tea , kaua see kestis . </s> <s> Mõnikümmend sekundit võib-olla , aga võib-olla tund ... </s> <s> Siis sirutas ta käe välja ja puudutas mu pead . </s> <s> Tegi silmad lahti . </s> <s> Ta oli täiesti olemas — see polnud mingi mõttelage zombi , vaid Annike ise . </s> </p>
<p> <s> Ta hoidis kätt vastu mu pead ja kõverdas sõrmi . </s> <s> Nagu käsi ei tahaks sõna kuulata . </s> <s> Lõpuks sai ta ühe juuksetuti pihku ja tõmbas selle pea küljest lahti . </s> <s> See pidi valus olema , aga ausõna , ma ei mäleta seda . </s> <s> Ilmselt ei pannud tähele . </s> </p>
<p> <s> Siis pani ta silmad kinni ja kõik oli nagu enne . </s> <s> Kuidagi ma teadsin , et pean kirstu kinni panema ja mulla peale kühveldama . </s> <s> Ma ei mõelnud mitte kui midagi ega mäleta isegi seda , kuidas ma sealt koju sain . </s> </p>
<p> <s> Ja siis ... järgmisel õhtul oli ta olemas , niipea , kui ma üksi jäin . </s> <s> Hommikul ütles ta , et peab midagi paluma . </s> <s> Et ei saa muidu enam tagasi tulla . </s> <s> No ja ma siis andsingi . </s> <s> Ma oleks aasta otsa pea peal seisnud , kui ta oleks palunud , kolm veretilka oli selle kõrval köömes . </s> </p>
<p> <s> Sellest alates olime me peaaegu igal öösel koos . </s> </p>
<p> <s> Aga nüüd oled mul sina ja ma ei taha midagi muud . " </s> </p>
<p> <s> Ann usaldas neis asjus oma sisetunnet ja uskus seetõttu iga ta sõna . </s> <s> Välja arvatud ühte : et Annike enam Etso juures ei käi . </s> <s> Kahtlus kurnas ta peagi lõplikult ära . </s> </p>
<p> <s> " Ma ei suuda seda rohkem kannatada ! " teatas ta järjekordse tujuhoo lõpetuseks . </s> <s> " Temast tuleb lahti saada , kas mõistad ? </s> <s> Ta on ju mingi jubetis . </s> <s> Kummitus . </s> <s> Luupainaja ! </s> <s> Ta on ammuilma surnud ja sina oled suureks kasvanud ! </s> <s> Sa kas oled selles asjas minuga või jääd üldse ilma minuta ja jutul lõpp . " </s> <s> See oli ultimaatum ja Etso pidi nõustuma , kui ta sellise valiku ette seati . </s> </p>
<p> <s> Nad ootasid , kuni läks täiesti pimedaks ning tuled ümberkaudsete talude akendes kustusid . </s> <s> Öö oli kõle ja tuuline , segamist ei olnud neil karta . </s> <s> Ainult hullud hulguvad sellise ilmaga öösiti ringi . </s> </p>
<p> <s> Leesi surnuaia raudvärava ees seisis raske tabalukk , kuid kiviaed oli nii madal , et sellest võis ilma suurema vaevata üle ronida . </s> </p>
<p> <s> Iidsed pärnad sirutasid oma raagus oksi vana kiriku poole , mis mustas surnuaiatee lõpul nagu hoiatus . </s> <s> Vasakut kätt paistsid viltused raudristid : Etso vanavanemate ja nendegi vanavanemate hauad läbisegi Annikese esivanemate haudadega . </s> <s> Need ei tervitanud Etsot , nagu varem , vaid hoiatasid : " Vaata ette , poiss , omadele ei lase me liiga teha . " </s> </p>
<p> <s> Ta leidis Annikese haua kohe üles , kuigi oli seal ainult ühe korra käinud . </s> <s> Väike kivi oli sammaldunud ja haud hooldamata . </s> <s> See tegi haiget . </s> <s> Siis tuli talle meelde , et ka tema on ju tulnud minevikuga lõpparvet tegema . </s> </p>
<p> <s> Tööriistakuuri puupöör kriuksus samamoodi , nagu kolmteist aastat tagasi . </s> <s> Labidad seisid samas kohas . </s> <s> Ainult et nüüd ei vajanud Etso enam väikest labidat , hauakaevaja tööriist oli palju käepärasem . </s> </p>
<p> <s> Nad kaevasid vaikides — Etso sügavalt mõttes , Anni närimas veider armukadedus ja uudishimu . </s> </p>
<p> <s> Uudishimu tõukas tagant , nagu oleks see täiesti juhitamatu . </s> <s> Hetkeks sosistas miski alateadvuses , et parem kogu see lugu sinnapaika jätta ja unustada , kuid see polnud enam tema võimuses — see painas meeli nagu tõeline needus . </s> </p>
<p> <s> Labidas puutus vastu sisselangenud kirstulaudu . </s> <s> Liivane pind oli hoidnud neid täielikust kõdunemisest , aga lauad olid siiski nii pehmed , et need tuli ettevaatlikult kõrvale pühkida . </s> </p>
<p> <s> Teadmine , mis laudade alt nähtavale tulla võib , ei vähendanud vaatepildi koledust . </s> <s> Tilluke luukere , hambad irevil , liha olematuks mädanenud , aga veidi riidekudet kontide vahel ikka veel alles . </s> </p>
<p> <s> Ann tundis , et hakkab kohe oksele . </s> <s> Ent siis märkas ta , et luukere parema käe ämbliksõrmede vahelt paistis tume tomp ja see mõjus kainestavalt . </s> <s> Miks ta oli arvanud , et juuksesalk mulla all kolmeteistkümne aastaga ei määndu ? </s> </p>
<p> <s> Esimene puudutus oli võimatult jälk , aga kuidagi sai ta selle tombu siiski kätte . </s> <s> Uhtus kontsõrmed nõia käest küsitud veega üle ja surus nende vahele kuivatatud koirohuõisiku , nagu õpetatud , toppis siis tombu värisevate kätega kilekotti ja ronis hauast välja . </s> </p>
<p> <s> Esimesed labidatäied , mis ta luudele lennutas , olid kantud põlevast soovist need kiiremini kinni katta . </s> <s> Miks ta neid küll näha tahtnud oli ? </s> <s> Anni pilku vältiv Etsogi tundus kaugem kui kunagi varem — kahvatu , sünge ja vaikiv . </s> </p>
<p> <s> Tegelikult polnud neil kummalgi sel hetkel teise jaoks sõnu . </s> </p>
<p> <s> " Etso , ära nüüd vedele , tule ujuma ! " </s> <s> Ann prantsatas liivale ja pani oma märja käe Etso kõhule . </s> </p>
<p> <s> " Vesi on vapustavalt soe ! " </s> </p>
<p> <s> Nojah , Etso teadis seda niigi . </s> <s> Täna lihtsalt ei viitsinud . </s> </p>
<p> <s> " Pa-alun tule siis nüüd ! " </s> <s> Ann püüdis teda külili nügida — ta oli masendavalt järjekindel , kui ta midagi tahtis . </s> <s> Aga Etso oli õppinud lihtsalt mitte tähele panema . </s> <s> Pikapeale väsis isegi Ann . </s> <s> Nagu seegi kord — ohkas teatraalselt , mossitas hetke ja jooksis siis vette . </s> </p>
<p> <s> Etso kuulis plartsatust ja solistamist ning sulges päikesest rammetuna silmad . </s> </p>
<p> <s> Soojus silitas keha ja andis vaevatud ajule puhkust . </s> <s> Oli hea lebada ja mitte millelegi mõelda . </s> <s> Mõtlemine tähendas mäletamist , eneseõigustusi ja kahetsemist . </s> <s> Ta oli sellest väsinud . </s> <s> Parem lihtsalt silmad sulgeda ja olla ... niisama . </s> </p>
<p> <s> Korraga tajus ta , et juba mõnda aega oli ümberringi täiesti vaikne . </s> </p>
<p> <s> Päikeserammestus kadus ja Etso kargas jalule . </s> <s> Ta ei näinud esimese hooga Anni , kuid silmas siis vees ujuja peanuppu . </s> </p>
<p> <s> Ann oli kaldast kaugele läinud , kuigi polnud hea ujuja . </s> <s> Aga seal ta nüüd oli ja liikus üha edasi avamere poole . </s> </p>
<p> <s> Korraga kuulis Etso hääli : </s> </p>
<p> <s> " Ta ei läinud poisi juurest ju sammugi eemale ! " </s> </p>
<p> <s> " Nad olid alati koos ! </s> <s> Poiss hoidis Annikesel ilusti silma peal , ma olin tema pärast päris mureta . " </s> </p>
<p> <s> " Kus Etso siis oli ? </s> <s> Miks ta ei aidanud ? " </s> </p>
<p> <s> Ta mäletas , et Annike oli järsult vee alla kadunud . </s> <s> Ta ei näinud tüdrukut , ta sukeldus , aga vesi oli hägune . </s> <s> Ta otsis . </s> <s> Ta tõusis pinnale , hüüdis , sukeldus jälle ... </s> <s> Ta ju ei teadnud , et hoovus on tüdruku lihtsalt järgmisesse muuli kandnud ning et too oli seal peaaegu põlvekõrguses vees ... nägu allapoole , nagu siis kui nad pommi mängisid . </s> </p>
<p> <s> Ja siis Annikese hääl : </s> </p>
<p> <s> " Etso ! </s> <s> Me jääme alati kokku . </s> <s> Sinuga on kõige parem . " </s> </p>
<p> <s> Annikesega oli kõige parem . </s> <s> Annike oli ainuke ja oma . </s> </p>
<p> <s> Selles , kuidas sügavust kartev Ann avamerele ujus , oli midagi veidrat . </s> </p>
<p> <s> Etso istus liivale ja ootas . </s> <s> Meri sillerdas varaõhtuses päikeses ning liivas ja kivides oli igavikuline rahu . </s> </p>
<p> <s> Ujuja peanupp sulas silmapiiri , võib-olla kadus selle taha . </s> </p>
<p> <s> Päike loojus . </s> </p>
<p> <s> Kui pimenes , kuulis Etso veesolinat : kalda poole ujunud naine tõusis jalule ja tuli veest välja . </s> <s> Ta lõdises üleni ja ta keha oli sinakasvalge , kuid kaheldamatult elus . </s> <s> Anni ihaldusväärne , naiselike kumerustega keha , kuid tulija ei olnud Ann . </s> </p>
<p> <s> " Kas ma olen nii ilusam ? " küsis ta . </s> </p>
<p> <s> " Sama ilus kui enne ! " vastas Etso ja naeris . </s> <s> " Ma olen tõbras . " </s> </p>
<p> <s> Naine naeratas säravalt , nagu oleks Etso öelnud midagi väga meelitavat . </s> </p>
<p> <s> Surnuaia tagumises nurgas pigistas üks kõdunev luukere vasemas rusikas kolme pikka heledat juuksekarva . </s> <s> Ann ei olnud märganudki , et need tal peast tõmmati . </s> </p></div1>
    </body>
  </text>
</TEI>
</teiCorpus>
</teiCorpus>
