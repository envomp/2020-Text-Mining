<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Choronzon </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Choronzon </head>
<p> <bibl> <author> <s> Maniakkide Tänav </s> </author> </bibl> </p>
<p> <s> kõik , kes nõiakunstist midagi teadsid , visati kas vette või põletati kaua aega tagasi , nii et nüüdisajal tehakse nõiakunsti nagu parasjagu juhtub . </s> </p>
<p> <s> " Okultism " Alexander C. Rae </s> </p>
<p> <s> Koju jõudnult ei hakanud Votokas kingigi jalast võtma . </s> <s> Virutas ainult pintsaku toolileenile ja hakkas küünlaid-klaase kokku otsima . </s> <s> Klaase sai kummalegi üks ja küünlaid oli kogu majapidamise peale viis . </s> </p>
<p> <s> " Nii , " sõnas ta siis Meetsile , kes juba pudeleid lahti korkis . </s> <s> " Selle laua lükkame siit seina äärde . </s> <s> Eks ole . </s> <s> Nii . </s> <s> Ja vaiba keerame rulli . " </s> </p>
<p> <s> " Ära sa seda asja nii keeruliseks ka aja , sõber fotograaf , " rahustas teda Meets . </s> <s> " Istume ikka toolidel . </s> <s> Ja küünlaid pole ka vaja . </s> <s> Jood paar klaasikest veini ära ja pea see tuluke silmas ei ole . </s> <s> Loidad nagu väike päike siin . " </s> </p>
<p> <s> " Ära sega , ma olen tahtmist täis . </s> <s> Need põrgulised jumalakuulutajad ajasid mul pargis hinge päris mustaks . </s> <s> Mu kuntsnikuhing vajab praegu ATMOSFÄÄRI ! " </s> </p>
<p> <s> " Tee aken lahti kui sa atmosfääri vajad , " arvas Meets ja valas välja . </s> <s> Aga juba vedas Votokas kriidiga põrandale kaks ringi . </s> <s> Sisemisse joonistas veel viisnurga ja sokutas selle iga haru otsa ühe küünla . </s> </p>
<p> <s> " Ahhaa ! " hüüatas ta seejärel , lõi Meetsiga kokku , jõi põhjani ning hakkas raamaturiiulis sobrama . </s> </p>
<p> <s> " Mul pidi siin kuskil üks okultismiraamat olema , " seletas ta ise . </s> <s> Rõõmsa hüüatuse saatel tõmbas ta välja pisiblufi käsiraamatu . </s> </p>
<p> <s> " Ma'i teadnudki , et sa maagia vastu huvi tunned , " mainis Meets . </s> </p>
<p> <s> " Ei tunnegi , mind huvitavad tegelikult need pisiblufi raamatud . </s> <s> Igast targast tellisepaksusest entsüklopeediast kõrgelt üle . </s> <s> Asendamatud abimehed igas vallas . </s> <s> Nagu praegugi . " </s> <s> Ta lehitses natuke närviliselt lehti . </s> <s> " Roosiristlased , " pomises ta . </s> <s> " Võlurid , Crowley , kaosedeemon ... " </s> </p>
<p> <s> Siis leidis ta õige koha , luges näpuga järge vedades ja toppis raamatu rahulolematult tagasi . </s> </p>
<p> <s> " Mingi jamps , " seletas ta ise . </s> <s> " See liiga keeruline , meie ajame lihtsama õhustikuga läbi . " </s> <s> Ta tassis ringi sisse toolid ja pudelid . </s> </p>
<p> <s> " Anna tikku , " käsutas ta Meetsi . </s> <s> Saanud küünlad põlema , sikutas Votokas paksud kardinad ette . </s> </p>
<p> <s> Pidulikult seisti hämaruses põlevate küünalde keskel . </s> </p>
<p> <s> " Proosit , " ütles Meets . </s> <s> Võeti põhjani ja valati klaasid uuesti täis . </s> </p>
<p> <s> " Päris hea atmosfäär , eks ole ? </s> <s> Mitte mingi labane trimpamine , " arvas Votokas uhkelt . </s> </p>
<p> <s> " Nojah , " kehitas Meets õlgu . </s> <s> " Kui sa veel sobiva muusikalise tausta ka orgunnid , siis võib juba kergelt kuradeid nägema hakata . " </s> </p>
<p> <s> " Muusika ! </s> <s> Väga hea mõte ! </s> <s> Kuidas ma ise selle peale ei tulnud . " </s> </p>
<p> <s> Veidi aega sagis Votokas tikutule valgel toas ringi . </s> </p>
<p> <s> " Ahhaa ! " hüüdis ta makki mängima pannes . </s> <s> Masendav muusika täitis toa maast laeni . </s> </p>
<p> <s> " Kas näed juba kuradeid ? " päris Votokas kui nad olid istunud ja teisegi klaasi põhjani limpsanud . </s> </p>
<p> <s> " Ei , mitte halligi ei näe . " </s> </p>
<p> <s> " Mis jutt see on ! </s> <s> Või tema ei näe , häh ! </s> <s> Võtame ! " </s> </p>
<p> <s> Võeti . </s> </p>
<p> <s> " Noh , kaosedeemon või misasi sa oled ! " hakkas Votokas kergelt praalima . </s> <s> " Tule välja , kui mees oled . </s> <s> Ja kui oled naine , seda parem , tule , istu mu põlvele . " </s> <s> Nad olid juba pargis paar õlut ära joonud ning ega Votokas palju kannatanud ka ning kui kristalselt aus olla , siis meeldis talle kainenagi huilata . </s> </p>
<p> <s> " Kamoon ! </s> <s> Võhadi podlõi trus ! " õitses ta praegugi oma lemmikväljenditega . </s> </p>
<p> <s> Meets muigas ainult ja korkis uut pudelit lahti . </s> <s> Küünlaleekide hubisemise tõttu tundus talle , nagu oleks mööbel vahepeal värisenud . </s> </p>
<p> <s> " Siin on tõesti atmosfääri , " mõtles ta . </s> <s> " Hakka või kartma . " </s> </p>
<p> <s> " Kas sa tead , mispärast mul seda deemonit vaja on ? " küsis Votokas . </s> </p>
<p> <s> " Atmosfääri jaoks , " arvas Meets . </s> </p>
<p> <s> " Ei , ma tahan talt üht teenet paluda ! " </s> </p>
<p> <s> " Soh ? " </s> </p>
<p> <s> " Jaa-jaa , " noogutas Votokas kurvameelseks minnes , " ma tahan andekaks saada . </s> <s> Geeniuseks . " </s> </p>
<p> <s> Meets pidi endale peaaegu veini hingekurku ajama . </s> </p>
<p> <s> " Sina ja andekaks , ära aja naerma . </s> <s> Seda ei suudaks isegi tosin deemonit mitte . " </s> </p>
<p> <s> Ta puksatas nii , et vein loksus maha . </s> <s> " Ja üldse , mispärast sul seda andekust vaja on ? " pani ta lõbusalt pead raputades käe sõbra õlale . </s> <s> " Vaata , mina olen ikka alati mõelnud , et need , kes koopiaid teevad , need on ikka andekad inimesed , kobakäpp seda ei suudaks , midagi järgi teha , mõistad — ta ei oska . </s> <s> Aga vaat teisest küljest , need kobakäpad teevad jälle palju originaalsemaid asju , eks ole . </s> <s> Isegi kui nad matkivad , tuleb midagi muud välja . </s> <s> Originaalsus tead , vaat see on just andetute rida . </s> <s> Ja mulle , mõistad , lähebki rohkem peale andetu originaal , kui perfektne koopia . " </s> <s> Ta mulistas vaikselt oma joogi kallal , oodates teise arvamust . </s> <s> Ent sõber ei vastanud , tundus , et ta oli tusameelsusse vajunud . </s> </p>
<p> <s> " Mina suudan , " sosistas keegi Votokale kõrva . </s> </p>
<p> <s> " Mida , " küsis too , arvates , et Meets seda ütles . </s> <s> Meets , uskudes et Votokas ei saanud tema jutu mõttest aru , hakkas oma teooriat nüüd juba pikemalt lahti seletama . </s> <s> Kuid Votokas ei kuulanud ka nüüd , sest teinegi kõneleja vastas . </s> </p>
<p> <s> " Sind andekaks muuta . " </s> </p>
<p> <s> Votokas vahtis ammuli sui seletavat Meetsi ja taipas , et too seda ei öelnud . </s> <s> Votoka kõrvust oleks nagu soe tuulehoog möödund . </s> </p>
<p> <s> " Kas või kohe . " </s> </p>
<p> <s> " Eee ... , mis mõttes andekaks , " mõtles Votokas . </s> <s> Ta tajus nüüd väljaspool ringi nagu midagi võõrast . </s> </p>
<p> <s> " Sinu fotod oleks nagu elusad , neil oleks hingestatust , nad poleks mitte lihtsalt pildid , vaid aken elavasse maailma . </s> <s> Nii on . " </s> </p>
<p> <s> " Hingestatus ? " </s> <s> See oli see , mis Votoka piltidel alati puudus . </s> </p>
<p> <s> " Sinu aparaat tabab ära iga inimese , iga ehitise , iga looma ja eseme hinge ja talletab selle filmile . </s> <s> Sa tallad maailma , kes sind ei tunnusta , põrmu . </s> <s> Nii on . " </s> </p>
<p> <s> " Misasi sa üldse oled ? </s> <s> Mingi jama vä ? " </s> </p>
<p> <s> " Ma olen Choronzon , see , keda sa kutsusid oma soovi täitma . " </s> </p>
<p> <s> " Vahi . </s> <s> Ja tahad kohe täita ? " </s> </p>
<p> <s> " Jah . " </s> </p>
<p> <s> " No täida siis . " </s> </p>
<p> <s> " Ma ei saa . " </s> </p>
<p> <s> " Miks ? " </s> </p>
<p> <s> " Mul on vaja käsiraha . " </s> </p>
<p> <s> " Mida ? " imestas Votokas . </s> </p>
<p> <s> " Ühte hinge . " </s> </p>
<p> <s> Votokas võpatas . </s> <s> Ta tõstis veiniklaasi masinlikult suule . </s> <s> " Atmosfäär on tõeliselt hea , " kiitis ta ennast , " ma juba kuulen kuradeid . </s> <s> Pea neid siis näha ei saa . " </s> </p>
<p> <s> " Ära istu nüüd nii mossis näoga , " patsutas Meets talle õlale . </s> <s> " Ma tahan sulle lihtsalt head . </s> <s> Sinust ei saa kunagi andekat fotograafi , sa lihtsalt oled selline . </s> <s> Öelgem otse ausalt välja — koba . </s> <s> Sinna ei saa midagi parata . </s> <s> Aga on see halb ? </s> <s> Mitte sugugi , just originaalsust ongi vaja , mitte andekust . </s> <s> Neid andekaid koopiamehi on niigi küll ja küll , kõik kohad täis , aga kobasid , kes julgeksid midagi teha , ei ole . </s> <s> Proosit ! " </s> </p>
<p> <s> Votokas limpsas veini põhjani . </s> <s> Suutmata lobiseva Meetsi tõttu taibata , kas ta kuulis hallukaid või mitte , üritas fotograaf seltsilisest hetkeks lahti saada . </s> </p>
<p> <s> " Kuule , " pomises ta , " mine õige ja too köögist sakuskat , mul peaks seal juustu olema . " </s> </p>
<p> <s> " Vot , vot hakkab tulema , " noogutas Meets . </s> <s> " Ma arvasin juba , et sa'i pakugi . " </s> </p>
<p> <s> Samal hetkel , kui Meets ringist välja astus , puhkes toas keeristorm . </s> <s> Mees paisati tuulde nagu kaltsunukk . </s> <s> Kogu mööbel , kõik ruumis asuvad asjad sööstsid paigast . </s> <s> Möirgamine ja raksatused kurdistasid kõrvu . </s> <s> Kokkupõrgetes pööraselt kihutavate kappide , laudade , klaasnõude kildude , nugade-kahvlite ja kõige muuga , hakiti ning lömastati Meets liharäbalateks . </s> <s> Soolikad ja silmamunad pritsiti seintele . </s> <s> Verepilved muutsid õhu punaseks uduks ja kustutasid viimaks küünlad . </s> <s> Pimeduse saabumisel lõppes ka möll . </s> <s> Tuba täitis paks verehais . </s> <s> Tükk aega istus Votokas liikumatult , ent siis — kui peale tilkumise ja väljast kostva liiklusmüra enam absoluutselt midagi kuulda ei olnud , hakkas Votokas liigutama . </s> </p>
<p> <s> " Meets , " piiksus ta hirmust peenikese häälega . </s> </p>
<p> <s> " Ohver on vastu võetud . </s> <s> Pildista ja kogu kuulsust . " </s> </p>
<p> <s> Votokas roomas aeglaselt ukse poole . </s> <s> Esimene asi , mis talle ringist väljudes käe alla jäi , oli ei tea kuidas sinna sattunud fotoaparaat . </s> <s> Kiunatades , nagu oleks aparaat teda kõrvetanud , rapsas Votokas sellest paanikas kõrvale , virutades pildikasti kuhugi minema . </s> <s> Nätsatades maandus see millessegi lägasesse . </s> <s> Ka Votokas libastus ja vajus küünarnukkidele . </s> <s> Puupilpad , klaasikillud , riideräbalad ning luukillud . </s> <s> Kõike , mis pimedas ta käe alla jäi , kattis soe lige mass . </s> <s> Mees võpatas iga kord , kui käe läga sisse pani . </s> <s> Jõudnud ukse juures asuva põrandalambi lülitini , vajutas mees tule põlema . </s> </p>
<p> <s> Ilmaaegu . </s> </p>
<p> <s> Vilksamisi nähtud toa sein , põrand ja lagi sundisid ta silmad kõvasti kinni pigistama . </s> <s> Soolikad ja siseorganid olid kistud ribadeks ja paisatud kõikjale mööda tuba laiali . </s> <s> Mõned luud turritasid välja seinast , kuhu nad hirmsa hooga olid virutatud . </s> <s> Raudbetoonist seinapaneel oli tundmatu jõu jaoks olnud vaid plastiliin . </s> <s> Laest ja seintelt nirises verd , sappi ja maomahla . </s> <s> Lambikuplilt tillerdas otse ta nina ees poolik süda mingite soonte otsas . </s> <s> Votokas tundis minestust peale tulevat . </s> <s> Ta kustutas lambi kiiresti . </s> <s> Käsikaudu ukse avanud , lohistas fotograaf ennast koridori . </s> <s> Keset selle põrandat oli fotokaamera ja kaks filmirulli . </s> </p>
<p> <s> " Võta ja pildista . </s> <s> Tulemus vapustab sind . </s> <s> Üllata maailma . " </s> </p>
<p> <s> " .. Õõh ... , " värinad raputasid fotograafi , ta ei tahtnud seda kuulata . </s> </p>
<p> <s> " Muidu oli ohver asjata . " </s> </p>
<p> <s> " .. Õõh ... " </s> </p>
<p> <s> " Võta oma aparaat . " </s> </p>
<p> <s> Votokas lebas tardunult edasi , vahetevahel ainult kergelt värinate käes rappudes . </s> </p>
<p> <s> " Kas sa ei saaks Meetsi uuesti kokku panna ? " pinises ta viimaks , nagu lõksu jäänud kärbes . </s> </p>
<p> <s> " Ma olen KAOSE deemon ! " </s> </p>
<p> <s> " Mine ja pildista ! " </s> </p>
<p> <s> Votokas jõllitas liikumatult aparaati . </s> </p>
<p> <s> " Hüva , saad oma Meetsi ! " </s> </p>
<p> <s> Esialgu ei juhtunud midagi , siis aga hakkas Votoka kõrv eristama kõrvaltoast üksikuid hääli : krigin , plätsumine , millegi lohistamine , hootised röginad ... Votokas tundis , kuidas tal järsku põrandal külm hakkas . </s> <s> Ta ajas end kramplikult aparaadist eemale hoides püsti . </s> <s> Värinahood raputasid endiselt ta keha . </s> <s> Teisest toast kostvad hääled lõppesid mulksumisega . </s> <s> Saabus vaikus . </s> </p>
<p> <s> " Meets ? " hõikas Votokas pingest võbeleva häälega . </s> <s> Vastust ei tulnud . </s> <s> Ukse alt immitses mingit kollast löga . </s> </p>
<p> <s> " Meets ? " </s> </p>
<p> <s> Votoka teravdunud kuulmine tabas õhkõrna röhatuse . </s> <s> Fotograaf astus sammukese uksele lähemale ja kuulatas . </s> <s> Susin . </s> <s> Nagu oleks millestki vaikselt õhku välja voolanud . </s> </p>
<p> <s> " Panid sa ta ikka kokku vä ? " </s> <s> Votokas peaaegu juba halises . </s> </p>
<p> <s> " Jah . " </s> </p>
<p> <s> " Kus ta siis on ? " </s> </p>
<p> <s> Uks tema ees liigahtas järsku . </s> <s> See kummus kergelt sissepoole ning naksudes andsid kruvid piidapesades järele . </s> <s> Votokas hakkas taganema . </s> <s> Kerge metallikrigina saatel võeti uks eest . </s> <s> See , mis nüüd ukseavas seisis , ei olnud kindlasti Meets . </s> <s> See oli midagi , mis võis olla toas olnud jäänuste kobrutav mass . </s> </p>
<p> <s> " Need kaks filmi on proovimiseks . </s> <s> Ära kokku hoia . " </s> </p>
<p> <s> Votokas ei suutnud end liigutada . </s> </p>
<p> <s> " Võta aparaat ! " </s> </p>
<p> <s> Mees ei liigutanud ikka veel . </s> </p>
<p> <s> " Ise tead ! " </s> </p>
<p> <s> Mass liigahtas . </s> <s> Enne veel , kui see jõudis sentimeetritki läheneda , hüppas mees karjatades tagasi ja haaras ukse käepidemest ja kiskus hirmsa jõuga ust . </s> <s> See mitte ei jõnksatanudki . </s> </p>
<p> <s> " Võta aparaat ! " </s> </p>
<p> <s> Votokas lausa niideti õudusest põrandale , ta haaras aparaadi järele , nagu näljane leivakannikat ja tormas siis koperdades korterist välja . </s> </p>
<p> <s> Tundes ennast kohutavalt haigena tuias Votokas mööda linna . </s> <s> Kaamera tolknes paelapidi kaelas ning tuletas ennast vastu rinda koksides iga sammu juures meelde . </s> <s> Mehe käed ja põlved olid ikka veel verelögased . </s> <s> Vastikusest värisedes astus Votokas murule ja potsatas põlvili , hakates ennast vastu rohtu puhtaks nühkima . </s> <s> Kõrvalt kostev prügikasti kaane kolksatus pani ta kohutatud varblasena püsti hüppama . </s> <s> Lohiseval sammul eemaldus prügikoll , peaaegu tühi kilekott toika otsas selga visatud . </s> <s> Votokas vaatas teda kartlikult , siis puudutas ta arglikult fotoaparaati . </s> <s> Kõheldes tõstis mees kaamera : " Linna tutvustav rohelise mõttelaadiga piltpostkaart , " pomises ta . </s> <s> " Teatava sotsiaalse kriitikaga . " </s> </p>
<p> <s> Fookusesse . </s> </p>
<p> <s> KLÕPS . </s> </p>
<p> <s> Prükkar tundus objektiivis komistavat . </s> <s> Kott kukkus kolinal maha ja mädanenud käest , mis seda kinni hoidis , libisesid välja luised sõrmed ja küünarluu . </s> <s> Kogu liha tuli pruunikate kamakatena skeleti küljest lahti ning lärtsatas teele . </s> <s> Luukerestunud mees astus veel paar sammu , ent vajus siis jõuetu kondihunnikuna kokku . </s> <s> Taustaks oleva betoonmaja seintesse tekkisid praod ning puistates enda ette aknaklaaside kilde , vajus hoone ähvardavalt viltu . </s> </p>
<p> <s> Votokas langetas aeglaselt aparaadi . </s> <s> Vaatas , ega uskunud oma silmi . </s> <s> Kõik oli normaalne . </s> </p>
<p> <s> Mis see oli ? </s> <s> Mis värk oli juhtunud ? </s> <s> Hallutsinatsioon ? </s> </p>
<p> <s> " Eks ole , su fotod tulevad enneolematud ? " </s> </p>
<p> <s> Votokas tardus . </s> </p>
<p> <s> " Mida sa ootad , pildista . </s> <s> Või saadan Meetsi sulle appi ? " </s> </p>
<p> <s> Kohutatult tõmbus Votokas küüru ja heitis pilgu üle õla majaukse poole . </s> <s> Jube jäänustemass oli trepikoja uksel . </s> </p>
<p> <s> " Pildistan , pildistan ... " piuksus fotograaf viginal ja tegi kiiresti paar suvalist pilti majast ja selle ümbrusest . </s> <s> Maja sammaldus hetkega , akendel kõõluvad inimesed moondusid kisenduste saatel vastikuteks värdjateks , rohi kolletas ja põõsad ning puud tundusid elustuvat . </s> <s> Ainus , mis muutumatuks jäi , oli Meets . </s> <s> Hirmunud Votokas pillas kaamera käest . </s> </p>
<p> <s> Rohi oli roheline ja inimesed akendel vahtisid igavlevalt ringi . </s> <s> Igavlev ei paistnud ainult koletis ukseavas . </s> <s> Pildistaja taandus ja pani jooksu . </s> </p>
<p> <s> Votokas kõndis mööda linna ja pildistas suvaliselt kõike , mis ette juhtus : inimesi , maju , autosid , taevast , prügikaste . </s> <s> Iga pilt pani mehe võpatama , näidates värdjastuvat maailma . </s> <s> Ta ainus siht oli filmid võimalikult kiiresti täis saada . </s> <s> Siis ei pea ta enam pildistama ja seda kõike nägema . </s> <s> Votokas seisatas ja vaatas tagasi . </s> <s> Talle tundus , et kõik , mida ta oli pildistanud , paistis kuidagi hallim kui muu . </s> <s> Turg , kus ta oli tükk aega klõpsutanud , näis olevat justkui suure pilve alla sattunud . </s> <s> Mõni üksik inimene , kes äsja juurde tulnud , paistis nagu erksam , teised tundusid tuimad ja hallid . </s> <s> Votokas sülitas ja läks edasi . </s> <s> Kõige olulisem oli praegu film täis pildistada . </s> <s> Kuigi jah , jõuda lõpptulemuse — ilmutamiseni , ei tundunud just eriti meelitav . </s> <s> Aga teisest küljest jälle . </s> <s> Ta tahtis ... ja ka ei tahtnud näha millised need fotod siis välja tulevad . </s> <s> On ta siis nüüd praegu , kui ta neid pilte teeb , nii põrgulikult andekas ? </s> </p>
<p> <s> Saanud teisegi filmi täis jäi Votokas seisma . </s> <s> Ta ei osanud enam midagi ette võtta . </s> <s> Vahtis arglikult ringi ja keris siis filmi tagasi . </s> </p>
<p> <s> " Vii oma kunst lõpule . " </s> </p>
<p> <s> Votokas neelatas . </s> <s> Alistunult pöördus fotograaf tagasi oma ateljee poole . </s> <s> Seisatas siis . </s> </p>
<p> <s> " A' Meets ? " küsis ta areldi . </s> </p>
<p> <s> " Ta ei sega sind , kuni oma tööga tegeled . " </s> </p>
<p> <s> Tasapisi hakkas Votokas astuma . </s> <s> Ta oli mõttes , paistis , et midagi halba temaga vist ei juhtu . </s> <s> Ta lihtsalt on saanud oma tahtmise ja on andekas . </s> <s> Kuid teda jäi kummitama sõna " kuni " ja vastik tunne , et keegi on temaga kogu aeg kaasas . </s> <s> Nüüd ja alati , ükskõik , kas ta sööb , magab või situb . </s> <s> Kuni ... </s> </p>
<p> <s> Jõudnud pimikusse , kustutas ta tule ja asus isegi tillukese ootusärevusega asja kallale . </s> </p>
<p> <s> " Vaatame , vaatame , " pomises ta , võttes värisevi käsi aparaadist filmirulli . </s> <s> Punane valgus ta ümber tundus täna kuidagi võigas . </s> <s> See meenutas punase udu pilve . </s> <s> Ka seinad ja lagi . </s> </p>
<p> <s> " Vaatame , vaatame , " pomises ta sellest mitte mõelda püüdes ja filmi kallal vaeva nähes . </s> <s> Õhus oli tunda kannatamatust . </s> <s> Keegi oli ootevalmis . </s> </p>
<p> <s> Fotopaberile ilmus pilt , Votokas kangestus . </s> <s> Kõik oli palju jubedam , kui objektiivis paistis . </s> <s> Turuplatsi ümbritsevad majad olid mädanenud , kokku kukkunud või põlemas , platsil aga kees tõeline põrgu . </s> <s> Veri , agoonia ja piinad . </s> <s> Piinad , mis väljendasid sedavõrd koletut valu , et Votokas oiatas kramplikult ja pillas pintsetid maha . </s> <s> Pimiku punane valgus võimendas seda kõike mitmekordseks . </s> </p>
<p> <s> " Suurepärane . " </s> </p>
<p> <s> Jälkust alla surudes sundis Votokas ennast ilmutama järgmise kaadri , ja järgmise , ja järgmise . </s> <s> Kõikjal valitses kaos . </s> <s> Õhk ta ümber tundus pinevusest tihenevat , lausa praksuvat . </s> <s> Iga kaader oli hullem kui eelmine . </s> <s> Nende fotode järgi võinuks arvata , et kogu Jõgeva linn on hukkumas kohutavas hävingus . </s> </p>
<p> <s> " Unelm . " </s> </p>
<p> <s> " See on haige , " pomises Votokas . </s> <s> " Need on haiged pildid , nendega võin ma saavutada tunnustuse ainult maniakkide või satanistide seas . " </s> </p>
<p> <s> " Ent see-eest on kogu linn su ande ees põrmus . " </s> </p>
<p> <s> Järsku tundis mees lausa füüsiliselt deemoni kohalolu . </s> <s> Miski limane ja jahe embas teda algul õlgadest , seejärel puusadest ... </s> </p>
<p> <s> Vastikustundest röögatades kargas Votokas eemale . </s> <s> Mingi anum kemikaalidega lõi kõikuma ja prantsatas põrandale . </s> <s> Kananahka minnes tundis mees olevust ikka veel enda ligi . </s> <s> Votokas lõi jalaga ukse lahti ja tormas välja tänavale . </s> <s> Tänavale , kus valitses kaos , maniakkide tänavale . </s> </p></div1>
    </body>
  </text>
</TEI>
</teiCorpus>
</teiCorpus>
