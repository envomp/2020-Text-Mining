<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kõik , mis loeb </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Kõik , mis loeb </head>
<p> <bibl> <author> <s> Marek Simpson </s> </author> </bibl> </p>
<p> <s> Sellistel päevadel jättis Kadri oma vanaduspõdura Fordi haigla parkimisplatsile ööbima ning sõitis koju liinibussiga . </s> <s> Mõtted olid lihtsalt liialt läbielatus kinni , et tänavaliikluse jõhkruses toime tulla . </s> <s> Liinibussi näotu inimmeri , kus oli kombeks teise haiget hinge mitte silmata ning vaikimise müüri lõhkusid vaid üksikud õelad või eluväsimusse uppunud pilgud , sobis talle aga hästi , sest lubas ta kurbuse ja valu tuima ükskõiksusega , küsimusi küsimata , enese rüppe . </s> </p>
<p> <s> Sügisese surmakuu koolnuhalli majad , autod , puud ja pimedusse uppuvad inimkujud ruttasid kiirust kogudes ja siis taas hoogu maha võttes nukrate varjudena porise akna tagant mööda . </s> <s> Saaks ka selle päevaga samamoodi , mõtles Kadri , laseks sel minna , selja taha kulgeda , saaks selle olematuks unustada ... </s> </p>
<p> <s> Veelkord , veelkord , elas ta mõtetes toimunut läbi , lahkas selle hetkedeks ja üksikuteks otsusteks , teiste ja enda omadeks , kuigi teadis juba , et kõik sai tehtud õigesti , et tehti kõik võimalik ja enamgi veel , et anda ruumi loodetud imele , mida taas ei sündinud . </s> <s> Jah , imesid sünnib haruharva — inimese võimuses pole neid esile kutsuda , kuigi tihti väga-väga tahaks , väga vajaks seda ootamatut järeleandmist elu tavareeglitest . </s> <s> Ehk just selle pideva ja lootusrikka ootuse pärast tundis Kadri end alati petetuna , kui kõik harilikku rada pidi kulges ja lõppes . </s> <s> Või ootas ta lihtsalt enamat . </s> <s> Ehk pidas enamat loomulikuks . </s> </p>
<p> <s> Keegi polnud süüdi . </s> <s> Midagi polnud jäetud tegemata . </s> <s> Nad olid lihtsalt kaotanud . </s> <s> Kaotanud võitluse ja kaotanud elu . </s> <s> Ühe väga noore inimese elu . </s> </p>
<p> <s> Lapsed ei peaks niimoodi surema , kordas kordumatutest kordustest väsinud hääl temas jonnakalt , veelgi enam , lapsed ei peaks üldse surema . </s> <s> Nad peaksid kasvama ja õppima , peaksid nutma valust ja naerma rõõmust , peaksid elama , ning saama osaks tulevikust , isegi siis , kui see neid avasüli ei oota . </s> <s> Lapsed peaksid oma vanemaid mattes elult eneselt meie teekonna lõplikkusest kibeda meeldetuletuse saama ning nende endi lastest peaksid saama käed , millega nad kauges tulevikus igaviku külge klammerduvad , kui mõistavad , et see on ainus surematuse viis , mille poole püüelda tasub . </s> </p>
<p> <s> Täiskasvanute puhul on kõik teisiti . </s> <s> Nende surm on osa elust , osa meie maailmast — traagiline , valus , ent siiski mõistetav osa , millega aastate kogunedes arvestama harjutakse , minekumõttega lepitakse . </s> <s> Surm pole nii hirmus , kui lähedaste lahkumised on muutnud sidemed teise ilmaga tugevamaks , kui siin pole enam neid , keda me armastasime , kellele toetusime ja keda vajasime , kellest hoolisime ja kes , vähemalt tahaks nii tihti loota , seal meid juba ammu ootavad . </s> </p>
<p> <s> Lapse surma ei ole aga võimalik mõista , lapse surma mõttega ei saa mitte kunagi leppida . </s> <s> Jah , lapsed ei peaks surema , sest lapse siit ilmast lahkudes kustub hetkega veel tõeks saamata ootuste ning lootuste , avastamisrõõmu täis olemise kõiksus . </s> <s> Ja see on suurim kaotus , mis maailma tabada saab , sest iga taolise kustumise läbi muutub meie ilm palju tühjemaks , palju vaesemaks , palju värvitumaks . </s> <s> Lapse surma mõistmiseks peaks olema koletis isegi siis , kui sa seda väga , liiga tihti näed . </s> <s> Koletis . </s> </p>
<p> <s> Kadri pani silmad kinni . </s> <s> Ta ei tahtnud toimunut meenutada , ent see oli kõik , millest ta mõtelda suutis . </s> <s> Justkui lindilt ette mängituna ärkasid meenutused ellu ... </s> </p>
<p> <s> Tilgutite ning elektroodide poolt haardesse võetud abitult kleenuke ning elutu lapsekeha . </s> <s> Arstid ja õed tegemas oma tööd , võõrale silmale kaosena tunduvas tantsus ümber patsiendi , kus ometi kõik sammud täpselt välja mõõdetud ning kontrollitud . </s> <s> Pikijoon ja hoiatussignaal . </s> <s> Ärevad pilgud monitorile , hääletult loetud minutid surmast . </s> <s> Aina kiirenev elustamistants , mis ühel hetkel , ootamatult , kui kõike on juba proovitud ning on juba liiga hilja , seisma jääb . </s> <s> Surmaaeg . </s> <s> Juhtmete lahtiühendamine . </s> <s> Vanemad arstid tuimalt enese ette vaatamas , käed rusikassesurutud ja hinges kätteõpitud tuimus . </s> <s> Nooremad , kes näinud vähem lahkumisi , silmade läikides pead ära pööramas . </s> <s> Keegi peab minema vanemate juurde . </s> <s> Keegi ei taha , ent keegi peab . </s> </p>
<p> <s> Täna käis ootajale ta poja surmast teatamas Kadri . </s> <s> Juba kiirabile vastu joostes sosistas sisemine loendur , et kui nüüd peaks ... siis on tema kord . </s> <s> Mis siis , et sünnipäev ja tööpäeva lõpus ootavad teda poolnärtsinud nelgid ning möödaminnes , varjamatult kiirustades lausutud õnnesoovid . </s> <s> Teisi vanemaid arste täna lihtsalt polnud ja noored ... neil tuleb seda veel palju kordi teha . </s> <s> Minnes tundis ta kuklas teiste kobavaid pilke — kaasatundvaid , kergendunuid ja süüdlaslikke . </s> </p>
<p> <s> Juba tuttav murest ning pisaraist vananenud näoga naine , kes Kadri ootetuppa astudes järsult püsti tõusis , tõstis areldi , juba toimunut teades , ent veel mitte uskudes , pilgu , vaarus Kadri silmadest kahtlustele kinnitust leides tagasi , justkui oleks hoobi näkku saanud , ning vajus rinnust haarates ja nuuksudes tagasi toolile . </s> <s> Masinlikult paljuräägitud lohutussõnu lausudes tajus Kadri , kui vähe ta tegelikud tunded neisse tee leiavad ning kui tühjad need kohustuslikud fraasid leinajale on . </s> <s> Kui sulguv uks nuuksed puruks rebis , tundis Kadri end suurema süüdlasena , kui surnud lapse surmatuhmi pilguga jumalaga jättes . </s> </p>
<p> <s> Õpi valu endast välja laskma , rääkis talle kord , veel õpinguajal , üks vana ja kogenud kirurg . </s> <s> Õpi enda ja teiste vigadest , võta neist kasulik ja lase neil minna , soovitas ta . </s> <s> Unusta patsientide surmad olematuks , sest muidu jäävad need kustumised sinusse , kogunevad , muutuvad tugevamaks ja hakkavad elama oma koletut elu , nad õgivad , õõnestavad sind apla elajana seestpoolt , kuni kõik , mis sinust alles jääb , on paljas , hingetu kest — nii rääkis too eakas arst . </s> <s> Kadri kuulis alles aastaid hiljem , et see vana ja väsinud mees oli pärast üht ebaõnnestunud operatsiooni surmava annuse rahusteid võtnud . </s> <s> Lõikas end surnuks , ütlesid teised , oleks pidanud varem lõpetama ... </s> </p>
<p> <s> Bussipingilt tõustes heitis Kadri pilgu kõrvalistuvale tütarlapsele ning mõistis alles tolle tõrjuvast peapöördest — ei , ära küsi .. pole sinu asi ... mine edasi - , et oli ta peksupaistes näost ehmudes küsimuseks suu avanud . </s> <s> Väljumisel läbematu müksu selga saanud märkas ta läbi silme ette kerkiva udu bussipeatuses ohvrit välja valivat noortekampa , mis teda hindava pilguga esimese nurgani saatis ja viskus kiirustades , peaaegu joostes , kodu poole . </s> <s> Kadri andis alla alles siis , kui toetus jõuetult lõõtsutades kuse- ja verehaisuses koridoris oma korteriuksele , vajus istuli suitsukonidest ning süljest kleepuvale põrandale , et valul ja pisaratel ja olematul süül enesest viimaks välja voolata lubada ja teha seda siin , kus keegi ei näe ja keegi ei kuula , sest uksest sisse astudes , teadis ta , ei tohi enam nutta . * </s> </p>
<p> <s> Ta istus elutoa põrandal vaibal , lapselikult nurgelised põlved lõua alla surutud , käed kõvasti jalgade ümbert kinni hoidmas ning pilk ainiti sisse astunud Kadri poole pööratud . </s> <s> Justkui oleks ta teadnud , et Kadri just nüüd sisse astub või oodanud niimoodi , suletud ust põrnitsedes , juba ammu , mitmeid tunde . </s> </p>
<p> <s> " Sa oled nutnud , " ütles ta asendit muutmata , vaikselt . </s> </p>
<p> <s> " See on tuulest , " valetas Kadri . </s> </p>
<p> <s> " Ei , sa oled nutnud . " </s> </p>
<p> <s> Kadri ei vastanud . </s> <s> Võttis mantli seljast . </s> <s> Istus poisi vastu tugitooli . </s> <s> Tõmbas käed üle põlvede . </s> </p>
<p> <s> " Jah , " tunnistas ta siis peaaegu kuuldamatult , sosinal . </s> </p>
<p> <s> Poiss raputas aeglaselt , etteheitvalt pead . </s> </p>
<p> <s> " Külm ? " küsis ta siis . </s> </p>
<p> <s> " Jah . </s> <s> Sügis . " </s> </p>
<p> <s> Poiss noogutas . </s> <s> Naeratas nukralt . </s> <s> Vaatas kõrvale . </s> </p>
<p> <s> " Ma oleks sulle midagi sooja keetnud , ma isegi proovisin ... " </s> </p>
<p> <s> " Jah , las olla , " katkestas Kadri teda . </s> <s> " Aitäh . " </s> </p>
<p> <s> " Ilmselt pean ma veel ... sellega harjuma . " </s> </p>
<p> <s> " Ilmselt . " </s> </p>
<p> <s> Nad vaatasid teineteist vaikides , kumbki oma mõtetel kulgeda lastes , ja Kadri üllatus taas , kui ebalapselikult elutark ning paljukogenud vastasistuja pilk on . </s> <s> See üllatus oli tuttav , sest Kadri oli näinud kauget varju sest arusaamisest ka nende laste silmades , kes teiselt poolt elu ja surma piiri sellele maailmale tagasi võidetud said . </s> <s> Justkui teaks nad midagi väga olulist , ent see teadmine , kui siia ilma sobimatu , on peidetud nii sügavale mälestuste kuristikku , et vaid aimdus sellest end märgata lubab . </s> </p>
<p> <s> Tavaliselt lapsed ei rääkinud sellest , kas ja mida nad surmast mäletavad . </s> <s> Vaid kord oli üks kuueaastane tüdruk talle tunnistanud , et kohtas surmaunes üht tolmhalli pea ja nukra naeratusega vanaätti , kellest õhkus sõnulseletamatut headust ja soojust , ent kes ei lubanud teda enese juurde , sest olevat veel liiga vara , polevat veel tema aeg . </s> <s> Tüdruk meenutas , et nuttis ennekogematust pettumusest , sest seljataha jäänud hirmu ja valu kõrval oli tundmatu juuresolek nii turvaline ja kutsuv , et tagasipöördumisele ei suutnud mõtelda . </s> <s> Kadri pidi lubama , et ei räägi sellest kohtumisest kellelegi . </s> <s> Pole lihtsalt vaja , oli tüdruk vaid öelnud . </s> </p>
<p> <s> " Sa ju tead , et sa pole süüdi , " kiskus poiss Kadri minevikust välja . </s> </p>
<p> <s> " Ma loodan , et ei ole . " </s> </p>
<p> <s> " Ei , sellest on vähe . </s> <s> Sa pole süüdi . </s> <s> Usu mind , ma tean . " </s> </p>
<p> <s> Kadri noogutas . </s> <s> Ta kaalutles , kas poiss ka mõistab , kui väga tal seda kinnitust vaja oli . </s> <s> Ilmselt mõistab , adus ta . </s> <s> Ilmselt . </s> </p>
<p> <s> " Ma olen ka ... neile andeks andnud , " ütles poiss sõnu otsides . </s> <s> " Kui see juhtus , siis olin ma vihane ja ... nüüd on see palju lihtsam ... andeks anda . </s> <s> Nii loomulik . </s> <s> Kõik on ju nii lihtne , et ma ei saa aru , kuidas ma varem ... </s> <s> Mõistad sa mind ? " </s> </p>
<p> <s> " Ma tahaks , " tunnistas Kadri . </s> <s> " Ma väga tahaks . " </s> </p>
<p> <s> Ta vaatas poissi . </s> <s> Veidi ehk liiga kõhn , kitsad helepunased huuled , sinisinised taevasilmad ja viljakullased juuksed . </s> <s> Tegelikult nägi ta poissi sellisena esimest korda . </s> <s> Kadrile oli mällu sööbinud pilt , mis talle kiirabiautost avanes — nõutud , segamisest pisut vihasedki kiirabiarstid ning oma armutult läbipekstud , lömastatud peaga poega kramplikus haardes hoidev vastuseta küsimusi röökiv ema , kes masinliku järjekindlusega lapse määrdunudpunaseks massiks muutunud ning üle kere jooksvate krambilainete käes vappuvat pead paitades end vere ja ajuollusega kokku määris . </s> <s> Kõige hirmsam oli , et laps oli veel teadvusel — surija huuled pomisesid lämbumishetkede vahel oma nutvale emale hääletut lohutust — kõik läheb hästi , ära nuta , palun , kõik läheb hästi ... </s> <s> Läks vaja kolme turvameest , et arstid saaksid oma lootusetu elupäästmisürituse ette võtta ... </s> </p>
<p> <s> " Ainult ema pärast on ikka veel ... valus , " hingas poiss lämbuval häälel . </s> </p>
<p> <s> Kadri suutis end tagasi hoida . </s> <s> Oli selleks valmis . </s> <s> Ta teadis , et kui ta oleks püsti karanud ja üritanud poissi emmata , lohutades ta pead paitada , oleks ta tabanud vaid koolnukülma õhku , nii jäist , et siin ilmas sellist eales olla ei oleks tohtinud , ja nii surmakülma , et näpud sellest mitmest minutiks kangestusid ja lubamatust kokkupuutest hirmunud süda lööke vahele jättis . </s> </p>
<p> <s> " Mul on tõesti väga kahju , " pomises ta pilku langetades , süüdlaslikult , sest tajus , et peaks ütlema hoopis midagi muud , midagi sellist , mida ütleks ta asemel romaanide või filmide kangelased , kes alati õigeid sõnu leiavad ja kunagi ei kõhkle , alati olukorda kontrollivad . </s> <s> Ainult polnud neid kangelasi ja polnud stsenaariumit , kust kauniltkõlavaid lauseid maha lugeda ... </s> <s> Oli nuttev laps ja juba nii tuttav jõuetus hinges . </s> </p>
<p> <s> " Mul on väga , väga kahju ... " kordas Kadri , teadmata isegi , kust tuleb jõud end kontrollida ja mitte lubada kurku kerkival kibedal lainel enese üle võimust võtta , üle pea lüüa . </s> </p>
<p> <s> " Aitäh sulle , " ütles poiss . </s> <s> Pisut rahunenult . </s> <s> Kindlamana . </s> </p>
<p> <s> Tugev , mõtles Kadri . </s> <s> Nagu nad kõik . </s> </p>
<p> <s> " Ma pole esimene , eks ? " küsis poiss justkui ta mõtteid lugedes . </s> </p>
<p> <s> " Ei , ei ole . " </s> </p>
<p> <s> Nad olid kõik siin käinud . </s> <s> Alguses oli ta nende üle arvet pidanud , järjekorda seadnud , ent siis ... </s> <s> Jah , nad olid kõik siin käinud . </s> <s> Istunud samamoodi käed ümber kõhnade põlvede heidetud , nutnud samu jääkülmi pisaraid , pärinud samu küsimusi , lohutust otsinud ja lohutanud . </s> <s> Poisid ja tüdrukud , nooremad ja vanemad . </s> <s> Ja kõik nad olid olnud liiga targad ja liiga tugevad . </s> <s> Ehk pididki olema , sest tulid ju sealt , kus paljud selle ilma küsimata küsimused kord vastuse saavad . </s> <s> Siiski mitte kõik , sest ... </s> </p>
<p> <s> " Miks ? " </s> </p>
<p> <s> Kõik nad olid selleni jõudnud . </s> <s> Kõik nad olid seda küsinud . </s> </p>
<p> <s> Miks , miks tulid nad just tema juurde ? </s> <s> Kui üldse , siis oma leinavate vanemate , isa ja ema juurde oleks nad pidanud naasma , sest nemad ometi lastele selles ilmas kõige kallimad pidid olema . </s> <s> Või õdede-vendade juurde , et sügavas leinas mahajäänuid lohutada — ärge muretsege , kõik on hästi , kohtume veel . </s> <s> Jääb ju alati millegi eest andeks palumata ja millegi eest andestamata , nii palju jääb alati rääkimata , nii palju armastust edasi andmata , sest ei usu , ei suuda kuni päris lõpuni uskuda , et kõik tõesti lõppeda saab — sellised asjad juhtuvad , ent teistega , võõrastega , kusagil mujal , ja siis , kui kõik ikkagi lõpeb , on juba liiga hilja , pöördumatult liiga hilja ning kõik väljaütlemata sõnad jäävadki igaveseks hinge valutama . </s> </p>
<p> <s> Ehk olid neil viimastel , surmaoperatsioonidel tekkinud niidid tema ja laste vahel lihtsalt nii tugevad , et just need nad tema juurde hüvasti jätma tõid , võib-olla oli Kadri neile lastele viimane pidepunkt selles ilmas , mis neid kaitsta ning kinni hoida ei suutnud , ent sellele vaatamata nii harjumuspäraselt omane , nii tagasikiskuv oli . </s> <s> Või oli see Kadri alatine isekas süü , tema pidevad kahtlused ja kõhklused vigade ning tegematajätmiste kohta , mis laste hingi vabaks ei lasknud , vaid neid teise ilma ulatuvaid süüahelaid pidi veelkord tagasi tiris , et nad saaksid kinnitada — ei , sa pole süüdi , tegid kõik õigesti , kõik võimaliku . </s> </p>
<p> <s> Võib-olla , võib-olla ... </s> </p>
<p> <s> " Ma ei tea . </s> <s> Tõesti ei tea . </s> <s> Aga sina ? " </s> </p>
<p> <s> Poiss kortsutas kulmu . </s> <s> Justkui midagi pingsalt meenutades . </s> </p>
<p> <s> " Ei , ei tea " ütles ta siis . </s> <s> " Aga ma arvan ... ma olen päris kindel , et see oli tähtis . </s> <s> Et ma tuleksin . " </s> </p>
<p> <s> " Tähtis ... sulle ? " </s> </p>
<p> <s> " Jah . </s> <s> Mulle ka . </s> <s> Mitte ainult . " </s> </p>
<p> <s> Kadri ei küsinud enam . </s> <s> Ei tahtnud poissi kimbatusse ajada . </s> </p>
<p> <s> Oma mustematel päevadel leidis ta end kahtlemas , kas surnud laste tagasipöördumised polnud mitte jätkuv meenutus või kättemaks tolle esimese eest — selle eest , kelle ta tõepoolest tapnud oli . </s> <s> Just tapnud , sest surmaotsuse võttis vastu nimelt tema ning selle täidesaatjad tegid vaid oma jõhkrat ja harjumuspärast tööd . </s> <s> Sellistel öödel nägi ta temast und — väike ja kaitsetu , veel sellest maailmast ainult õhkõrnalt aimu omav , ent ometi juba valu ja hirmu tundev väike olend , kes arusaamatu ning läheneva hädaohu eest kogu oma pisikest jõudu kokku võttes põgeneda üritab , kuni see ta viimaks vääramatult kätte saab ja ükskõikse julmusega tükkideks rebib , olematuks kustutab ... </s> </p>
<p> <s> Iga kord oli ta võidelnud sooviga külalistelt tema kohta küsida , ent ta teadis , et ei tee seda kunagi . </s> <s> Sest ei suudaks . </s> <s> Ei tohiks . </s> <s> Ei julgeks . </s> <s> Ometi lootis ta vahest sisimas , et on selle koletu teo eest juba karistuse kätte saanud , selle eest juba ränka hinda maksnud , sest oma lapsi polnud tal enam kunagi võimalik saada . </s> <s> Hetk hiljem tundus selline lootus aga koletu , sest mõrva eest ei saa niisama lihtsalt ... </s> <s> Ei saa ! </s> </p>
<p> <s> Poiss tõusis püsti . </s> <s> Astus sammu lähemale . </s> <s> Vaatas kõrvale . </s> </p>
<p> <s> " Tead , kui ma olin seal , siis ... </s> <s> Sa saad näha inimesi sellisena nagu nad tegelikult on ... kõiki- kõiki ... </s> <s> Mitte seda , mida nad mõtlevad või teinud on , vaid just seda , kes nad on . " </s> <s> Ta kõigutas end mõtlikult edasi-tagasi , nagu lapsed seda ikka teevad , kui neil sõnadest puudu jääb . </s> <s> Vaatas tähelepanelikult Kadrile otsa . </s> <s> Kaaluvalt , targalt ja läbitungivalt . </s> <s> " Ja siis ma vist kohe teadsin , et pean tulema ... tahan tulla ... veel enne , kui ... " </s> <s> Poiss lasi käed rippu . </s> <s> " Ma ei oska seda seletada ... poleks pidanud ... " </s> </p>
<p> <s> " Räägi ... " palus Kadri , kuigi teadis , et ei tohiks . </s> <s> Teadis , et nad räägivad ühest , ent eri keeltes , et nad ei saa enam teineteist mõista , enam mitte , nüüd enam mitte ... </s> </p>
<p> <s> Poiss tõstis mahavajunud pilgu . </s> <s> Ta silmad põlesid kui palavikus . </s> </p>
<p> <s> " On selliseid , kes on väga-väga head aga nad on seest päris tühjad ... nagu surnud ja seest õõnes puu . </s> <s> Ja kui see tühjus veel kasvõi natuke kasvab , siis kaob headus ära ja sünnib midagi väga hirmsat ... Kui pole enam üldse lootust ja nad ei usu enam ammu midagi ... </s> <s> Ma ei peaks sellest rääkima ... </s> <s> Vaata parem ... vaata enda sisse . </s> <s> Ja ... ära pahanda , palun . " </s> </p>
<p> <s> " Ja sellepärast te tuletegi ? " küsis Kadri . </s> <s> " Et minust koletist ei saaks ? </s> <s> Et ma seest tühjaks ei valutaks ? </s> <s> Et ma ... ennast surnuks ei lõikaks ? " </s> </p>
<p> <s> Ta ei vastanud . </s> <s> Ei osanud või ei tahtnud . </s> <s> Või mõlemat . </s> <s> Poiss vaatas teda nüüd juba tühja pilguga , temast läbi — surmajää oli palavikulõkke kustutanud . </s> <s> Ta näis midagi pingsalt kuulavat , nii , nagu klammerdutakse kauge , taju piirilt kostva muusika külge — jah , ma tean seda viisi , ent ei oska veel sellele nime anda , kohe , kohe ... </s> </p>
<p> <s> " Ma pean nüüd minema , " ütles ta siis . </s> </p>
<p> <s> Kadri vaikis . </s> <s> Pani silmad kõvasti kinni . </s> </p>
<p> <s> " Ma pean nüüd minema , " kordas poiss . </s> <s> " Anna andeks . " </s> </p>
<p> <s> Kadri hoidis silmi kinni , kuni tuttavalt jäine tuuleiil oli üle toa pühkinud ja selle kajagi sumbunud . </s> <s> Siis avas ta silmad . </s> <s> Poiss oli kadunud . </s> <s> Ta oli jälle üksi . </s> <s> Nagu enamus ajast . </s> <s> Kolmkümmend kolm ja üksi , üksi alati , elu lõpuni . </s> <s> Pisaraid ei olnud enam ja Kadri astus akna juurde , tõmbas kardinad eest , saatis pilguga taevast langevat veeseina ning selle eest rutakalt põgenevaid inimesi . </s> <s> Sügis . </s> </p>
<p> <s> Vaata enda sisse , oli poiss öelnud , ent Kadri teadis , et ei tohi , ei taha seda teha . </s> <s> Ei taha , sest ei julge kohtuda sellega , millega ta vääramatult silmitsi satuks , see kohtumine hirmutas teda , mõtegi sellest muutis nõrgemaks , kustutas veel vaevu hingitsevat sädet . </s> <s> Sees on ainult põhjatu tühjus , teadis ta , selline , mis aina kasvab ja kasvab ja kasvab , ent enam mitte kaua , ei , sest ruum saab otsa ja siis ... </s> </p>
<p> <s> Ehk soovis see , keda ta liialt tihti ei mõistnud ja aina sagedamini südames nii varjamatult vihkas , nende kohtumistega teda tõepoolest sellele elule säästa , enese riigist veel mõndagi aega eemale tõugata . </s> <s> Kui suuresti ta küll eksis , mõtles Kadri , kui võimetu ja eksiteel peab ta olema . </s> <s> Või kui isekas ja õel , kui ta need tagasipöördumised tõesti meeldetuletuseks , kättemaksuks on loonud . </s> <s> Vihkan , leidis Kadri end mõtlemas , ise sellest mõttest ehmudes , ent siis pea tõstes , korrates ja korrates , alguses mõttes ja siis oma väljapurskuvat raevu välja hüüdes , karjudes , aina kõvemini ja kõvemini — vihkan , vihkan , vihkan ... </s> </p>
<p> <s> Ja ei saagi teisiti , sest pole võimalik armastada seda , kelle loodud maailmas isad oma lapsi radiaatori külge seovad , et neid segamatult surnuks peksta saaks ; usaldada seda , kelle sepistatud maailmas emad oma vastsündinud lapsi uputavad , nabanööriga kägistavad ja teo varjamiseks pisikese lapselaiba põletavad või lihtsalt nutva imiku inimtühja paika näljasurma suremist ootama jätavad ; palvetada selle poole , kes lubab värdjatel lapsi surnuks vägistada ja piinata ning seda kõike filmida , et sajad samasugused värdjad seda vaadata saaksid , sellest rahuldust ja naudingut tunneksid ; pidada heaks ja õiglaseks seda , kes muudab võimalikuks haigused , mis viivad lapse , kes veel mõned kuud tagasi muretult teiste omavanustega mängis ja ringi jooksis , selleni , et nad arsti paluvad — tehke mulle mingi süst , et ma ära sureksin , palun , palun , et ainult enam nii õudselt valus ei oleks , palun ... </s> </p>
<p> <s> Võta ennast kokku , võta ennast kokku , kordas Kadri , kõik pole ju veel kadunud , on ju veel armastust , armastust , mis siis , et mitte tema vastu , kes seda nii teenimatult ja ometi iseendastmõistetavalt nõuab , vaid laste vastu , nendesamade laste vastu , kelle elude eest ma päevast päeva võitlen . </s> <s> Ja on veel lootust , sest ilma lootuseta seda tööd ei teeks , ei jõuaks , poleks mõtet . </s> <s> Kuidas küll tahaks , et oleks jõudu ja tarkust enam õnnestumisi meenutada , sest neid ju on , isegi palju , mõned koguni sellised , mida imeks võiks lugeda . </s> <s> Siis ei oleks iga surm nii valus , ei sööks nii palju hinge . </s> <s> Ainult ei saa , sest õnnestumised peaksid olema loomulikud , iga operatsioon peaks õnnestuma , iga laps ellu jääma . </s> <s> Nii peaks olema . </s> <s> Peab olema . </s> <s> Ja kui ei ole , siis on keegi süüdi . </s> <s> Ka tema . </s> <s> Ja nii ongi . </s> <s> Ja kõik ! </s> </p>
<p> <s> Nii väsinud , liiga väsinud , mõtles Kadri küüsi tugevalt pihku surudes ning tundes , kuidas vihkamine temas hävitustööd teeb . </s> <s> Ei , mitte nii , mitte nii , tajus ta , see ei aita , see ainult kustutab . </s> <s> Tuleb leida jõudu , et edasi minna , et jätkata . </s> <s> Jätkata selleks , et elada ja võidelda , sest see on ainus , mis tähendust omab . </s> <s> Teha seda , mida sa kõige paremini oskad , olgu see siis õpetamine , loomine või ravimine , ja teha seda nii , et saaks tehtud kõik võimalik , mida sa vähegi suudad ja enamgi veel , et seda maailma kübekegi õiglasemaks , turvalisemaks ja elamisväärsemaks muuta . </s> <s> Et ei oleks nii palju valu , nii palju kannatusi , et keegi ei sureks nälga , keegi ei peaks almust kerjates surnuks külmuma , et kedagi ei pekstaks sandiks ja keegi ei peaks surema , kui ametnik ühel päeval enam piisavalt raviraha ei anna . </s> </p>
<p> <s> Ja alati peab meeles pidama , et alla anda ei saa , ei tohi , pole õigust — liialt palju on neid , kes on valmis kõik õilsa , ausa ning ilusa , mis siia ilma veel jäänud on , verise sendi nimel surmaporri tallama , kes teiste kannatusi ja valu omaks ei pea , sellest ükskõikselt mööda jalutavad või selle üle rõõmu tunnevad , kes usku headusesse naeruvääristavad . </s> <s> Jah , tuleb edasi minna , peab edasi minema , nii kaua kui vähegi võimalik , nii kaua kui vähegi saab . </s> </p>
<p> <s> Nii lihtne see ongi . </s> <s> Nii lihtne ... </s> </p>
<p> <s> Ja sel päeval , kui tühjus inimeses viimaks lõplikult võimust võtab , ja alles on jäänud vaid paljas , hingetu kest ; sel päeval , kui inimene tunneb , et enam edasi ei saa , sest jõud on otsas , tee on risti ees ning lihtsalt enam ei suuda ; sel päeval tuleb tal endalt küsida , kas tänu temale on see maailm paremaks muutunud , kas ta on üritanud olla aus nii enese kui teiste vastu , kas ta on siia ilma külvanud piisavalt headuse ja armastuse seemneid . </s> <s> Kui jah , siis ei ole surm hirmus , sest kui inimene suudab siit ilmast lahkudes oma elatud päevadele kahetsus- või häbitundeta järele vaadata , on ta elanud hea elu . </s> <s> Ja see teadmine on ainus , mida viimasele teekonnale kaasa võtta saab . </s> <s> Ja kõik , mis loeb . * </s> </p>
<p> <s> Hauakaevaja heitis viimase altkulmupilgu eemaleruttava kümnekonna inimese suunas , kes külmununa ning tagasi vaatamata vaid poolenisti pärgadega kaetud , koheva lumevaiba alla mattuva haua juurest eemale ruttasid . </s> <s> Õnnetu ja õel inimene oli vist , mõtles ta — ei lapsi , ei sugulasi , hea , et vähemalt töökaaslasedki matusekulud enese kanda võtsid . </s> <s> Ja kiirustas samuti minema , jättes maha haua , kus puhkas viimast und pensionieani töötanud lastekirurg , kes oli elule tagasi aidanud enam lapsi kui ükski ema neid kunagi siia ilma sünnitanud on . </s> <s> Mitmeid kuid hiljem juhtumisi sellest kiiresti rohtukasvavast matmispaigast mööda jalutades nägi too hauakaevaja sellel oma imestuseks sületäit värskelt murtud põllulilli , mis olid kui lapsekäe poolt hooletult kalmule pillatud , tundis selle üle imestust , sest polnud surnuaias ühtki elavat hinge liikumas näinud ja unustas nähtu samas , nagu inimesed ikka unustavad need eluhetked , mis neid vaid juhuslikult ja möödaminnes puudutavad . </s> </p></div1>
    </body>
  </text>
</TEI>
</teiCorpus>
</teiCorpus>
