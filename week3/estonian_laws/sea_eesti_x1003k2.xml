<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Korteriomandiseadus ( terviktekst nov 2000 ) ( Kehtetu - 15.11.2000 jõust.01.07.2001 - RT I 2000 , 92 , 601 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Korteriomandiseadus ( terviktekst nov 2000 ) ( Kehtetu - 15.11.2000 jõust.01.07.2001 - RT I 2000 , 92 , 601 )  </head>
<p><s> Korteriomandiseadus </s></p>
<p><s> ( Kehtetu - 15.11.2000 jõust.01.07.2001 - RT I 2000 , 92 , 601 ) </s></p>
<p><s> Vastu võetud 23. märtsil 1994. a. </s></p>
<p><s> ( RT I 1994 , 28 , 426 ) , </s></p>
<p><s> jõustunud 24. aprillil 1994. a. , </s></p>
<p><s> muudetud järgmiste seadustega : </s></p>
<p><s> 15.11.2000 jõust.29.11.2000 - RT I 2000 , 88 , 576 ; </s></p>
<p><s> 17.02.99 jõust.27.03.99 - RT I 1999 , 27 , 386 ; </s></p>
<p><s> 16.12.98 jõust.26.12.98 - RT I 1998 , 108/109 ; </s></p>
<p><s> 19.11.98 jõust.21.12.98 - RT I 1998 , 107 , 1764 ; </s></p>
<p><s> 17.06.98 jõust.10.07.98 - RT I 1998 , 59 , 941 ; </s></p>
<p><s> 09.12.97 jõust.03.01.98 - RT I 1997 , 93 , 1566 ; </s></p>
<p><s> 29.01.97 jõust.02.03.97 - RT I 1997 , 13 , 210. </s></p>
<p><s> I peatükk </s></p>
<p><s> Korteriomand </s></p>
<p><s> § 1. </s> <s> Korteriomandi mõiste </s></p>
<p><s> ( 1 ) Korteriomand on omand ehitise reaalosaks olevale korterile ning reaalosa suurusele vastavale mõttelisele osale nii maatükist kui selle oluliseks osaks oleva ehitise osast , mis ei ole ühegi korteriomandi reaalosa . </s></p>
<p><s> ( 2 ) Korteriomand loetakse kinnisasjaks ning sellele kohaldatakse asjaõigusseaduse ( RT I 1993 , 39 , 590 ; 1999 , 44 , 509 ) kinnisomandi sätteid , kui käesolevas seaduses ei ole sätestatud teisiti . </s></p>
<p><s> § 2. </s> <s> Korteriomandi ese </s></p>
<p><s> ( 1 ) Korteriomandi ese on ehituslikult tegelikkuses piiritletud omaette kasutust võimaldav eluruum , samuti selle ruumi juurde kuuluvad ehitise osad koos eluruumi üldpinna suurusele vastava reaalosaks mitteoleva ehitiseosa ja maatüki mõttelise osaga . </s> <s> Käesoleva seaduse tähenduses võib korteriomandi eseme reaalosaks olla ka mitteeluruum . </s></p>
<p><s> ( 2 ) Eluruumi piires on reaalosaks ehitise osad , mida võib muuta või eemaldada , ilma et kahjustataks mõttelisi osi , teiste korteriomanike õigusi ning muudetakse hoone välist kuju . </s> <s> Reaalosaks ei ole ehitise osad , samuti rajatised ja seadmed , mis on vajalikud ehitise püsimiseks , ohutuse tagamiseks või korteriomanike ühiseks kasutamiseks , ka siis , kui need asuvad eluruumi piires . </s></p>
<p><s> ( 3 ) Korteriomandi esemeks olevat ehitise reaalosa ning sellele vastavat reaalosaks mitteolevat ehitiseosa ja maatüki mõttelist osa ei saa teineteisest eraldi võõrandada , koormata ega pärandada . </s></p>
<p><s> ( 4 ) Korteriomand ei või ulatuda teisele maatükile . </s></p>
<p><s> § 3. </s> <s> Korteriomanik </s></p>
<p><s> Korteriomandi omanik ( edaspidi korteriomanik ) võib olla riik , kohalik omavalitsusüksus , füüsiline isik , eraõiguslik juriidiline isik ja seaduses sätestatud omanikuks olev avalik-õiguslik juriidiline isik . </s></p>
<p><s> § 4. </s> <s> Kinnisomandi jagamine korteriomanditeks </s></p>
<p><s> ( 1 ) Korteriomanditeks võib jagada kinnisomandi , mille esemeks on maatükk ühes sellel oleva või ehitatava ehitisega . </s></p>
<p><s> ( 2 ) Korteriomanditeks võib jagada kinnisomandit üksnes tervikuna . </s></p>
<p><s> ( 3 ) Kinnisomandi jagamisel korteriomanditeks võib ehitise mõne eluruumi või mitteeluruumi jätta korteriomandite eseme mõttelisteks osadeks . </s></p>
<p><s> § 4 <hi rend="ülaindeks"> 1 </hi> . </s> <s> Korteriomandi tekkimine juurdeehitamisel </s></p>
<p><s> ( 1 ) Korteriomanditeks jaotatud kinnisasjale seaduslikult juurde ehitatud osale tekib korteriomand vastava kinnistusraamatu kande tegemisel . </s></p>
<p><s> ( 2 ) Korteriomanditeks jaotatud kinnisasjale võib teha juurdeehituse , mis võib olla uute korteriomandite tekkimise aluseks kõigi seniste korteriomandite omanike kokkuleppe alusel . </s> <s> Kokkuleppes näidatakse seniste korteriomanike mõtteliste osade suuruse muutus , uue korteriomandi reaalosa ja selle juurde kuuluva mõttelise osa suurus ning kellele võõrandatakse juurdeehitatav korteriomand ning keda volitatakse tegema juurdeehitusega seotud vajalikke toiminguid . </s> <s> Allkirjad kokkuleppel peavad olema notariaalselt tõestatud . </s></p>
<p><s> ( 3 ) Juurdeehitus teostatakse planeerimis- ja ehitusseaduses ning muudes kehtivates õigusaktides sätestatud korras . </s></p>
<p><s> ( 4 ) Kande tegemise aluseks on seniste korteriomanike ja juurdeehitatud korteriomandi omandaja või nende esindajate notariaalselt tõestatud kinnistamisavaldus , milles näidatakse ära seniste korteriomandite mõtteliste osade muutmise ulatus ja uue korteriomandi kohta käivad andmed vastavalt käesoleva seaduse paragrahv 6 lõikele 2. </s> <s> Koos uue korteriomandi registrisse kandmisega tehakse vajalikud muudatused seniste korteriomandite kannetes . </s></p>
<p><s> ( 17.06.98 jõust.10.07.98 - RT I 1998 , 59 , 941 ) </s></p>
<p><s> § 5. </s> <s> Korteriomandi tekkimine </s></p>
<p><s> ( 1 ) Korteriomand tekib kinnistusraamatusse kandmisega . </s></p>
<p><s> ( 2 ) Omanik võib kinnisomandi jagada korteriomanditeks notariaalselt tõestatud ühepoolse kinnistamisavalduse alusel . </s> <s> Kaasomandis oleva kinnisomandi võib jagada korteriomanditeks kõigi kaasomanike ühise notariaalselt tõestatud kinnistamisavalduse alusel . </s></p>
<p><s> ( 3 ) Korteriomand on ühendatav ja jagatav asjaõigusseaduse paragrahv 54 alusel . </s> <s> Kinnistamisavaldusele peab olema lisatud vastav projekt . </s></p>
<p><s> ( 09.12.97 jõust.03.01.98 - RT I 1997 , 93 , 1566 ) </s></p>
<p><s> § 6. </s> <s> Korteriomandi kinnistamine </s></p>
<p><s> ( 1 ) Igale korteriomandile avatakse üheaegselt kinnistusregistri iseseisev osa ja kinnisasja senine registriosa suletakse . </s></p>
<p><s> ( 2 ) Avatava kinnistusregistri osa vastavatesse jagudesse kantakse üle suletud registriosa andmed . </s> <s> Registriosa esimesse jakku kantakse ka korteri number , üldpinna suurus , mõttelise osa suurus , teiste korteriomandite registriosade numbrid . </s> <s> Teise jakku kantakse korteriomaniku nimi . </s> <s> Kui korteriomand on ühine omand , märgitakse ühiste omanike nimed , kaasomandi korral ka osade suurused . </s></p>
<p><s> ( 3 ) Korteriomandi registriosa avamiseks tuleb esitada kinnistamisavaldus , Vabariigi Valitsuse määratud asutuse poolt välja antud dokument ( plaan ) ehitise , eluruumide ja mitteeluruumide , reaalosade ja mõtteliste osade suuruse ja paiknemise kohta ja muud seadusest tulenevad kinnistamiseks vajalikud dokumendid . </s> <s> Korteriomandi eseme reaalosaks olevad ruumid tähistatakse plaanil ühe ja sama korterinumbriga . </s></p>
<p><s> § 7. </s> <s> Korteriomandi lõppemine </s></p>
<p><s> ( 1 ) Korteriomand lõpeb kande kustutamisega kinnistusraamatust , samuti korteriomandite registriosade sulgemisega . </s></p>
<p><s> ( 2 ) Korteriomandite registriosad võib sulgeda üheaegselt järgmistel juhtudel : </s></p>
<p><s> 1 ) kõigi korteriomanike notariaalselt tõestatud kinnistamisavalduse alusel ; </s></p>
<p><s> 2 ) korteriomanike enamuse notariaalselt tõestatud kinnistamisavalduse alusel , kui ehitis on täielikult hävinud ; </s></p>
<p><s> 3 ) isiku notariaalselt tõestatud avalduse alusel , kui ta on omandanud kõik korteriomandid . </s></p>
<p><s> ( 3 ) Korteriomandi registriosade sulgemisel avatakse kinnisasja kohta registriosa asjaõigusseaduses ja kinnistusraamatuseaduses ( RT I 1993 , 65 , 922 ; 1999 , 44 , 511 ) sätestatud korras . </s> <s> Käesoleva paragrahvi 2. lõike punktides 1 ja 2 sätestatud alustel jääb kinnisasi endiste korteriomanike kaasomandisse , kusjuures igaühe kaasomandiosa suurus vastab neile kuulunud mõttelise osa suurusele , kui kõigi korteriomanike kokkuleppel ei määratud teisiti . </s></p>
<p><s> ( 4 ) Kui korteriomandite registriosade sulgemine puudutab kolmandate isikute õigusi , ei või korteriomandite registriosasid sulgeda nende isikute nõusolekuta . </s></p>
<p><s> ( 5 ) Korteriomandi registriosade sulgemisel lõpevad korteriomandile seatud asjaõigused . </s></p>
<p><s> § 8. </s> <s> Korteriomandi käsutamine </s></p>
<p><s> ( 1 ) Korteriomanikul on õigus korteriomandit võõrandada , pärandada , anda teiste isikute kasutusse , samuti koormata servituudi , reaalkoormatise , ostueesõiguse või kinnispandiga . </s></p>
<p><s> ( 2 ) Teisel korteriomanikul on korteriomandi ostueesõigus ainult siis , kui see on tema kasuks seatud tehingu või seadusega . </s></p>
<p><s> ( 3 ) Korteriomanikul ei ole õigust nõuda temale kuuluva maatüki ja ehitise mõttelise osa eraldamist reaalosana . </s></p>
<p><s> ( 4 ) Korteriomandi võõrandamisel või pärimisel lähevad korteriomandi võõrandajale või pärandajale kuuluvad korteriühistu liikme õigused ja kohustused üle korteriomandi omandajale korteriomandi ülemineku hetkest . </s></p>
<p><s> § 9. </s> <s> Korteriomandi valdamine ja kasutamine </s></p>
<p><s> ( 1 ) Korteriomanikul on õigus mõttelisi osi kasutada vastavalt nende otstarbele niivõrd , kui see ei takista teiste korteriomanike kaaskasutust . </s> <s> Sama kehtib korteriomaniku perekonnaliikmete , ajutiste elanike ja isikute kohta , kes kasutavad reaalosa lepingu alusel . </s></p>
<p><s> ( 2 ) Korteriomanikul on õigus teha mõtteliste osade säilitamiseks vajalikke toiminguid teiste korteriomanike nõusolekuta , kuid ta võib teistelt korteriomanikelt nõuda vajalike kulutuste hüvitamist võrdeliselt nende mõtteliste osade suurusega . </s></p>
<p><s> ( 3 ) Korteriomanikul on õigus nõuda teistelt korteriomanikelt , et mõtteliste osade valdamine ja kasutamine toimuks vastavalt kõigi korteriomanike huvidele . </s></p>
<p><s> ( 4 ) Korteriomanik peab lubama reaalosa kasutamist teiste isikute poolt , kui see on vajalik korteriomandi esemeks olevate mõtteliste osade korrashoiuks . </s></p>
<p><s> § 10. </s> <s> Ühine tegutsemine </s></p>
<p><s> ( 1 ) Korteriomanikud tegutsevad mõtteliste osade majandamisel ühiselt ja reaalosade puhul iseseisvalt . </s></p>
<p><s> ( 2 ) Korteriomandite mõtteliste osade majandamiseks asutatakse korteriühistu , mille liikmeks on iga korteriomanik või sõlmitakse ühise tegutsemise leping kõigi korteriomanike vahel . </s> <s> Seaduses võib sätestada juhud , millal korteriühistu asutamine on kohustuslik . </s></p>
<p><s> ( 3 ) Mõtteliste osade majandamise kulutused kannavad korteriomanikud võrdeliselt neile kuuluvate mõtteliste osade suurusega . </s> <s> Korteriomanik ei vastuta kulutuste eest , mis ületavad mõtteliste osade korrapärase korrashoiu ning remondi vajadused ja millega ta ei ole nõustunud . </s></p>
<p><s> § 11. </s> <s> Korteriomanike otsused </s></p>
<p><s> ( 1 ) Otsused mõtteliste osade majandamiseks tehakse korteriomanike häälteenamusega , kui korteriühistu põhikirjast ei tulene teisiti . </s> <s> Iga korteriomand annab ühe hääle . </s> <s> Kui korteriomand on ühine omand , teostavad ühised omanikud hääleõigust ühiselt . </s></p>
<p><s> ( 2 ) Käesoleva paragrahvi 1. lõikes nimetatud otsus mõtteliste osade majandamiseks kehtib iga ja igakordse korteriomaniku suhtes . </s> <s> Otsus ei või kitsendada korteriomandi käsutamist ega kolmandate isikute õigusi . </s></p>
<p><s> § 12. </s> <s> Maksud , koormatised ja viljad </s></p>
<p><s> ( 1 ) Korteriomanikud tasuvad kõik mõttelistel osadel lasuvad maksud ja kannavad avalik-õiguslikud reaalkoormatised võrdeliselt neile kuuluvate mõtteliste osade suurusega . </s></p>
<p><s> ( 2 ) Igale korteriomanikule kuulub tema mõttelise osa suurusele vastav osa mõtteliste osade viljast . </s></p>
<p><s> § 13. </s> <s> Korterihoonestusõigus </s></p>
<p><s> ( 1 ) Hoonestaja võib jagada talle kuuluva hoonestusõiguse korterihoonestusõigusteks maatüki omaniku nõusolekul . </s></p>
<p><s> ( 2 ) Maatükk ei või samaaegselt olla korteriomandi esemeks ja koormatud korterihoonestusõigusega . </s></p>
<p><s> ( 3 ) Korterihoonestusõiguse esemeks on ehituslikult tegelikkuses piiritletud omaette kasutust võimaldav eluruum või mitteeluruum , samuti selle juurde kuuluvad ehitise osad , koos selle üldpinna suurusele vastava mõttelise osaga reaalosaks mitteolevast ehitise osast ja hoonestusõigusest . </s></p>
<p><s> ( 4 ) Igale korterihoonestusõigusele avatakse üheaegselt kinnistusregistri iseseisev osa ja hoonestusõiguse senine registriosa suletakse . </s> <s> Koormatud kinnisasja registriossa tehakse kanne hoonestusõiguse jagamise kohta korterihoonestusõigusteks . </s></p>
<p><s> ( 5 ) Korterihoonestusõigusele kohaldatakse muus osas korteriomandit ja hoonestusõigust reguleerivaid sätteid , kui seaduses ei ole sätestatud teisiti . </s> <s> Korteriomandi esemeks oleva maatüki mõttelise osa kohta käivad sätted kehtivad korteri hoonestusõiguse esemeks oleva hoonestusõiguse mõttelise osa suhtes . </s></p>
<p><s> II peatükk </s></p>
<p><s> Rakendussätted </s></p>
<p><s> § 14. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 15. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 15 <hi rend="ülaindeks"> 1 </hi> . </s> <s> Reaalosadeks jaotatud ja vallasasjana käibes olevale ehitisele uue reaalosa tekkimine juurdeehitamisel </s></p>
<p><s> ( 1 ) Reaalosadena ( erastatud korter või mitteeluruum ) käibes olevale ehitisele , mis on vallasasi , võib juurdeehituse kaudu tekitada uue reaalosa kõigi seniste reaalosade omanike kokkuleppe alusel . </s> <s> Kokkuleppes näidatakse seniste reaalosade omanike mõtteliste osade muutus , uue reaalosa suurus ja selle juurde kuuluv mõttelise osa suurus ning kellele võõrandatakse reaalosa ehitamise õigus või juurdeehitatav reaalosa pärast selle valmimist ning keda volitatakse tegema juurdeehitusega seotud vajalikke toiminguid . </s> <s> Allkirjad kokkuleppel peavad olema notariaalselt tõestatud . </s></p>
<p><s> ( 2 ) Juurdeehitus teostatakse planeerimis- ja ehitusseaduses ja muudes kehtivates õigusaktides sätestatud korras . </s></p>
<p><s> ( 17.06.98 jõust.10.07.98 - RT I 1998 , 59 , 941 ) </s></p>
<p><s> § 16. ( Kehtetu - 15.11.2000 jõust.01.01.2001 - RT I 2000 , 88 , 576 ) </s></p>
<p><s> § 17. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 18. ( Kehtetu - 15.11.2000 jõust.01.01.2001 - RT I 2000 , 88 , 576 ) </s></p>
<p><s> § 19. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 20. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 21. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 22. ( Kehtetu - 15.11.2000 jõust.29.11.2000 - RT I 2000 , 88 , 576 ) </s></p>
<p><s> § 23. </s> <s> Elamuseaduse muutmine </s></p>
<p><s> Eesti Vabariigi elamuseaduse ( RT 1992 , 17 , 254 ; 1998 , 71 , 1199 ) paragrahv 27 tühistatakse . </s></p>
<p><s> § 24. ( Kehtetu - 15.11.2000 jõust.01.01.2001 - RT I 2000 , 88 , 576 ) </s></p></div1>
    </body>
  </text>
</TEI>
</teiCorpus>
</teiCorpus>
