<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Autoveoseadus ( terviktekst aprill 2002 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Autoveoseadus ( terviktekst aprill 2002 )  </head>
<p><s> Autoveoseadus </s></p>
<p><s> Vastu võetud 7. juunil 2000. a. </s></p>
<p><s> ( RT I 2000 , 54 , 346 ) , </s></p>
<p><s> jõustunud 1. oktoobril 2000 a. , </s></p>
<p><s> muudetud järgmise seadusega : </s></p>
<p><s> 21.03.2002 seadus jõust.18.04.2002 - RT I 2002 , 32 , 190. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse reguleerimisala </s></p>
<p><s> ( 1 ) Käesolevas seaduses sätestatakse riigisisese ja rahvusvahelise autoveo korraldamise alused . </s></p>
<p><s> ( 2 ) Käesolev seadus ei reguleeri kaitsejõudude autoveo korraldust . </s></p>
<p><s> § 2. </s> <s> Mõisted </s></p>
<p><s> Käesolevas seaduses on kasutatud mõisteid järgmises tähenduses : </s></p>
<p><s> 1 ) autovedu - sõitjate või veose kohaletoimetamine selleks ettenähtud ja kehtestatud korras registreeritud sõidukiga . </s> <s> Autovedu hõlmab ka sõitjate või veoseta sõiduki liikumist ; </s></p>
<p><s> 2 ) tasuline autovedu - sõitjate või veose kohaletoimetamine , mille eest vedaja saab tasu mis tahes vormis ; </s></p>
<p><s> 3 ) oma kulul korraldatav autovedu - sõitjate või veose kohaletoimetamine , mille eest vedaja tasu ei saa ; </s></p>
<p><s> 4 ) riigisisene autovedu - sõitjate või veose kohaletoimetamine Eesti piires ; </s></p>
<p><s> 5 ) rahvusvaheline autovedu - sõitjate või veose kohaletoimetamine riigipiiri ületades ; </s></p>
<p><s> 6 ) vedaja - autoveo tegevusluba omav äriseadustikus ( RT I 1995 , 26-28 , 355 ; 1998 , 91-93 , 1500 ; 1999 , 10 , 155 ; 23 , 355 ; 24 , 360 ; 57 , 596 ; 102 , 907 ; 2000 , 29 , 172 ; 49 , 303 ; 55 , 365 ; 57 , 373 ; 2001 , 34 , 185 ; 56 , 332 ja 336 ; 89 , 532 ; 93 , 565 ; 2002 , 3 , 6 ) nimetatud ja äriregistrisse kantud ettevõtja või seaduse alusel teise registrisse kantud isik , oma kulul korraldatava autoveo puhul ka kohalik omavalitsusüksus . </s></p>
<p><s> ( 21.03.2002 seadus jõust.18.04.2002 - RT I 2002 , 32 , 190 ) </s></p>
<p><s> 2. peatükk </s></p>
<p><s> Tasuline autovedu </s></p>
<p><s> § 3. </s> <s> Üldsätted </s></p>
<p><s> ( 1 ) Käesoleva peatüki sätteid kohaldatakse veose tasulise veo korral , mida korraldatakse vedaja omandis oleva või rendile võetud auto või autorongiga , mille registrimass ületab 3500 kilogrammi . </s></p>
<p><s> ( 2 ) Sõitjate tasulist autovedu reguleerib ühistranspordiseadus ( RT I 2000 , 10 , 58 ; 2001 , 18 , 85 ) . </s></p>
<p><s> § 4. </s> <s> Tasulise autoveo tegevusluba ja sõidukikaart </s></p>
<p><s> ( 1 ) Tasulise autoveo korraldamiseks peavad vedajal olema tegevusluba ja iga kasutatava mootorsõiduki kohta sõidukikaart . </s></p>
<p><s> ( 2 ) Tasulise autoveo tegevusluba on dokument , mis tõendab selle omaniku õigust korraldada autovedu tasu eest . </s></p>
<p><s> ( 3 ) Tasulise autoveo sõidukikaart on käesoleva paragrahvi lõikes 2 nimetatud tegevusloa alusel antav dokument , mis tõendab tegevusloa omaniku õigust kasutada sõidukikaardile kantud sõidukit tegevusloaga lubatud autoveol . </s></p>
<p><s> ( 4 ) Tasulise autoveo tegevusluba ja sõidukikaart antakse riigisisese või rahvusvahelise autoveo korraldamiseks . </s> <s> Tasulise rahvusvahelise autoveo tegevusluba annab õiguse korraldada ka riigisisest tasulist autovedu . </s></p>
<p><s> ( 5 ) Tasulise autoveo tegevusloa ja sõidukikaardita võib korraldada vedusid , mis veo iseloomust ja pikkusest tingituna ei oma autoveoturul olulist tähtsust . </s> <s> Selliste vedude loetelu kehtestab teede- ja sideminister . </s></p>
<p><s> § 5. </s> <s> Tasulise autoveo tegevusloa taotlejale ja selle omanikule esitatavad nõuded </s></p>
<p><s> ( 1 ) Tegevusloa taotleja ja selle omaniku majandusseisund peab vastama käesoleva seaduse §-s 6 sätestatud nõuetele . </s></p>
<p><s> ( 2 ) Tegevusloa omaniku registreeritud tegevusala peab olema autoveoteenuse osutamine või seda hõlmav muu veondustegevus . </s> <s> Tegevusloa omanik peab tegevusala registreerima enne esimese sõidukikaardi taotluse esitamist . </s></p>
<p><s> ( 3 ) Tegevusloa taotleja või selle omanik peab määrama vedude eest vastutava isiku , kes korraldab vedaja veoteenuste osutamist ja vastab käesoleva seaduse §-s 7 sätestatud nõuetele . </s> <s> Vedaja võib määrata mitu vedude eest vastutavat isikut . </s> <s> Vedude eest vastutav isik võib olla ka füüsilisest isikust vedaja ise . </s></p>
<p><s> ( 4 ) Tegevusloa omanik võib ajutiselt , kuid mitte üle ühe aasta , tegutseda vedude eest vastutava isikuta , kui selle põhjus on nimetatud isiku pikaajaline töövõimetus või surm . </s></p>
<p><s> ( 5 ) Tegevusloa taotleja või selle omanik peab vastama hea maine nõudele . </s> <s> Käesoleva seaduse mõttes peetakse isiku mainet heaks , kui teda ei ole seoses varasema majandustegevusega üle kahe korra halduskorras karistatud maksu- , tolli- , hinna- ja tarbijakaitse ning töö- ja puhkeaja nõuete rikkumise eest , käesolevas seaduses ettenähtud tegevusloa või sõidukikaardita veo korraldamise või riiklikku registrisse andmete esitamise korra rikkumise eest või kui karistuse ärakandmisest on möödunud vähemalt kolm aastat . </s></p>
<p><s> ( 6 ) Füüsilisest isikust tegevusloa taotleja või selle omaniku mainet peetakse heaks , kui ta lisaks käesoleva paragrahvi lõikes 5 sätestatule vastab ka käesoleva seaduse § 7 lõikes 2 sätestatud nõuetele . </s></p>
<p><s> ( 7 ) Tasulise rahvusvahelise autoveo tegevusloa taotlejal peab olema vähemalt kaheaastane riigisisese tasulise autoveo kogemus , mida ta tõendab tegevusloaga või muul viisil . </s></p>
<p><s> § 6. </s> <s> Tasulise autoveo tegevusloa taotleja ja selle omaniku majandusseisund </s></p>
<p><s> ( 1 ) Tegevusloa taotleja või selle omaniku majandusseisund on nõuetele vastav , kui ta käesoleva paragrahvi lõikes 2 või 3 nimetatud andmetele tuginedes tõestab , et tal on ettevõtluse alustamiseks ja vedude nõuetekohaseks korraldamiseks vajalik rahaline seis . </s></p>
<p><s> ( 2 ) Rahalise seisu hindamisel võetakse aluseks raamatupidamise aastaaruanded . </s></p>
<p><s> ( 3 ) Raamatupidamise aastaaruannete puudumise korral võetakse aluseks : </s></p>
<p><s> 1 ) raha pangakontol ja muud rahalised vahendid ning võlad ja laenud ; </s></p>
<p><s> 2 ) majandustegevuse stabiilsuse tagamiseks ettenähtud vara ja muu vara ; </s></p>
<p><s> 3 ) sõidukite , kinnistute , seadmete ja varustuse ostukulud või esimesed sissemaksed ning käibekapital ja muud kulud . </s></p>
<p><s> ( 4 ) Ühele mootorsõidukile sõidukikaardi saamiseks peab tegevusloa omanik tõendama , et tal on omavahendeid vähemalt 140 000 krooni ulatuses ; igale järgmisele mootorsõidukile sõidukikaardi saamiseks peab omavahendeid iga mootorsõiduki kohta olema vähemalt 80 000 krooni . </s> <s> Omavahendite olemasolu tõendamiseks esitab tegevusloa omanik sõidukikaardi andjale järgmised dokumendid : </s></p>
<p><s> 1 ) juriidilisest isikust vedaja esitab oma vara ja kohustuste auditeeritud seisu , mille fikseerimisest ei või olla möödunud rohkem kui kuus kuud . </s> <s> Samal eesmärgil võib sõidukikaardi andja tunnustada või tõendusena nõuda panga või muu asjakohaste volitustega asutuse kinnitust või tõendit kas garantiikirjana või muul samaväärsel viisil antud kinnituse või tõendina ; </s></p>
<p><s> 2 ) füüsilisest isikust vedaja esitab panga või muu asjakohaste volitustega asutuse kinnituse või tõendi kas garantiikirjana või muul samaväärsel viisil antud kinnituse või tõendina . </s> <s> Samal eesmärgil võib vedaja esitada oma vara ja kohustuste auditeeritud seisu , mille fikseerimisest ei või olla möödunud rohkem kui kuus kuud . </s></p>
<p><s> § 7. </s> <s> Vedude eest vastutav isik </s></p>
<p><s> ( 1 ) Vedude eest vastutav isik peab olema teovõimeline , vastama käesoleva paragrahvi lõikes 2 sätestatud hea maine nõudele ja olema ametialaselt pädev korraldama tasulist autovedu . </s></p>
<p><s> ( 2 ) Vedude eest vastutava isiku mainet peetakse heaks , kui : </s></p>
<p><s> 1 ) teda ei ole kriminaalkorras karistatud või kui karistuse ärakandmisest on möödunud vähemalt kolm aastat ; </s></p>
<p><s> 2 ) tal ei ole seoses ametialase tegevusega üle kahe haldusõiguserikkumiste seadustiku ( RT 1992 , 29 , 396 ; RT I 2001 , 74 , 453 ; 87 , 524 ja 526 ; 97 , 605 ; 102 , 677 ; 2002 , 18 , 98 ; 21 , 117 ; 29 , 174 ja 175 ; 30 , 176 ; 32 , 189 ) § 31 kohaselt kehtiva karistuse tööjõu kasutamise , töötasustamise , veokorralduse , autojuhi töö- ja puhkeaja reguleerimise , liiklusohutuse , sõidukite ohutuse või keskkonnakaitse valdkonnas . </s></p>
<p><s> ( 3 ) Vedude eest vastutavat isikut peetakse ametialaselt pädevaks , kui ta on Teede- ja Sideministeeriumi tunnustatud õppeasutuses läbinud vedude eest vastutava isiku koolituskursuse ja sooritanud kursuse kirjaliku lõpueksami . </s></p>
<p><s> ( 4 ) Vedude eest vastutava isiku koolituskursust ei pea läbima isik , kes on vähemalt viis aastat olnud vedaja autoveo korraldaja ja on sooritanud käesoleva paragrahvi lõikes 3 nimetatud koolituskursuse kirjaliku lõpueksami . </s></p>
<p><s> ( 5 ) Vedude eest vastutava isiku koolituskursust ei ole vaja läbida ega lõpueksamit sooritada isikul , kellel on kõrgkoolidiplom erialal , mis tõendab piisavaid teadmisi koolituskursuse õppekavas loetletud ainetes . </s></p>
<p><s> ( 6 ) Teede- ja sideminister kinnitab vedude eest vastutava isiku kvalifikatsiooninõuded , koolituskursuse õppekava , koolitustunnistuse vormi ning kõrgkoolide ja nendes ettevalmistatavate erialade loetelu , mille lõpetajale antud kõrgkoolidiplom vastab käesoleva paragrahvi lõikes 5 sätestatule . </s></p>
<p><s> 3. peatükk </s></p>
<p><s> Oma kulul korraldatav autovedu </s></p>
<p><s> § 8. </s> <s> Üldsätted </s></p>
<p><s> ( 1 ) Käesoleva peatüki sätteid kohaldatakse oma kulul korraldatavale sõitjateveole autoga , milles koos juhikohaga on üle üheksa istekoha , ja oma kulul korraldatavale veoseveole auto või autorongiga , mille registrimass ületab 3500 kilogrammi . </s></p>
<p><s> ( 2 ) Oma kulul sõitjate- ja veoseveo korraldamiseks peavad olema täidetud järgmised nõuded : </s></p>
<p><s> 1 ) autovedu on vedaja kõrvaltegevus ; </s></p>
<p><s> 2 ) sõitjaid või veost vedav sõiduk on vedaja omandis või vedaja on võtnud selle rendile ; </s></p>
<p><s> 3 ) veol kasutatava sõiduki juht on vedaja töötaja või vedaja ise ; </s></p>
<p><s> ( 3 ) Oma kulul veoseveo korraldamiseks peavad olema täidetud järgmised lisanõuded : </s></p>
<p><s> 1 ) veos on vedaja omandis või vedaja on selle müünud , ostnud , rendile andnud või rendile võtnud , tootnud , töödelnud või parandanud ; </s></p>
<p><s> 2 ) veost paigutatakse ümber ettevõttes või väljaspool ettevõtet omatarbeks . </s></p>
<p><s> § 9. </s> <s> Oma kulul korraldatava autoveo tegevusluba ja sõidukikaart </s></p>
<p><s> ( 1 ) Oma kulul korraldatavaks riigisiseseks autoveoks ei pea vedajal olema tegevusluba ega sõidukikaarti . </s></p>
<p><s> ( 2 ) Oma kulul korraldatavaks rahvusvaheliseks autoveoks peavad vedajal olema tegevusluba ja iga kasutatava mootorsõiduki kohta sõidukikaart . </s></p>
<p><s> ( 3 ) Oma kulul korraldatava rahvusvahelise autoveo tegevusluba on dokument , mis tõendab tegevusloa omaniku õigust korraldada rahvusvahelist autovedu oma kulul . </s></p>
<p><s> ( 4 ) Oma kulul korraldatava rahvusvahelise autoveo sõidukikaart on käesoleva paragrahvi lõikes 3 nimetatud tegevusloa alusel antav dokument , mis tõendab tegevusloa omaniku õigust kasutada sõidukikaardile kantud sõidukit tegevusloaga lubatud autoveol . </s></p>
<p><s> ( 5 ) Rahvusvahelist autovedu võib oma kulul korraldada ka sõidukiga , mille kasutajale on antud sõidukikaart tasulise rahvusvahelise autoveo tegevusloa alusel . </s></p>
<p><s> ( 6 ) Oma kulul korraldatava rahvusvahelise autoveo tegevusloaga ei või korraldada tasulist vedu ega vedu , mis ei vasta käesoleva seaduse § 8 lõigetes 2 ja 3 sätestatud nõuetele . </s></p>
<p><s> § 10. </s> <s> Oma kulul korraldatava rahvusvahelise autoveo tegevusloa taotlejale ja selle omanikule esitatavad nõuded </s></p>
<p><s> ( 1 ) Oma kulul korraldatava rahvusvahelise autoveo tegevusloa taotleja peab taotlemisavalduses kinnitama , et ta korraldab vedu ainult oma kulul , ja nimetama tegevusala , millega veod on seotud . </s></p>
<p><s> ( 2 ) Tegevusloa taotleja peab tõendama ja selle omanik tagama , et : </s></p>
<p><s> 1 ) autovedu moodustab ainult osa ettevõtja äritegevusest , mille tulu ei ületa 50 protsenti kogu tulust , ning et veokulud kaetakse äritegevuse arvel ; </s></p>
<p><s> 2 ) autovedu ei ole tema kui ettevõtja põhitegevus , vaid üksnes toetab seda . </s></p>
<p><s> ( 3 ) Tegevusloa andja võib enne selle andmist nõuda tegevusloa taotlejalt nende dokumentide esitamist , mis tõendavad käesoleva paragrahvi lõikes 2 nimetatud nõuetele vastavust . </s></p>
<p><s> 4. peatükk </s></p>
<p><s> Kombineeritud vedu </s></p>
<p><s> § 11. </s> <s> Üldsätted </s></p>
<p><s> ( 1 ) Käesolevas seaduses mõistetakse kombineeritud veona veose rahvusvahelist kohaletoimetamist autoga , vedukiga või vedukita poolhaagisega , auto vahetatava kerega või vähemalt 6,096 m ( 20 jala ) pikkuse konteineriga , kui vedaja kasutab veo alg- või lõppetapil maanteed ning ülejäänud etappidel raudtee- või mereveoteenust sama saatedokumendi alusel . </s> <s> Raudtee- ja mereveoetapi algpunkti ja lõpp-punkti vaheline kaugus otsejoones mõõdetuna peab olema üle 100 kilomeetri . </s></p>
<p><s> ( 2 ) Kombineeritud veo algetapp on teelõik veose pealelaadimise kohast kuni ümberlaadimiseks sobiva lähima raudteejaama või meresadamani ning lõppetapp on teelõik veose ümberlaadimiseks sobivast lähimast raudteejaamast või meresadamast mahalaadimiskohani . </s></p>
<p><s> ( 3 ) Mereveo korral ei tohi kombineeritud veo alg- või lõppetapi teelõigu pikkus peale- või mahalaadimise meresadamast otsejoones mõõdetuna ületada 150 kilomeetrit . </s></p>
<p><s> § 12. </s> <s> Kombineeritud veo korraldamine </s></p>
<p><s> ( 1 ) Kui kombineeritud veo puhul korraldab veose saatja veo algetapil vedu käesoleva seaduse § 8 lõigete 2 ja 3 kohaselt oma kulul , ei ole nimetatud sätetega vastuolus veose saaja õigus toimetada veos veo lõppetapil sihtkohta oma kulul . </s> <s> Veose saaja peab kasutama autot , mis on tema omandis või mille ta on võtnud rendile ning mida juhib tema töötaja või veose saaja ise . </s></p>
<p><s> ( 2 ) Rahvusvahelise kokkuleppe alusel võib kombineeritud autovedu korraldava vedaja vabastada käesoleva seaduse §-s 21 ettenähtud veoloa nõudest . </s></p>
<p><s> ( 3 ) Kombineeritud veol kasutatavas saatedokumendis peavad olema märgitud raudteeveoga seotud peale- ja mahalaadimise raudteejaamad või mereveoga seotud peale- ja mahalaadimise sadamad . </s> <s> Pärast veo lõppemist teeb raudteejaama või sadama esindaja saatedokumenti sellekohase kande . </s></p>
<p><s> ( 4 ) Kombineeritud veol kasutatavate sõidukite maksusoodustused sätestatakse maksuseadustes . </s></p>
<p><s> 5. peatükk </s></p>
<p><s> Autoveo tegevusloa ja sõidukikaardi taotlemine ning andmine </s></p>
<p><s> § 13. </s> <s> Autoveo tegevusloa ja sõidukikaardi taotlemine </s></p>
<p><s> ( 1 ) Autoveo tegevusloa taotleja esitab tegevusloa andjale järgmised dokumendid , mis on : </s></p>
<p><s> 1 ) avaldus ; </s></p>
<p><s> 2 ) äriregistrisse kantud ettevõtja puhul registrikaardi ärakiri või seaduse alusel teise registrisse kantud isiku puhul selle registri väljavõte ; </s></p>
<p><s> 3 ) asutatava äriühingu asutamislepingu notariaalselt tõestatud ärakiri ; </s></p>
<p><s> 4 ) põhikiri või ühinguleping ( välja arvatud äriregistrisse kantud ettevõtja puhul ) ; </s></p>
<p><s> 5 ) tasulise autoveo tegevusloa taotlemiseks käesoleva seaduse § 6 lõikes 2 või 3 nimetatud rahalist seisu tõendavad dokumendid ; </s></p>
<p><s> 6 ) tasulise autoveo tegevusloa taotlemiseks autoveo korraldamise eest vastutava isiku määramist ja tema ametialast pädevust tõendavad dokumendid ; </s></p>
<p><s> 7 ) tasulise rahvusvahelise autoveo tegevusloa taotlemiseks vähemalt kaheaastase riigisisese tasulise autoveo korraldamist tõendavad dokumendid ; </s></p>
<p><s> 8 ) oma kulul korraldatava rahvusvahelise autoveo tegevusloa taotlemiseks dokument , millega ettevõtja tõendab autoveo tuluosa äritegevuse kogu tulust ; </s></p>
<p><s> 9 ) Maksuameti kohaliku asutuse tõend maksuvõlgnevuse puudumise kohta ; </s></p>
<p><s> 10 ) riigilõivu tasumise kviitung . </s></p>
<p><s> ( 2 ) Sõidukikaardi taotleja esitab sõidukikaardi andjale järgmised dokumendid , mis on : </s></p>
<p><s> 1 ) avaldus ; </s></p>
<p><s> 2 ) esimese sõidukikaardi taotlemisel äriregistrisse kantud ettevõtja puhul registrikaardi ärakiri või seaduse alusel teise registrisse kantud isiku puhul selle registri väljavõte ; </s></p>
<p><s> 3 ) tegevusluba ; </s></p>
<p><s> 4 ) käesoleva seaduse § 6 lõikes 4 nimetatud omavahendite olemasolu tõendavad dokumendid ( välja arvatud oma kulul korraldatava rahvusvahelise autoveo puhul ) ; </s></p>
<p><s> 5 ) mootorsõiduki registreerimise tunnistus ; </s></p>
<p><s> 6 ) rahvusvahelisele autoveole lubatud mootorsõiduki tehnoülevaatuse tunnistus ; </s></p>
<p><s> 7 ) renditud mootorsõiduki puhul rendileping ; </s></p>
<p><s> 8 ) Maksuameti kohaliku asutuse tõend maksuvõlgnevuse puudumise kohta . </s></p>
<p><s> ( 3 ) Autoveo tegevusloa ja sõidukikaardi andjale esitatud dokumente ei avaldata kolmandatele isikutele , kui seadusega ei ole sätestatud teisiti . </s></p>
<p><s> § 14. </s> <s> Autoveo tegevusloa ja sõidukikaardi andja </s></p>
<p><s> ( 1 ) Tasulise riigisisese autoveo tegevusloa ja sõidukikaardi ning rahvusvahelise autoveo sõidukikaardi annab taotlejale mittetulundusühing , kellega Teede- ja Sideministeerium on riigi nimel sõlminud sellekohase lepingu . </s> <s> Tegevusloa ja sõidukikaardi andmisega seotud kulud tasub nende saaja . </s></p>
<p><s> ( 2 ) Rahvusvahelise autoveo tegevusloa annab taotlejale Teede- ja Sideministeerium . </s></p>
<p><s> ( 3 ) Tegevusloa ja sõidukikaardi andjal on õigus tegevusloa kehtivuse ajal kontrollida tegevusloa omaniku vastavust käesoleva seaduse § 5 või 10 nõuetele . </s> <s> Tegevusloa omanik peab kontrollimist võimaldama . </s></p>
<p><s> § 15. </s> <s> Autoveo tegevusloa ja sõidukikaardi taotluse läbivaatamine </s></p>
<p><s> ( 1 ) Tegevusloa andja annab tegevusloa või teatab selle taotlejale tegevusloa andmisest keeldumisest kirjalikult 30 kalendripäeva jooksul pärast käesoleva seaduse § 13 lõikes 1 nimetatud dokumentide esitamist . </s></p>
<p><s> ( 2 ) Sõidukikaardi andja annab sõidukikaardi või teatab selle taotlejale sõidukikaardi andmisest keeldumisest kirjalikult 15 kalendripäeva jooksul pärast käesoleva seaduse § 13 lõikes 2 nimetatud dokumentide esitamist . </s></p>
<p><s> § 16. </s> <s> Autoveo tegevusloa andmisest keeldumine </s></p>
<p><s> Tegevusloa andja keeldub tegevusloa andmisest , kui : </s></p>
<p><s> 1 ) tegevusloa taotleja on maksuvõlglane , kui talle on välja kuulutatud pankrot või kui ettevõtja eelmise tegevusloa kehtetuks tunnistamise põhjus on õigusnormide rikkumine , millest ei ole möödunud kahte aastat ; </s></p>
<p><s> 2 ) tegevusloa taotleja ei vasta käesoleva seaduse §-s 5 või 10 esitatud nõuetele ; </s></p>
<p><s> 3 ) tegevusloa taotlemiseks on esitatud tegelikkusele mittevastavaid andmeid . </s></p>
<p><s> § 17. </s> <s> Autoveo tegevusloa ja sõidukikaardi andmed </s></p>
<p><s> ( 1 ) Tegevusloale märgitakse järgmised andmed : </s></p>
<p><s> 1 ) autoveo liik ( riigisisene või rahvusvaheline ) ; </s></p>
<p><s> 2 ) vedaja nimi või ärinimi ning tema registreeritud asukoht ja registrikood ; </s></p>
<p><s> 3 ) tegevusloa number ; </s></p>
<p><s> 4 ) tegevusloa andmise kuupäev ja selle kehtivusaeg ; </s></p>
<p><s> 5 ) tegevusloa andja nimetus ja pitser ; </s></p>
<p><s> 6 ) tegevusloale alla kirjutava isiku ametinimetus , nimi ja allkiri . </s></p>
<p><s> ( 2 ) Sõidukikaardile märgitakse järgmised andmed : </s></p>
<p><s> 1 ) autoveo liik ( riigisisene või rahvusvaheline ) ; </s></p>
<p><s> 2 ) selle vedaja , kelle omandis on või kelle renditud on mootorsõiduk , nimi või ärinimi ja tema registreeritud asukoht ning registrikood ; </s></p>
<p><s> 3 ) sõidukikaardi number ; </s></p>
<p><s> 4 ) sõidukikaardi andmise kuupäev ja selle kehtivusaeg ; </s></p>
<p><s> 5 ) sõidukikaardi andmise aluseks oleva tegevusloa andja nimetus ja tegevusloa number ; </s></p>
<p><s> 6 ) mootorsõiduki mark ja mudel ning riiklik registreerimismärk ; </s></p>
<p><s> 7 ) mootorsõiduki omaniku nimi ; </s></p>
<p><s> 8 ) sõidukikaardi andja nimetus ja pitser ; </s></p>
<p><s> 9 ) sõidukikaardile alla kirjutava isiku ametinimetus , nimi ja allkiri . </s></p>
<p><s> ( 3 ) Oma kulul korraldatava rahvusvahelise autoveo tegevusloale ja sõidukikaardile kantakse peale käesoleva paragrahvi lõigetes 1 ja 2 nimetatud andmete ka tegevusloa ja sõidukikaardi taotleja tegevusala , millega oma kulul korraldatav autovedu on seotud . </s></p>
<p><s> ( 4 ) Tegevusloa ja sõidukikaardi vormid kehtestab teede- ja sideminister . </s></p>
<p><s> § 18. </s> <s> Autoveo tegevusloa ja sõidukikaardi kehtivusaeg </s></p>
<p><s> ( 1 ) Tasulise autoveo tegevusluba antakse esmakordselt üheks aastaks ja järgmistel kordadel viieks aastaks , kui tegevusloa taotleja ei soovi seda lühemaks ajaks . </s></p>
<p><s> ( 2 ) Oma kulul korraldatava rahvusvahelise autoveo tegevusluba antakse viieks aastaks , kui tegevusloa taotleja ei soovi seda lühemaks ajaks . </s></p>
<p><s> ( 3 ) Sõidukikaart kehtib üksnes tegevusloa kehtivusajal . </s> <s> Rendile võetud sõiduki korral kehtib sõidukikaart tegevusloa kehtivusajal , kuid mitte kauem kui rendilepingu tähtaja lõpuni . </s></p>
<p><s> ( 4 ) Kui tegevusloa või sõidukikaardi kehtivusaeg on möödunud , nende kehtivus on peatatud või need on tunnistatud kehtetuks , tuleb dokument selle andjale viie tööpäeva jooksul tagastada . </s></p>
<p><s> § 19. </s> <s> Autoveo tegevusloa ja sõidukikaardi kehtivuse peatamine ning nende kehtetuks tunnistamine </s></p>
<p><s> ( 1 ) Tegevusloa andja võib selle omanikule teha ettekirjutuse või ta võib tegevusloa või selle alusel antud sõidukikaardi kehtivuse kindlaksmääratud ajaks peatada või tunnistada kehtetuks , kui : </s></p>
<p><s> 1 ) tegevusloa omanik ei vasta enam käesoleva seaduse §-s 5 või 10 sätestatud nõuetele ; </s></p>
<p><s> 2 ) tegevusloa ja sõidukikaardi omaniku andmed ei vasta tegevusloal ja sõidukikaardil märgitule . </s></p>
<p><s> ( 2 ) Tegevusloa andja võib tegevusloa kehtivuse peatada või tegevusloa tunnistada kehtetuks ka selle omaniku enda taotlusel . </s></p>
<p><s> ( 3 ) Kui kontrollimise tulemusel selgub , et vedaja majandusseisund ei vasta käesoleva seaduse §-s 6 sätestatud nõuetele , kuid tema tegevuse majanduslikud näitajad tõendavad , et ta on edaspidi suuteline seda nõuet täitma , võib tegevusloa andja jätta tasulise autoveo tegevusloa kehtivuse peatamata , lubades korraldada autovedu kuni üks aasta . </s></p>
<p><s> 6. peatükk </s></p>
<p><s> Autoveo korraldamine </s></p>
<p><s> § 20. </s> <s> Veoleping </s></p>
<p><s> ( 1 ) Tasuliseks riigisiseseks autoveoks veolepingu sõlmimist ja saatedokumentide koostamist reguleeritakse teiste õigusaktidega . </s></p>
<p><s> ( 2 ) Tasulist veose rahvusvahelist autovedu korraldatakse rahvusvahelise kaupade autoveolepingu konventsiooni ( RT II 1995 , 3 , 12 ) kohase veolepingu alusel . </s></p>
<p><s> ( 3 ) Oma kulul korraldataval veose rahvusvahelisel autoveol võib kasutada konventsioonis nõutust erinevaid saatedokumente , milles peavad olema vähemalt järgmised andmed : </s></p>
<p><s> 1 ) veose saatja nimi ja aadress ; </s></p>
<p><s> 2 ) veose kirjeldus ja kaal ; </s></p>
<p><s> 3 ) veose vedamiseks vastuvõtmise koht ja kuupäev ning veose sihtkoht . </s></p>
<p><s> § 21. </s> <s> Rahvusvahelisel autoveol vajalik veoluba </s></p>
<p><s> ( 1 ) Rahvusvahelist autovedu korraldaval vedajal peab olema veose siht- ja transiitriigi veoluba , kui rahvusvaheliste kokkulepetega ei ole sätestatud teisiti . </s></p>
<p><s> ( 2 ) Veoluba annab vedajale õiguse rahvusvaheliseks autoveoks Eesti ja veoloal märgitud riigi vahel või läbi selle riigi territooriumi või veoloal märgitud riigi ja kolmanda riigi vahel . </s></p>
<p><s> ( 3 ) Vedajale veoloa andmisel lähtutakse rahvusvahelistest kokkulepetest . </s> <s> Veoloa annab käesoleva seaduse § 14 lõike 1 kohaselt määratud mittetulundusühing . </s> <s> Veoloa andmise ja kasutamise eeskirja kehtestab teede- ja sideminister . </s></p>
<p><s> § 22. </s> <s> Autoveo õigust tõendavate dokumentide kontrollimiseks esitamise kohustus </s></p>
<p><s> ( 1 ) Autojuhil peavad olema ja ta peab esitama teda kontrollivale politseiametnikule või muule teda seaduse alusel kontrollivale ametiisikule järgmised dokumendid : </s></p>
<p><s> 1 ) liiklusseadusest ( RT 1992 , 12 , 193 ; RT I 1995 , 2/3 , 3 ; 1996 , 16 , 268 ; 1997 , 86 , 1459 ; 1999 , 16 , 272 ) ja ühistranspordiseadusest tulenevad asjakohased dokumendid ; </s></p>
<p><s> 2 ) autoveo liigile vastav sõidukikaart ; </s></p>
<p><s> 3 ) rahvusvahelistest kokkulepetest tulenevad asjakohased dokumendid ; </s></p>
<p><s> 4 ) autojuhi ametikoolituse tunnistus ning , olenevalt veo liigist , ohtlikke veoseid vedava autojuhi või alarmsõidukijuhi tunnistus ; </s></p>
<p><s> 5 ) muud veose liigist tulenevad dokumendid . </s></p>
<p><s> ( 2 ) Kui autojuht ja sõiduki rendile võtnud vedaja on eri isikud , peab autojuhil peale käesoleva paragrahvi lõikes 1 nimetatud dokumentide olema ka tööleping või tööandja kinnitatud väljavõte sellest . </s> <s> Töölepingu väljavõttes peavad olema märgitud tööandja ja töötaja nimi , lepingu sõlmimise kuupäev ning lepingu kehtivusaeg . </s></p>
<p><s> § 23. </s> <s> Eeskirjad </s></p>
<p><s> Teede- ja sideministril on õigus kehtestada : </s></p>
<p><s> 1 ) eri liiki veoste veoeeskirju ; </s></p>
<p><s> 2 ) veose laadimise ja kinnitamise eeskirja . </s></p>
<p><s> § 24. </s> <s> Hinnad ja tariifid </s></p>
<p><s> Autoveo hinnad ja tariifid veose kohaletoimetamiseks määratakse kindlaks poolte kokkuleppel . </s></p>
<p><s> § 25. </s> <s> Sõidukile esitatavad nõuded </s></p>
<p><s> ( 1 ) Autoveol kasutatava sõiduki tehnoseisund peab vastama liiklusseaduses sätestatud nõuetele . </s></p>
<p><s> ( 2 ) Autoveol kasutatav auto ja haagis peavad olema kantud Eesti riiklikku autoregistrisse . </s> <s> Tasulisel rahvusvahelisel autoveol võib kasutada teises riigis registreeritud haagist . </s></p>
<p><s> § 26. </s> <s> Riigis ajutiselt oleva autoga riigisisese autoveo korraldamise keeld </s></p>
<p><s> Riigis ajutiselt oleva välisriigis registreeritud autoga on keelatud korraldada riigisisest vedu , kui rahvusvahelistes kokkulepetes ei ole sätestatud teisiti . </s></p>
<p><s> § 27. </s> <s> Autojuhi ametikoolitus </s></p>
<p><s> ( 1 ) Autojuht , kes on läbinud ametikoolituse kursuse Teede- ja Sideministeeriumi tunnustatud õppeasutuses ja sooritanud selle kursuse lõpueksami , võib riigisisesel või rahvusvahelisel autoveol töötada lepingu alusel või osutada tasulist veoteenust füüsilisest isikust ettevõtjana järgmistel juhtudel : </s></p>
<p><s> 1 ) veose veol C- või C1-kategooria auto või CE- või C1E-kategooria autorongiga , mille registrimass ületab 3500 kilogrammi ; </s></p>
<p><s> 2 ) sõitjate veol bussi ja sõiduautoga , kui sõidukis on koos juhikohaga üle viie istekoha ; </s></p>
<p><s> 3 ) sõitjate taksoveol . </s></p>
<p><s> ( 2 ) Autojuht , kes veab ohtlikke veoseid või juhib alarmsõidukit töölepingu alusel või tööülesandest tulenevalt , peab olema läbinud sellekohase koolituskursuse Teede- ja Sideministeeriumi tunnustatud õppeasutuses ja sooritanud selle kursuse lõpueksami . </s></p>
<p><s> § 28. </s> <s> Autojuhile kohaldatavate kutseoskusnõuete kehtestamine </s></p>
<p><s> Autojuhi ametikoolituse ning ohtlikke veoseid vedava autojuhi ja alarmsõidukijuhi koolituse eeskirjad , koolituskursuse õppekavad , autojuhi kutseoskusnõuded ja koolitustunnistuse vormi kehtestab teede- ja sideminister . </s></p>
<p><s> 7. peatükk </s></p>
<p><s> Vastutus ja järelevalve </s></p>
<p><s> § 29. </s> <s> Vastutus käesoleva seaduse rikkumise eest </s></p>
<p><s> Käesoleva seaduse ja selle alusel kehtestatud õigusaktide nõuete rikkumise eest kohaldatakse seadustega sätestatud vastutust . </s></p>
<p><s> § 30. </s> <s> Juriidilise isiku haldusvastutus </s></p>
<p><s> ( 1 ) Juriidilisele isikule , kes korraldab autovedu tegevusloa või sõidukikaardita , - määratakse rahatrahv 10 000 kuni 50 000 krooni . </s></p>
<p><s> ( 2 ) Käesoleva paragrahvi lõikes 1 sätestatud haldusõiguserikkumise asja arutamise ja karistuse määramise õigus on halduskohtunikul . </s></p>
<p><s> ( 3 ) Käesoleva paragrahvi lõikes 1 sätestatud haldusõiguserikkumise kohta on õigus protokolli koostada politsei- , tolli- või piirivalveametnikul . </s></p>
<p><s> ( 4 ) Haldusõiguserikkumise protokollis näidatakse : </s></p>
<p><s> 1 ) protokolli koostamise aeg ja koht ; </s></p>
<p><s> 2 ) asutuse nimetus ja aadress , kelle nimel protokoll koostatakse ; </s></p>
<p><s> 3 ) protokolli koostanud isiku ametinimetus ning ees- ja perekonnanimi ; </s></p>
<p><s> 4 ) haldusõiguserikkuja nimi ja aadress ning tema esindaja ametikoht , ees- ja perekonnanimi ; </s></p>
<p><s> 5 ) haldusõiguserikkumise aeg ja koht ning õiguserikkumise kirjeldus ; </s></p>
<p><s> 6 ) viide käesoleva paragrahvi lõikele 1 , mis näeb ette vastutuse selle haldusõiguserikkumise eest ; </s></p>
<p><s> 7 ) haldusõiguserikkumist tõendavad materjalid nagu tunnistajate seletused ja teised asja lahendamiseks vajalikud andmed ; </s></p>
<p><s> 8 ) haldusõiguserikkuja esindaja seletus . </s></p>
<p><s> ( 5 ) Protokollile kirjutavad alla selle koostanud ametiisik ja õiguserikkuja esindaja . </s> <s> Kui haldusõiguserikkuja esindaja keeldub protokollile alla kirjutamast , teeb protokolli koostaja selle kohta protokolli kande . </s> <s> Protokollile lisatakse haldusõiguserikkuja esindaja kirjalikud märkused protokolli kohta ning protokollile allakirjutamisest keeldumise motiivid . </s></p>
<p><s> ( 6 ) Menetlus käesoleva paragrahvi lõikes 1 sätestatud haldusõiguserikkumise asjas , kaasa arvatud karistuse määramine ja vaidlustamine ning jõustunud halduskaristuse otsuse täitmine toimub haldusõiguserikkumiste seadustikus ja täitemenetluse seadustikus ( RT I 1993 , 49 , 693 ; RT I 2001 , 29 , 156 ; 43 , 238 ) sätestatud korras . </s></p>
<p><s> ( 7 ) Juriidilisele isikule karistuse määramine ei vabasta haldusõiguserikkumise toime pannud ametiisikut vastutusest . </s></p>
<p><s> § 31. </s> <s> Järelevalve </s></p>
<p><s> ( 1 ) Käesolevas seaduses ettenähtud dokumente võivad kontrollida asjaomased ametiisikud järgmiselt : </s></p>
<p><s> 1 ) politseiametnik sõidukikaarti , autojuhi ametikoolituse tunnistust , ohtlikke veoseid vedava autojuhi tunnistust ja alarmsõidukijuhi tunnistust ning välisriigi autojuhilt veoluba ; </s></p>
<p><s> 2 ) tolliametnik välisriigi autojuhilt veoluba ; </s></p>
<p><s> 3 ) piirivalveametnik rahvusvahelise tehnoülevaatuse tunnistust ja rahvusvahelise autoveo sõidukikaarti . </s></p>
<p><s> ( 2 ) Kui autojuhil ei ole sõidukikaarti või rahvusvahelise tehnoülevaatuse tunnistust ja välisriigi autojuhil veoluba , on käesoleva paragrahvi lõikes 1 nimetatud ametiisikutel õigus vedu katkestada kuni katkestamist põhjustanud asjaolude äralangemiseni . </s></p>
<p><s> 8. peatükk </s></p>
<p><s> Erisätted </s></p>
<p><s> § 32. </s> <s> Andmete esitamise kohustus </s></p>
<p><s> ( 1 ) Käesoleva seaduse §-s 14 nimetatud autoveo tegevusloa ja sõidukikaardi andja on kohustatud Riiklikule Statistikaametile esitama veoliikide kaupa andmed tegevuslubade ja sõidukikaartide andmise kohta poolaasta seisuga . </s></p>
<p><s> ( 2 ) Käesoleva seaduse § 31 lõikes 1 nimetatud ametiisikud on kohustatud esitama Teede- ja Sideministeeriumile poolaasta seisuga andmed käesoleva seaduse nõuete rikkumise kohta Eestis ja teistes riikides registreeritud vedajate poolt . </s></p>
<p><s> ( 3 ) Teede- ja Sideministeerium on kohustatud teise riigi asjaomasele asutusele tegema teatavaks rahvusvaheliste autoveokokkulepete nõuete rikkumise , mille on Eestis toime pannud selle riigi vedaja . </s></p>
<p><s> 9. peatükk </s></p>
<p><s> Lõppsätted </s></p>
<p><s> § 33. </s> <s> Riigilõivuseaduse muutmine </s></p>
<p><s> Riigilõivuseaduse ( RT I 1997 , 80 , 1344 ; RT I 2001 , 55 , 331 ; 56 , 332 ; 64 , 367 ; 65 , 377 ; 85 , 512 ; 88 , 531 ; 91 , 543 ; 93 , 565 ; 2002 , 1 , 1 ; 18 , 97 ; 23 , 131 ; 24 , 135 ; 27 , 151 ja 153 ; 30 , 178 ) § 183 täiendatakse lõigetega 3 <hi rend="ülaindeks"> 13 </hi> ja 3 <hi rend="ülaindeks"> 14 </hi> järgmises sõnastuses : </s></p>
<p><s> “ ( 3 <hi rend="ülaindeks"> 13 </hi> ) Tasulise rahvusvahelise autoveo tegevusloa väljastamise eest tasutakse riigilõivu 3000 krooni . </s></p>
<p><s> ( 3 <hi rend="ülaindeks"> 14 </hi> ) Oma kulul korraldatava rahvusvahelise autoveo tegevusloa väljastamise eest tasutakse riigilõivu 2000 krooni . ” </s></p>
<p><s> § 34. </s> <s> Haldusõiguserikkumiste seadustiku muutmine </s></p>
<p><s> Haldusõiguserikkumiste seadustikus ( RT 1992 , 29 , 396 ; RT I 2001 , 74 , 453 ; 87 , 524 and 526 ; 97 , 605 ; 102 , 677 ; 2002 , 18 , 98 ; 21 , 117 ; 29 , 174 ja 175 ; 30 , 176 ; 32 , 189 ) tehakse järgmised muudatused : </s></p>
<p><s> 1 ) seadustikku täiendatakse §-dega 120 <hi rend="ülaindeks"> 2 </hi> ja 120 <hi rend="ülaindeks"> 3 </hi> järgmises sõnastuses : </s></p>
<p><s> “ § 120 <hi rend="ülaindeks"> 2 </hi> . </s> <s> Autoveo korraldamine tegevusloa või sõidukikaardita </s></p>
<p><s> ( 1 ) Tasulise riigisisese või rahvusvahelise autoveo korraldamise eest tegevusloa või sõidukikaardita - määratakse rahatrahv saja kuni kahesaja päevapalga ulatuses . </s></p>
<p><s> ( 2 ) Oma kulul rahvusvahelise autoveo korraldamise eest tegevusloa või sõidukikaardita - määratakse rahatrahv kümne kuni viiekümne päevapalga ulatuses . </s></p>
<p><s> § 120 <hi rend="ülaindeks"> 3 </hi> . </s> <s> Autovedu sõidukikaardita </s></p>
<p><s> Mootorsõidukijuhile , kes osutab sõidukikaardita tasulist autoveoteenust või teeb oma kulul korraldatavat autovedu sõidukikaardita - määratakse rahatrahv kahekümne kuni saja päevapalga ulatuses . ” </s> <s> ; </s></p>
<p><s> 2 ) paragrahvi 189 lõiget 1 täiendatakse pärast arvu “ 120 <hi rend="ülaindeks"> 1 </hi> , ” arvudega “ 120 <hi rend="ülaindeks"> 2 </hi> , 120 <hi rend="ülaindeks"> 3 </hi> , ” . </s></p>
<p><s> § 35. </s> <s> Üleminekusätted </s></p>
<p><s> ( 1 ) Kuni 2001. aasta 1. oktoobrini antavad rahvusvahelise autoveo tegevusload ja sõidukikaardid kehtivad neil märgitud kehtivusaja lõpuni , kuid mitte kauem kui 2002. aasta 1. oktoobrini . </s></p>
<p><s> ( 2 ) Kuni 2002. aasta 1. oktoobrini on rahvusvahelisel autoveol omavahendite nõutav suurus 48 000 krooni iga kasutatava mootorsõiduki kohta . </s></p>
<p><s> ( 3 ) Enne käesoleva seaduse jõustumist antud rahvusvahelise autoveo tegevusloa aluseks olev ametialast pädevust tõendav koolitustunnistus kehtib 2003. aasta 1. jaanuarini . </s></p>
<p><s> ( 4 ) Enne käesoleva seaduse jõustumist antud autojuhi rahvusvahelise autoveo koolitustunnistus jääb kehtima . </s></p>
<p><s> § 36. </s> <s> Seaduse rakendamine </s></p>
<p><s> ( 1 ) Käesolev seadus jõustub 2000. aasta 1. oktoobril . </s></p>
<p><s> ( 2 ) Käesoleva seaduse §-s 4 sätestatud nõue korraldada tasulist riigisisest ja rahvusvahelist autovedu tegevusloa ja sõidukikaardi alusel ning § 9 lõikes 2 sätestatud nõue korraldada oma kulul rahvusvahelist autovedu tegevusloa ja sõidukikaardi alusel jõustuvad 2001. aasta 1. oktoobril . </s></p>
<p><s> ( 3 ) Tasulisel riigisisesel autoveol kohaldatakse käesoleva seaduse § 6 lõikes 4 sätestatud omavahendite suuruse nõuet alates : </s></p>
<p><s> 1 ) 2001. aasta 1. oktoobrist 30 protsendi ulatuses § 6 lõikes 4 ettenähtud suurusest ; </s></p>
<p><s> 2 ) 2002. aasta 1. oktoobrist 100 protsendi ulatuses § 6 lõikes 4 ettenähtud suurusest . </s></p>
<p><s> ( 4 ) Käesoleva seaduse § 6 lõikes 4 sätestatud omavahendite suuruse nõuet kohaldatakse tasulisel rahvusvahelisel autoveol alates 2002. aasta 1. oktoobrist . </s></p>
<p><s> ( 5 ) Käesoleva seaduse § 7 lõikes 1 sätestatud ametialase pädevuse nõuet kohaldatakse tasulisel autoveol alates 2001. aasta 1. oktoobrist . </s></p>
<p><s> ( 6 ) Käesoleva seaduse §-des 27 ja 28 sätestatud alarmsõidukijuhi koolituse nõuet ning §-s 22 sätestatud kohustust koolitustunnistuse kontrollimiseks esitamise kohta kohaldatakse tööle võetava alarmsõidukijuhi suhtes alates 2001. aasta 1. juulist ja töötava alarmsõidukijuhi suhtes alates 2003. aasta 1. jaanuarist . </s></p>
<p><s> ( 7 ) Käesoleva seaduse §-des 27 ja 28 sätestatud riigisisese autoveo autojuhi ametikoolituse tunnistuse nõuet ning §-s 22 sätestatud kohustust koolitustunnistuse kontrollimiseks esitamise kohta kohaldatakse alates 2005. aasta 1. jaanuarist . </s> <s> Alates 2002. aasta 1. juulist on vedajal keelatud võtta tööle töölepingu alusel autojuhti , kes ei ole käesoleva seaduse §-s 27 sätestatud nõuete kohast koolitust läbinud . </s></p></div1>
    </body>
  </text>
</TEI>
</teiCorpus>
</teiCorpus>
