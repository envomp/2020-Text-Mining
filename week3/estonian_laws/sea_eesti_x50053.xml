<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Töötuskindlustuse seadus ( veebr 2002 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Töötuskindlustuse seadus ( veebr 2002 )  </head>
<p><s> Töötuskindlustuse seadus </s></p>
<p><s> Vastu võetud 13. juunil 2001. a. </s></p>
<p><s> ( RT I 2001 , 59 , 359 ) , </s></p>
<p><s> jõustunud 1. jaanuaril 2002. a. , </s></p>
<p><s> muudetud järgmise seadusega : </s></p>
<p><s> 26.09.2001 jõust.01.01.2002 - RT I 2001 , 82 , 488. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse reguleerimisala </s></p>
<p><s> ( 1 ) Käesolev seadus reguleerib hüvitiste maksmise ja määramise tingimusi ja korda töötuks jäämise , töölepingute kollektiivse ülesütlemise ja tööandja maksejõuetuse korral ning töötuskindlustuse korraldust . </s></p>
<p><s> ( 2 ) Käesoleva seadusega luuakse avalik-õiguslik juriidiline isik Eesti Töötukassa ( edaspidi töötukassa ) . </s></p>
<p><s> § 2. </s> <s> Töötuskindlustuse mõiste </s></p>
<p><s> Töötuskindlustus on sundkindlustuse liik , mille eesmärgiks on hüvitiste maksmine töötajale ja teenistujale ( edaspidi töötaja ) töötuks jäämise , töölepingute ja teenistussuhete kollektiivse ülesütlemise ning tööandja maksejõuetuse korral . </s></p>
<p><s> § 3. </s> <s> Kindlustatu ja kindlustusandja </s></p>
<p><s> ( 1 ) Käesoleva seaduse mõttes on kindlustatu käesoleva seaduse § 40 lõike 1 punktides 1-3 nimetatud isik , kes on maksnud töötuskindlustusmakseid käesolevas seaduses sätestatud korras . </s></p>
<p><s> ( 2 ) Käesoleva seaduse kohaselt ei ole kindlustatu : </s></p>
<p><s> 1 ) füüsilisest isikust ettevõtja ; </s></p>
<p><s> 2 ) juriidilise isiku juhtimis- või kontrollorgani liige tulumaksuseaduse ( RT I 1999 , 101 , 903 ; 2001 , 11 , 49 ; 16 , 69 ; 50 , 283 ) § 9 tähenduses ; </s></p>
<p><s> 3 ) avaliku teenistuse seaduse ( RT I 1995 , 16 , 228 ; 1999 , 7 , 112 ; 10 , 155 ; 16 , 271 ja 276 ; 2000 , 25 , 144 ja 145 ; 28 , 167 ; 102 , 672 ; 2001 , 7 , 17 ja 18 ; 17 , 78 ; 42 , 233 ; 47 , 260 ) § 12 lõikes 2 ja lõike 3 punktides 1-3 nimetatud isikud . </s></p>
<p><s> ( 3 ) Töötuskindlustuse kindlustusandja on töötukassa . </s></p>
<p><s> § 4. </s> <s> Töötuskindlustusmakse </s></p>
<p><s> Töötuskindlustusmakse on sundkindlustuse makse liik , mida maksavad : </s></p>
<p><s> 1 ) kindlustatu ; </s></p>
<p><s> ( 26.09.2001 jõust.01.01.2002 - RT I 2001 , 82 , 488 ) </s></p>
<p><s> 2 ) tööandja ja riik või kohalik omavalitsus tööandjana ( edaspidi tööandja ) sihtotstarbeliselt töötuskindlustuse rahastamiseks . </s></p>
<p><s> § 5. </s> <s> Hüvitiste liigid </s></p>
<p><s> Käesolev seadus sätestab järgmised hüvitiste liigid : </s></p>
<p><s> 1 ) töötuskindlustushüvitis ; </s></p>
<p><s> 2 ) hüvitis töölepingute kollektiivse ülesütlemise korral ; </s></p>
<p><s> 3 ) hüvitis tööandja maksejõuetuse korral . </s></p>
<p><s> 2. peatükk </s></p>
<p><s> Töötuskindlustushüvitis </s></p>
<p><s> § 6. </s> <s> Õigus töötuskindlustushüvitisele </s></p>
<p><s> ( 1 ) Õigus töötuskindlustushüvitisele on kindlustatul : </s></p>
<p><s> 1 ) kes on töötuna arvele võetud töötu sotsiaalse kaitse seaduse ( RT I 2000 , 57 , 371 ) § 3 kohaselt ja </s></p>
<p><s> 2 ) kellel on kindlustusstaaži vähemalt 12 kuud töötuna arvelevõtmisele eelnenud 24 kuu jooksul . </s></p>
<p><s> ( 2 ) Töötuskindlustushüvitisele ei ole õigust kindlustatul , kes lõpetas töötamise või teenistuse viimases töökohas : </s></p>
<p><s> 1 ) töötaja algatusel , välja arvatud Eesti Vabariigi töölepingu seaduses ( RT 1992 , 15/16 , 241 ; 1993 , 10 , 150 ; RT I 1993 , 26 , 441 ; 1995 , 14 , 170 ; 16 , 228 ; 1996 , 3 , 57 ; 40 , 773 ; 45 , 850 ; 49 , 953 ; 1997 , 5/6 , 32 ; 1998 , 111 , 1829 ; 1999 , 16 , 276 ; 60 , 616 ; 2000 , 25 , 144 ; 51 , 327 ; 57 , 370 ; 102 , 669 ; 2001 , 17 , 78 ; 42 , 233 ; 53 , 311 ) sätestatud tööandjapoolse lepingutingimuste rikkumise korral ; </s></p>
<p><s> 2 ) töö- või teenistuskohustuste rikkumise , usalduse kaotamise , vääritu või korruptiivse teo tõttu . </s></p>
<p><s> § 7. </s> <s> Kindlustusstaaži arvestus </s></p>
<p><s> ( 1 ) Kindlustusstaaži arvestatakse kuudes ja aastates . </s></p>
<p><s> ( 2 ) Kindlustusstaaži arvestus algab uuesti tööle asumisel pärast iga töötuskindlustushüvitise maksmise juhtumit käesoleva seaduse alusel või töötu abiraha maksmise juhtumit töötu sotsiaalse kaitse seaduse alusel . </s></p>
<p><s> ( 3 ) Kindlustusstaaži arvestamise juhendi kehtestab Vabariigi Valitsus määrusega . </s></p>
<p><s> § 8. </s> <s> Töötuskindlustushüvitise saamise tingimused </s></p>
<p><s> ( 1 ) Kindlustatul on õigus saada töötuskindlustushüvitist kogu töötuna arvel oleku ajal , ent mitte kauem kui : </s></p>
<p><s> 1 ) 180 kalendripäeva kindlustatul , kelle kindlustusstaaž on lühem kui viis aastat ; </s></p>
<p><s> 2 ) 270 kalendripäeva kindlustatul , kelle kindlustusstaaž on 5-10 aastat ; </s></p>
<p><s> 3 ) 360 kalendripäeva kindlustatul , kelle kindlustusstaaž on 10 aastat või enam . </s></p>
<p><s> ( 2 ) Kui kindlustatu jäi viimasest töötuna arvele võtmise päevast arvates 12 kuu jooksul teistkordselt töötuks ja eelmisel töötuse perioodil maksti talle töötuskindlustushüvitist käesoleva paragrahvi lõike 1 punktides 1-3 sätestatust lühema perioodi vältel , on tal õigus saada töötuskindlustushüvitist , sõltumata vahepealse töötamise perioodi pikkusest , kuid nii , et hüvitise maksmise kestus ei ületa käesoleva paragrahvi lõike 1 punktides 1-3 sätestatud päevade arvu 12 kuu jooksul eelmisest töötuna arvele võtmise päevast arvates . </s></p>
<p><s> § 9. </s> <s> Töötuskindlustushüvitise suurus </s></p>
<p><s> ( 1 ) Ühe kalendripäeva töötuskindlustushüvitise suurus arvutatakse kindlustatu keskmisest kalendripäeva töötasust töösuhte lõpetamisele eelnenud 12 kuul , ent mitte enam kui kolmekordsest Eesti keskmisest ühe kalendripäeva töötasust eelmisel kalendriaastal . </s></p>
<p><s> ( 2 ) Töötuskindlustushüvitise määr on alljärgnev protsent käesoleva paragrahvi lõike 1 alusel leitud töötasust : </s></p>
<p><s> 1 ) 50% ühest kuni 100. kalendripäevani ; </s></p>
<p><s> 2 ) 40% 101-st kuni 360. kalendripäevani . </s></p>
<p><s> ( 3 ) Isiku keskmise ühe kalendripäeva töötasu ja Eesti keskmise ühe kalendripäeva töötasu arvutamise korra kehtestab Vabariigi Valitsus määrusega . </s></p>
<p><s> § 10. </s> <s> Töötuskindlustushüvitise taotlemine </s></p>
<p><s> ( 1 ) Töötuskindlustushüvitise taotlemiseks esitab kindlustatu vormikohase avalduse elukohajärgse tööhõiveameti kaudu töötukassale . </s></p>
<p><s> ( 2 ) Töötuskindlustushüvitise taotlemise avalduse vormi , avaldusele kantavate andmete loetelu ning avaldusele lisatavate dokumentide loetelu kehtestab sotsiaalminister määrusega . </s></p>
<p><s> § 11. </s> <s> Töötuskindlustushüvitise määramine </s></p>
<p><s> ( 1 ) Töötuskindlustushüvitise määramise või määramata jätmise otsuse teeb töötukassa seitsme päeva jooksul kindlustatu töötuskindlustushüvitise taotlemiseks avalduse esitamise päevast arvates . </s></p>
<p><s> ( 2 ) Töötuskindlustushüvitise määramise korral hakatakse töötuskindlustushüvitist arvestama kaheksandast päevast , arvates kindlustatu töötuskindlustushüvitise taotlemiseks avalduse esitamise päevast . </s></p>
<p><s> ( 3 ) Töötuskindlustushüvitis määratakse käesoleva seaduse § 8 lõikes 1 nimetatud perioodiks . </s></p>
<p><s> ( 4 ) Töötukassa teeb töötuskindlustushüvitise määramata jätmise otsuse , kui kindlustatu ei vasta käesoleva seaduse §-s 6 sätestatud tingimustele . </s></p>
<p><s> § 12. </s> <s> Töötuskindlustushüvitise maksmine </s></p>
<p><s> ( 1 ) Töötuskindlustushüvitist maksab kindlustatule töötukassa igakuiselt . </s></p>
<p><s> ( 2 ) Vastavalt kindlustatu soovile kantakse töötuskindlustushüvitis kindlustatu pangakontole või makstakse välja posti teel . </s></p>
<p><s> ( 3 ) Töötuskindlustushüvitise määramise ja maksmise juhendi kehtestab Vabariigi Valitsus määrusega . </s></p>
<p><s> § 13. </s> <s> Töötuskindlustushüvitise maksmise lõpetamine </s></p>
<p><s> ( 1 ) Töötuskindlustushüvitise maksmine lõpetatakse enne käesoleva seaduse § 8 lõikes 1 nimetatud perioodi lõppemist , kui : </s></p>
<p><s> 1 ) kindlustatu keeldub tööturuteenuse seaduse ( RT I 2000 , 57 , 370 ) § 2 punktis 5 sätestatud sobivast tööst ; </s></p>
<p><s> 2 ) kindlustatu ei pöördu tööhõiveametisse määratud ajal vähemalt kord 30 päeva jooksul ; </s></p>
<p><s> 3 ) kindlustatu töötuna arvelolek lõpeb töötu sotsiaalse kaitse seaduse § 4 alusel . </s></p>
<p><s> ( 2 ) Käesoleva paragrahvi lõikes 1 nimetatud juhtudel teeb töötukassa töötuskindlustushüvitise maksmise lõpetamise otsuse . </s></p>
<p><s> § 14. </s> <s> Teatamiskohustus </s></p>
<p><s> ( 1 ) Kindlustatu on kohustatud teatama tööhõiveametile viivitamatult kõikidest asjaoludest , mis toovad kaasa töötuskindlustushüvitise saamise õiguse lõppemise . </s></p>
<p><s> ( 2 ) Tööhõiveamet on kohustatud teatama töötukassale viivitamatult kõikidest tööhõiveametile teatavaks saanud asjaoludest , mis toovad kaasa kindlustatu töötuskindlustushüvitise saamise õiguse lõppemise . </s></p>
<p><s> 3. peatükk </s></p>
<p><s> Hüvitis töölepingute kollektiivse ülesütlemise korral </s></p>
<p><s> § 15. </s> <s> Töölepingute kollektiivne ülesütlemine </s></p>
<p><s> Käesoleva seaduse mõttes on töölepingute kollektiivne ülesütlemine töölepingute tööandjapoolne ülesütlemine , millega lõpetatakse töölepingud juriidilise isiku lõpetamise , füüsilisest isikust tööandja töö lõppemise või töötajate koondamise tõttu 30 päeva jooksul , või teenistusest vabastamine ametiasutuse likvideerimise või ametnike koondamise tõttu , kui tööleping lõpetatakse või teenistusest vabastatakse vähemalt : </s></p>
<p><s> 1 ) 5 töötajat tööandja juures , kes annab tööd kuni 19 töötajale ; </s></p>
<p><s> 2 ) 10 töötajat tööandja juures , kes annab tööd 20-99 töötajale ; </s></p>
<p><s> 3 ) 10% töötajatest tööandja juures , kes annab tööd 100-299 töötajale ; </s></p>
<p><s> 4 ) 30 töötajat tööandja juures , kes annab tööd vähemalt 300 töötajale . </s></p>
<p><s> § 16. </s> <s> Hüvitis töölepingute kollektiivse ülesütlemise korral </s></p>
<p><s> ( 1 ) Töölepingute kollektiivse ülesütlemise korral on töötajal õigus saada töötukassalt hüvitist järgmises ulatuses : </s></p>
<p><s> 1 ) kui töötaja pidev töösuhe selle tööandja juures on kestnud kuni viis aastat - töötaja ühe keskmise kuupalga ulatuses ; </s></p>
<p><s> 2 ) kui töötaja pidev töösuhe selle tööandja juures on kestnud 5-10 aastat - töötaja 1,5 keskmise kuupalga ulatuses ; </s></p>
<p><s> 3 ) kui töötaja pidev töösuhe selle tööandja juures on kestnud üle 10 aasta - töötaja 2 keskmise kuupalga ulatuses . </s></p>
<p><s> ( 2 ) Tööandja poolt Eesti Vabariigi töölepingu seaduse alusel makstavat töölepingu lõpetamise hüvitist või avaliku teenistuse seaduse alusel makstavat teenistusest vabastamise hüvitist vähendatakse töötukassast käesoleva paragrahvi lõike 1 alusel väljamakstud hüvitise võrra . </s></p>
<p><s> § 17. </s> <s> Hüvitise taotlemine töölepingute kollektiivse ülesütlemise korral </s></p>
<p><s> ( 1 ) Samaaegselt kavandatava kollektiivse ülesütlemise kohta kirjaliku teate esitamisega tööandja asukohajärgsele tööinspektsioonile esitab töölepingute kollektiivset ülesütlemist kavandav tööandja käesoleva seaduse § 16 lõikes 1 sätestatud hüvitise avalduse töötukassale . </s></p>
<p><s> ( 2 ) Hüvitise taotlemiseks esitab tööandja töötukassale avalduse ja koopia asukohajärgsele tööinspektsioonile esitatud kirjalikust teatest , mis sisaldab järgmisi andmeid : </s></p>
<p><s> 1 ) kollektiivse ülesütlemise põhjused ; </s></p>
<p><s> 2 ) töötajate nimed , kelle lepingud üles öeldakse ; </s></p>
<p><s> 3 ) töötajate arv ettevõttes ; </s></p>
<p><s> 4 ) töötajate esindusega või töötajatega toimunud konsultatsiooni tulemused . </s></p>
<p><s> ( 3 ) Hüvitise avaldus loetakse vastuvõetuks päevast , millal töötukassale on saabunud avaldus koos nõuetekohaste dokumentidega . </s></p>
<p><s> ( 4 ) Kui avalduses või sellele lisatud dokumentides esineb puudusi , teatab töötukassa tööandjale , millised puudused kõrvaldada , ja määrab tähtaja puuduste kõrvaldamiseks . </s> <s> Kui puudused kõrvaldatakse määratud tähtaja jooksul , loetakse avaldus vastuvõetuks selle esialgse saabumise päevast . </s></p>
<p><s> § 18. </s> <s> Töölepingute kollektiivse ülesütlemise korral makstava hüvitise määramine ja väljamaksmine </s></p>
<p><s> ( 1 ) Töötukassa vaatab tööandja avalduse läbi , kontrollib taotletava summa põhjendatust ja teeb otsuse hüvitise määramise või määramata jätmise kohta hiljemalt kümnendal päeval avalduse vastuvõtmise päevast arvates . </s></p>
<p><s> ( 2 ) Töötukassa võib mõjuval põhjusel avalduse läbivaatamise tähtaega pikendada kuni 14 päeva võrra . </s> <s> Tähtaja pikendamisest koos põhjendustega teatab töötukassa avalduse esitajale viivitamatult . </s></p>
<p><s> ( 3 ) Kui hüvitise määramiseks puudub alus , teeb töötukassa otsuse hüvitise määramata jätmise kohta ja saadab selle koos asjakohase põhjenduse ja viitega õigusaktide sätetele avalduse esitajale hiljemalt viiendal päeval otsuse tegemise päevast arvates . </s></p>
<p><s> ( 4 ) Hüvitise määramisel kannab töötukassa hüvitise käesoleva seaduse § 16 lõikes 1 nimetatud määras tööandja näidatud töötajate pangakontodele hiljemalt töösuhte lõpetamise päeval . </s></p>
<p><s> 4. peatükk </s></p>
<p><s> Hüvitised tööandja maksejõuetuse korral </s></p>
<p><s> § 19. </s> <s> Tööandja maksejõuetus </s></p>
<p><s> Käesoleva seaduse mõttes on tööandja maksejõuetus : </s></p>
<p><s> 1 ) tööandja pankrot ; </s></p>
<p><s> 2 ) tööandja pankrotimenetluse raugemine pankrotiseaduse ( RT 1992 , 31 , 403 ; RT I 1997 , 18 , 302 ; 1998 , 2 , 46 ; 36/37 , 552 ; 1999 , 10 , 155 ; 2000 , 13 , 93 ; 54 , 353 ; 2001 , 56 , 336 ) § 15 lõike 1 punkti 2 alusel . </s></p>
<p><s> § 20. </s> <s> Hüvitised tööandja maksejõuetuse korral </s></p>
<p><s> ( 1 ) Tööandja maksejõuetuse korral hüvitatakse töötajale : </s></p>
<p><s> 1 ) enne tööandja maksejõuetuks tunnistamist saamata jäänud palk ja puhkusetasu ; </s></p>
<p><s> 2 ) enne või pärast tööandja maksejõuetuks tunnistamist töölepingu lõpetamisel saamata jäänud hüvitis . </s></p>
<p><s> ( 2 ) Käesoleva paragrahvi lõikes 1 nimetatud hüvitised makstakse töötajale välja ka juhul , kui need on kohtuotsusega tööandjalt töötaja kasuks välja mõistetud , kuid on tööandja poolt välja maksmata . </s></p>
<p><s> ( 3 ) Käesoleva paragrahvi lõikes 1 nimetatud alustel võib töötajale kokku maksta kuni kolm töötaja keskmist kuupalka , kuid mitte rohkem kui kolm Vabariigi Valitsuse poolt kehtestatud korra alusel arvutatud Eesti keskmist kuupalka . </s></p>
<p><s> § 21. </s> <s> Hüvitise taotlemine tööandja maksejõuetuse korral </s></p>
<p><s> ( 1 ) Hüvitiste taotlemiseks esitab pankrotihaldur või käesoleva seaduse § 19 punktis 2 sätestatud juhul ajutine pankrotihaldur ( edaspidi haldur ) asukohajärgse tööhõiveameti kaudu töötukassale avalduse koos tööandja maksejõuetuks tunnistamist tõendavate dokumentidega . </s></p>
<p><s> ( 2 ) Tööandja maksejõuetuks tunnistamist tõendavateks dokumentideks on : </s></p>
<p><s> 1 ) tööandja pankroti korral koopia kohtu otsusest pankroti väljakuulutamise kohta ; </s></p>
<p><s> 2 ) tööandja pankrotimenetluse raugemisel pankrotiseaduse § 15 lõike 1 punkti 2 alusel koopia kohtu määrusest pankrotimenetluse lõpetamise kohta pankrotti välja kuulutamata . </s></p>
<p><s> ( 3 ) Hüvitise avaldus loetakse vastuvõetuks päevast , millal töötukassale on saabunud avaldus koos nõuetekohaste dokumentidega . </s></p>
<p><s> ( 4 ) Kui avalduses või sellele lisatud dokumentides esineb puudusi , teatab töötukassa haldurile , millised puudused kõrvaldada , ja määrab tähtaja puuduste kõrvaldamiseks . </s> <s> Kui puudused kõrvaldatakse määratud tähtaja jooksul , loetakse avaldus vastuvõetuks selle esialgse saabumise päevast . </s></p>
<p><s> § 22. </s> <s> Tööandja maksejõuetuse korral makstava hüvitise määramine ja väljamaksmine </s></p>
<p><s> ( 1 ) Töötukassa vaatab halduri avalduse läbi , kontrollib taotletava summa põhjendatust ja teeb otsuse hüvitise määramise või määramata jätmise kohta hiljemalt kümnendal päeval avalduse vastuvõtmise päevast arvates . </s></p>
<p><s> ( 2 ) Töötukassa võib mõjuval põhjusel avalduse läbivaatamise tähtaega pikendada 14 päeva võrra . </s> <s> Tähtaja pikendamisest koos põhjendustega teatab töötukassa avalduse esitajale viivitamatult . </s></p>
<p><s> ( 3 ) Kui hüvitise määramiseks puudub alus , teeb töötukassa otsuse hüvitise määramata jätmise kohta ja saadab selle koos asjakohase põhjenduse ja viitega õigusaktide sätetele haldurile hiljemalt viiendal päeval otsuse tegemise päevast arvates . </s></p>
<p><s> ( 4 ) Hüvitise määramisel kannab töötukassa hüvitise summa halduri pangakontole või halduri näidatud töötajate pangakontodele hiljemalt viiendal päeval hüvitise määramise päevast arvates . </s></p>
<p><s> ( 5 ) Haldur maksab töötajale hüvitise välja viie päeva jooksul raha laekumisest halduri pangakontole . </s></p>
<p><s> 5. peatükk </s></p>
<p><s> Töötukassa </s></p>
<p><s> § 23. </s> <s> Töötukassa eesmärk </s></p>
<p><s> ( 1 ) Töötukassa eesmärk on käesolevas seaduses ja teistes õigusaktides sätestatud korras töötuskindlustushüvitiste , töölepingute kollektiivse ülesütlemise hüvitise ja tööandja maksejõuetuse hüvitise maksmine . </s></p>
<p><s> ( 2 ) Töötukassal on oma eesmärgi saavutamiseks õigus saada vajalikke andmeid kõikidelt riigi- ja kohaliku omavalitsuse organitelt ja nende peetavatest andmekogudest ning kindlustatutelt või kindlustuse taotlejatelt , kui andmete saamist ei ole piiratud seadusega . </s></p>
<p><s> § 24. </s> <s> Töötukassa õiguslik seisund </s></p>
<p><s> ( 1 ) Töötukassa on avalik-õiguslik juriidiline isik . </s></p>
<p><s> ( 2 ) Töötukassa põhikirja kehtestab ning selles teeb muudatusi Vabariigi Valitsus määrusega . </s></p>
<p><s> ( 3 ) Töötukassa ei saa olla pankrotivõlgnik . </s></p>
<p><s> ( 4 ) Töötukassal on õigus võtta laenu üksnes käesoleva seaduse § 39 lõikes 2 sätestatud juhul . </s> <s> Töötukassal on keelatud anda laenu ja tagada teiste isikute kohustuste täitmist . </s></p>
<p><s> ( 5 ) Töötukassat kontrollib Riigikontroll . </s></p>
<p><s> § 25. </s> <s> Töötukassa nimi </s></p>
<p><s> ( 1 ) Töötukassa nimi on “ Eesti Töötukassa ” . </s></p>
<p><s> ( 2 ) Töötukassal on ainuõigus oma nimele . </s></p>
<p><s> § 26. </s> <s> Töötukassa asukoht ja aadress </s></p>
<p><s> ( 1 ) Töötukassa asukoht on Tallinn . </s></p>
<p><s> ( 2 ) Töötukassa aadress on koht , kus asub töötukassa juhatus . </s></p>
<p><s> § 27. </s> <s> Töötukassa juhtimine ja esindamine </s></p>
<p><s> ( 1 ) Töötukassat juhivad töötukassa nõukogu ja töötukassa juhatus . </s></p>
<p><s> ( 2 ) Töötukassa nõukogu esindab nõukogu esimees . </s></p>
<p><s> ( 3 ) Töötukassat esindab juhatuse esimees . </s> <s> Juhatuse esimehel on edasivolitamise õigus . </s> <s> Juhatuse teiste liikmete esindusõigus ja edasivolitamise õigus sätestatakse töötukassa põhikirjas . </s> <s> Nõukogu otsusega võib piirata juhatuse esindusõigust . </s> <s> Esindusõiguse piiramine ei kehti kolmandate isikute suhtes . </s></p>
<p><s> § 28. </s> <s> Töötukassa nõukogu </s></p>
<p><s> ( 1 ) Töötukassa kõrgeim organ on töötukassa nõukogu . </s> <s> Nõukogul on kuus liiget . </s></p>
<p><s> ( 2 ) Nõukogu pädevuses on : </s></p>
<p><s> 1 ) nõukogu esimehe valimine ; </s></p>
<p><s> 2 ) töötuskindlustusmakse määra kehtestamise ettepaneku tegemine sotsiaalministri kaudu Vabariigi Valitsusele ; </s></p>
<p><s> 3 ) töötukassa põhikirja kehtestamise ettepaneku tegemine sotsiaalministri kaudu Vabariigi Valitsusele ; </s></p>
<p><s> 4 ) töötukassa rahaliste vahendite otstarbeka kasutamise kontrollimine ; </s></p>
<p><s> 5 ) töötukassa arengukava ja aastaplaani kehtestamine ; </s></p>
<p><s> 6 ) töötukassa eelarve kinnitamine ning vahendite laekumise ja kasutamise aruande kinnitamine ; </s></p>
<p><s> 7 ) töötukassa töösisekorraeeskirja , raamatupidamise sise-eeskirja ja asjaajamise korra kehtestamine ; </s></p>
<p><s> 8 ) juhatuse ettepanekul kinnisasjade ja registrisse kantud või kantavate vallasasjade omandamise , võõrandamise ja koormamise ning laenude võtmise otsustamine ; </s></p>
<p><s> 9 ) juhatuse esimehe ametisse nimetamine ja tagasikutsumine ; </s></p>
<p><s> 10 ) juhatuse liikmete ametisse nimetamine ja tagasikutsumine ; </s></p>
<p><s> 11 ) juhatuse esimehe ja juhatuse liikmega ametilepingu sõlmimine ning nende vastu varalise nõude esitamise otsustamine ; </s></p>
<p><s> 12 ) juhatuselt aruannete ja muu informatsiooni nõudmine ning aruannetele esitatavate nõuete kehtestamine ; </s></p>
<p><s> 13 ) töötukassa audiitori ja audiitorile makstava tasu suuruse määramine . </s></p>
<p><s> ( 3 ) Nõukogu töö vorm on koosolek . </s> <s> Nõukogu otsus on vastu võetud , kui selle poolt hääletas üle poole nõukogu liikmetest . </s></p>
<p><s> § 29. </s> <s> Töötukassa nõukogu liikmed </s></p>
<p><s> ( 1 ) Vabariigi Valitsus nimetab kaks nõukogu liiget . </s> <s> Eesti Ametiühingute Keskliit ja Teenistujate Ametiliitude Organisatsioon nimetavad kumbki ühe nõukogu liikme . </s> <s> Eesti Tööandjate ja Tööstuse Keskliit nimetab kaks nõukogu liiget . </s></p>
<p><s> ( 2 ) Nõukogu liige peab olema teovõimeline Eesti kodanik , kelle alaline elukoht on Eesti Vabariigis ja kellel on nõukogu liikme kohustuste täitmiseks vajalikud teadmised ning laitmatu reputatsioon . </s></p>
<p><s> ( 3 ) Nõukogu liikme volituste tähtaeg on viis aastat . </s> <s> Mõjuval põhjusel võib nõukogu liikme ennetähtaegselt tagasi kutsuda liikme nimetanu või kohus huvitatud isiku nõudel . </s></p>
<p><s> ( 4 ) Nõukogu liikme kohustuste täitmise eest makstakse tasu Vabariigi Valitsuse poolt kehtestatud suuruses ja korras . </s></p>
<p><s> § 30. </s> <s> Töötukassa juhatus </s></p>
<p><s> ( 1 ) Töötukassat juhib töötukassa juhatus . </s></p>
<p><s> ( 2 ) Juhatusel on kolm liiget . </s></p>
<p><s> ( 3 ) Juhatuse liikme volituste tähtaeg on kuni viis aastat . </s> <s> Juhatuse liikme volituste lõppemise tähtpäev määratakse kindlaks juhatuse liikme nimetamisel . </s></p>
<p><s> ( 4 ) Juhatus täidab töötukassa juhtimisel talle seaduse , töötukassa põhikirja ja nõukogu otsustega pandud ülesandeid . </s> <s> Juhatus seisab hea töötukassa ülesannete ja kohustuste täitmise ning õiguste teostumise eest niivõrd , kuivõrd see ei ole käesoleva seaduse või põhikirja kohaselt nõukogu kohustus . </s></p>
<p><s> ( 5 ) Juhatus annab aru nõukogule . </s></p>
<p><s> ( 6 ) Juhatuse otsus võetakse vastu häälteenamusega . </s> <s> Häälte võrdse jagunemise korral on määravaks juhatuse esimehe hääl . </s></p>
<p><s> § 31. </s> <s> Töötukassa nõukogu ja juhatuse liikmete vastutus </s></p>
<p><s> ( 1 ) Töötukassa nõukogu ja juhatuse liikmed vastutavad seaduse ja töötukassa põhikirja nõuete rikkumise ja oma kohustuste täitmata jätmisega töötukassale süüliselt tekitatud kahju eest solidaarselt . </s></p>
<p><s> ( 2 ) Töötukassa nõukogu ja juhatuse liikmed , kes oma kohustuste täitmata jätmise või mittenõuetekohase täitmisega on süüliselt kahju tekitanud töötukassa võlausaldajale , vastutavad võlausaldaja ees solidaarselt töötukassaga . </s></p>
<p><s> ( 3 ) Töötukassa nõukogu ja juhatuse liige vabaneb vastutusest töötukassa või võlausaldaja ees , kui ta on otsuse vastuvõtmisel hääletanud vastu või kui ta ei osalenud otsustamises , kui mitteosalemine oli lubatud , või kui ta ei osalenud töötukassa organi koosolekul . </s></p>
<p><s> ( 4 ) Töötukassa nõukogu ja juhatuse liikme vastu esitatava nõude aegumistähtaeg on viis aastat rikkumise toimumisest või rikkumise algusest . </s></p>
<p><s> ( 5 ) Töötukassa võib sõlmida vastutuskindlustuse lepingu töötukassa nõukogu ja juhatuse liikmete varalise vastutuse kindlustamiseks . </s></p>
<p><s> § 32. </s> <s> Töötukassa põhikiri </s></p>
<p><s> Töötukassa põhikirjas sätestatakse : </s></p>
<p><s> 1 ) töötukassa struktuuriüksused ja komisjonid ning nende moodustamise kord , samuti struktuuriüksuse pädevus ; </s></p>
<p><s> 2 ) nõuded töötukassa sümboolikale ; </s></p>
<p><s> 3 ) nõukogu esimehe ja juhatuse esimehe pädevus töötukassa nõukogu ning juhatuse juhina ; </s></p>
<p><s> 4 ) toimingud , mille tegemiseks on juhatusel vajalik nõukogu eelnev kirjalik nõusolek ; </s></p>
<p><s> 5 ) vastutuskindlustuslepingu põhitingimused , sealhulgas töötukassa nõukogu ja juhatuse liikmete omavastutuse määr ; </s></p>
<p><s> 6 ) nõukogu ja juhatuse koosoleku kokkukutsumise ja läbiviimise ning otsuste vastuvõtmise , samuti protokollimise ja otsuste vormistamise kord ; </s></p>
<p><s> 7 ) töötukassa dokumendihalduse põhinõuded ; </s></p>
<p><s> 8 ) juhatuse liikme leidmiseks vajadusel korraldatava konkursi kord ; </s></p>
<p><s> 9 ) töötukassa eelarve projekti ettevalmistamise ja kinnitamise kord ning nõuded töötukassa eelarvele ; </s></p>
<p><s> 10 ) töötukassa vahendite haldamise täpsem kord ning investeerimispiirangud ; </s></p>
<p><s> 11 ) muud eeskirjad , mis on vajalikud töötukassa tegevuse reguleerimiseks , kui selliseid eeskirju ei ole kehtestatud seaduse või teiste õigusaktidega . </s></p>
<p><s> § 33. </s> <s> Töötukassa eelarve </s></p>
<p><s> ( 1 ) Töötukassa eelarves määratakse kindlaks töötukassa tulud ja kulud kalendriaastal . </s></p>
<p><s> ( 2 ) Töötukassa eelarve tuludeks on laekumised töötuskindlustusmaksetest ja tulud vahendite paigutamisest . </s></p>
<p><s> ( 3 ) Töötukassa eelarve koosneb järgmistest osadest : </s></p>
<p><s> 1 ) töötuskindlustushüvitise sihtfondi eelarve ; </s></p>
<p><s> 2 ) töölepingute kollektiivse ülesütlemise ja tööandja maksejõuetuse puhul makstavate hüvitiste sihtfondi eelarve ; </s></p>
<p><s> 3 ) töötukassa tegevuskulude eelarve ; </s></p>
<p><s> 4 ) eraldised reservkapitali . </s></p>
<p><s> ( 4 ) Töötukassa tegevuskulud ja eraldised reservkapitali jagatakse proportsionaalselt töötuskindlustushüvitise sihtfondi ning töölepingute kollektiivse ülesütlemise ja tööandja maksejõuetuse puhul makstavate hüvitiste sihtfondi vahel . </s></p>
<p><s> ( 5 ) Töötukassa eelarve valmistatakse ette , kinnitatakse ja selle täitmist kontrollitakse kooskõlas käesoleva seaduse ja töötukassa põhikirjaga . </s></p>
<p><s> § 34. </s> <s> Reservkapital </s></p>
<p><s> ( 1 ) Töötukassa reservkapital on töötukassa eelarve vahenditest moodustatav reserv töötuskindlustussüsteemile makromajanduslikest muutustest tulenevate riskide vähendamiseks . </s></p>
<p><s> ( 2 ) Reservkapitali suuruseks on vähemalt 10 protsenti eelarve mahust . </s></p>
<p><s> ( 3 ) Reservkapitali võib kasutusele võtta ainult erandkorras töötukassa sihtfondi vahendite ebapiisavuse korral töötukassa nõukogu otsusega . </s> <s> Enne vastava otsuse tegemist esitab nõukogu sotsiaalministri kaudu ettepaneku Vabariigi Valitsusele töötuskindlustusmakse määra suurendamiseks tasemeni , mis tagab töötukassa eesmärkide täitmiseks piisavate rahaliste vahendite laekumise . </s></p>
<p><s> ( 4 ) Reservkapitali haldamist korraldab ja selle eest vastutab Rahandusministeerium vastavalt töötukassa ja Rahandusministeeriumi vahel sõlmitud lepingule . </s> <s> Rahandusministeeriumil on õigus korraldada reservkapitali vahendite paigutamist vahetult või tema ettepanekul töötukassa nõukogu otsusega määratud esindaja ( välise portfellihalduri ) kaudu . </s> <s> Esindaja leidmiseks ei korraldata riigihanget . </s></p>
<p><s> ( 5 ) Reservkapitali haldamisel lähtutakse säilivuse , likviidsuse ja tootlikkuse tagamise eesmärkidest . </s></p>
<p><s> § 35. </s> <s> Töötuskindlustuse andmekogu </s></p>
<p><s> ( 1 ) Töötuskindlustuse andmekogu ( edaspidi andmekogu ) on avalik-õigusliku isiku andmekogu andmekogude seaduse ( RT I 1997 , 28 , 423 ; 1998 , 36/37 , 552 ; 1999 , 10 , 155 ; 2000 , 50 , 317 ; 57 , 373 ; 92 , 597 ; 2001 , 7 , 17 ; 17 , 77 ) tähenduses , mida peab töötukassa . </s></p>
<p><s> ( 2 ) Andmekogu sisaldab järgmisi andmeid : </s></p>
<p><s> kindlustatute isikuandmed ; </s></p>
<p><s> kindlustatute kindlustusstaaž ; </s></p>
<p><s> andmed hüvitiste määramise ja maksmise kohta . </s></p>
<p><s> ( 3 ) Andmekogu pidamise , andmete töötlemise , kasutamise ja väljastamise kord sätestatakse töötuskindlustuse andmekogu põhimääruses , mille kehtestab Vabariigi Valitsus määrusega . </s></p>
<p><s> ( 4 ) Andmekogu vastutav töötleja on töötukassa . </s> <s> Andmekogu peetakse vastavalt käesolevale seadusele , andmekogude seadusele , isikuandmete kaitse seadusele ( RT I 1996 , 48 , 944 ; 1998 , 59 , 941 ; 111 , 1833 ; 2000 , 50 , 317 ; 92 , 597 ; 104 , 685 ; 2001 , 50 , 283 ) ja töötuskindlustuse andmekogu põhimäärusele . </s></p>
<p><s> ( 5 ) Maksuamet annab töötukassale andmeid kindlustatu ja tööandja makstud töötuskindlustusmaksete kohta . </s></p>
<p><s> ( 26.09.2001 jõust.01.01.2002 - RT I 2001 , 82 , 488 ) </s></p>
<p><s> ( 6 ) Tööturuamet annab töötukassale andmeid , mis on vajalikud käesoleva seaduse alusel hüvitiste määramiseks ja maksmiseks . </s></p>
<p><s> 6. peatükk </s></p>
<p><s> Töötuskindlustuse vahendid </s></p>
<p><s> § 36. </s> <s> Töötuskindlustusmaksetest laekunud vahendite kasutamine </s></p>
<p><s> ( 1 ) Töötuskindlustusmaksetest laekunud vahendeid kasutatakse üksnes käesolevas seaduses sätestatud juhtudel ja korras . </s></p>
<p><s> ( 2 ) Töötuskindlustusmaksetest moodustatakse kaks eraldiseisvat sihtotstarbelist fondi ( edaspidi sihtfond ) : </s></p>
<p><s> 1 ) töötuskindlustushüvitiste sihtfond ; </s></p>
<p><s> 2 ) töölepingute kollektiivse ülesütlemise ja tööandja maksejõuetuse puhul makstavate hüvitiste sihtfond . </s></p>
<p><s> ( 3 ) Käesoleva paragrahvi lõikes 2 nimetatud sihtfonde valitseb töötukassa . </s></p>
<p><s> ( 4 ) Sihtfondide kohta peetakse eraldi arvestust . </s></p>
<p><s> § 37. </s> <s> Töötuskindlustushüvitiste sihtfond </s></p>
<p><s> ( 1 ) Töötuskindlustushüvitiste sihtfondi moodustavad kindlustatute töötuskindlustusmaksed ning selle paigutamisest saadav investeeringutulu . </s></p>
<p><s> ( 2 ) Töötuskindlustushüvitiste sihtfondi vahendeid kasutatakse : </s></p>
<p><s> 1 ) töötuskindlustushüvitiste maksmiseks ; </s></p>
<p><s> 2 ) töötuskindlustushüvitiste maksmisega seotud panga- ja postikulude katmiseks ; </s></p>
<p><s> 3 ) sihtfondi vahendite paigutamisega otseselt seotud tehingukulude ja -tasude katmiseks ; </s></p>
<p><s> 4 ) töötukassa tegevuskulude katmiseks ; </s></p>
<p><s> 5 ) eraldisteks reservkapitali . </s></p>
<p><s> § 38. </s> <s> Töölepingute kollektiivse ülesütlemise ja tööandja maksejõuetuse puhul makstavate hüvitiste sihtfond </s></p>
<p><s> ( 1 ) Töölepingute kollektiivse ülesütlemise ja tööandja maksejõuetuse puhul makstavate hüvitiste sihtfondi moodustavad tööandja töötuskindlustusmaksed ning selle paigutamisest saadav investeeringutulu . </s></p>
<p><s> ( 2 ) Töölepingute kollektiivse ülesütlemise ja tööandja maksejõuetuse puhul makstavate hüvitiste sihtfondi vahendeid kasutatakse : </s></p>
<p><s> 1 ) käesoleva seaduse §-s 16 ja § 20 lõikes 1 sätestatud hüvitiste ja nendelt arvestatud sotsiaalmaksu maksmiseks ; </s></p>
<p><s> 2 ) töötuskindlustushüvitistelt arvestatud sotsiaalmaksu maksmiseks ; </s></p>
<p><s> 3 ) hüvitiste maksmisega seotud pangakulude katmiseks ; </s></p>
<p><s> 4 ) sihtfondi vahendite paigutamisega otseselt seotud tehingukulude ja -tasude katmiseks ; </s></p>
<p><s> 5 ) töötukassa tegevuskulude katmiseks ; </s></p>
<p><s> 6 ) eraldisteks reservkapitali . </s></p>
<p><s> § 39. </s> <s> Töötukassa tegevus sihtfondi vahendite ebapiisavuse korral </s></p>
<p><s> ( 1 ) Sihtfondi vahendite ebapiisavuse korral kasutatakse käesolevas seaduses sätestatud hüvitiste väljamaksmiseks töötukassa reservkapitali vahendeid käesoleva seaduse § 34 lõikes 3 sätestatud korras . </s></p>
<p><s> ( 2 ) Töötukassa reservkapitali vahendite ebapiisavuse korral on töötukassal nõukogu otsusega õigus võtta laenu enda omandis olevate asjade või riigi tagatisel . </s></p>
<p><s> ( 3 ) Käesoleva seaduse § 37 lõike 2 punktis 1 nimetatud sihtfondi vahendite ebapiisavuse korral võib töötukassa nõukogu otsusega kasutada töötuskindlustushüvitiste maksmiseks käesoleva seaduse § 38 lõike 2 punktis 1 nimetatud sihtfondi vahendeid . </s></p>
<p><s> 7. peatükk </s></p>
<p><s> Töötuskindlustusmakse </s></p>
<p><s> § 40. </s> <s> Töötuskindlustusmakse objekt </s></p>
<p><s> ( 1 ) Töötuskindlustusmakset makstakse : </s></p>
<p><s> 1 ) töötajale töö- või teenistuslepingu alusel rahas makstud palgalt ja muudelt tasudelt ; </s></p>
<p><s> 2 ) avalikule teenistujale makstud palgalt ja muudelt tasudelt ; </s></p>
<p><s> 3 ) füüsilisele isikule tööettevõtu- , käsundus- või muu teenuse osutamiseks sõlmitud võlaõigusliku lepingu alusel makstud tasudelt , välja arvatud juhul , kui tasu saav isik on kantud äriregistrisse või registreeritud elukohajärgses Maksuameti kohalikus asutuses füüsilisest isikust ettevõtjana . </s></p>
<p><s> ( 2 ) Töötuskindlustusmakset ei maksta sotsiaalmaksuseaduse ( RT I 2000 , 102 , 675 ; 2001 , 50 , 285 ) §-s 3 nimetatud summadelt . </s></p>
<p><s> § 41. </s> <s> Töötuskindlustusmakse määr </s></p>
<p><s> ( 1 ) Kindlustatu töötuskindlustusmakse määr on 0,5 kuni 2 protsenti käesoleva seaduse §-s 40 nimetatud summadelt . </s></p>
<p><s> ( 2 ) Tööandja töötuskindlustusmakse määr on 0,25 kuni 1 protsent käesoleva seaduse §-s 40 nimetatud summadelt . </s></p>
<p><s> ( 3 ) Töötukassa nõukogu esitab sotsiaalministri kaudu Vabariigi Valitsusele töötuskindlustusmakse määrade kehtestamise kohta ettepaneku hiljemalt jooksva kalendriaasta 1. novembriks . </s> <s> Ettepanekule lisatakse arvestus , millest nähtub töötuskindlustusmakse määrade piisavus töötukassa eesmärkide täitmiseks , arvestades makromajanduslikku ja tööturu arengu prognoosi . </s></p>
<p><s> ( 4 ) Kindlustatu ja tööandja töötuskindlustusmakse määrad järgmiseks kalendriaastaks kehtestab Vabariigi Valitsus hiljemalt jooksva kalendriaasta 1. detsembriks . </s> <s> Töötuskindlustusmakse määra ei saa tähtaja kulgemise ajal vähendada . </s></p>
<p><s> ( 5 ) Käesoleva seaduse § 34 lõikes 3 sätestatud juhul kehtestab Vabariigi Valitsus uue töötuskindlustusmakse määra hiljemalt töötuskindlustuse nõukogu ettepaneku tegemise kalendrikuule ülejärgneva kalendrikuu esimesest kuupäevast . </s></p>
<p><s> § 42. </s> <s> Töötuskindlustusmakse maksmise kord </s></p>
<p><s> ( 1 ) Tööandja on kohustatud : </s></p>
<p><s> 1 ) arvestama ja kinni pidama käesoleva seaduse § 40 lõikes 1 nimetatud summadelt töötuskindlustusmakseid iga kindlustatu kohta kindlustatule kehtestatud töötuskindlustusmakse määras ; </s></p>
<p><s> 2 ) maksma käesoleva seaduse § 40 lõikes 1 nimetatud summadelt töötuskindlustusmakseid tööandjale kehtestatud töötuskindlustusmakse määras ; </s></p>
<p><s> 3 ) üle kandma käesoleva lõike punkti 1 alusel kinni peetud ja käesoleva lõike punkti 2 alusel maksmisele kuuluvad töötuskindlustusmaksed Maksuameti pangakontole hiljemalt väljamakse tegemise kuule järgneva kuu kümnendaks kuupäevaks ja esitama samaks kuupäevaks elu- või asukohajärgsele Maksuameti kohalikule asutusele vastava deklaratsiooni ; </s></p>
<p><s> 4 ) andma kindlustatu nõudmisel talle tõendi väljamaksetelt kinni peetud töötuskindlustusmaksete kohta kalendriaastale järgneva aasta 1. veebruariks . </s> <s> Kindlustatuga töösuhte lõppemisel antakse eelnimetatud tõend koos lõpparvega . </s></p>
<p><s> ( 2 ) Käesoleva paragrahvi lõike 1 punktides 3 ja 4 sätestatud deklaratsiooni ja tõendi vormid kehtestab rahandusminister määrusega . </s></p>
<p><s> ( 3 ) Iga kindlustatu kohta arvutatud ja tööandja poolt maksmisele kuuluvad töötuskindlustusmaksete summad ümardatakse täiskroonideks . </s> <s> Summat alla 50 sendi ei arvestata ning 50 senti ja üle selle ümardatakse kroonini . </s></p>
<p><s> ( 4 ) Töötuskindlustusmakse sissenõudmisel on Maksuametil maksukorralduse seaduses ( RT I 1994 , 1 , 5 ; 2000 , 45 , 279 ; 55 , 365 ; 84 , 533 , 534 ; 2001 , 17 , 76 ; 43 , 242 ; 48 , 266 ; 56 , 335 ) sätestatud maksuhalduri õigused ja kohustused . </s></p>
<p><s> ( 5 ) Töötuskindlustusmakse maksmise kohustuse rikkumise korral kohaldatakse töötuskindlustusmakse maksja suhtes maksukorralduse seaduse §-des 28-30 sätestatud vastutust . </s></p>
<p><s> § 43. </s> <s> Töötuskindlustusmaksetest laekunud vahendite kandmine töötukassale </s></p>
<p><s> Maksuamet kannab laekunud töötuskindlustusmaksed üle töötukassa arvele ühe pangapäeva jooksul nende laekumisest Maksuameti pangakontole . </s></p>
<p><s> § 44. </s> <s> Laekumata töötuskindlustusmaksete tagasinõudmine pankrotimenetluses </s></p>
<p><s> Tööandja maksejõuetuse korral on töötukassa tähtajaks laekumata jäänud töötuskindlustusmaksete osas pankrotimenetluses võlausaldaja . </s></p>
<p><s> 8. peatükk </s></p>
<p><s> Vaidluste lahendamine </s></p>
<p><s> § 45. </s> <s> Vaidluste alluvus </s></p>
<p><s> ( 1 ) Hüvitiste määramise ja maksmisega seotud vaidlused lahendab halduskohus . </s></p>
<p><s> ( 2 ) Töötuskindlustusmakse maksmisega seotud vaidlused lahendatakse maksukorralduse seaduse §-des 35-41 sätestatud korras . </s></p>
<p><s> § 46. </s> <s> Enammakstud hüvitiste tagasinõudmine </s></p>
<p><s> ( 1 ) Isikule õigusliku aluseta määratud ja makstud hüvitised nõuab töötukassa tagasi . </s></p>
<p><s> ( 2 ) Isik on kohustatud õigusliku aluseta saadud hüvitised tagasi maksma töötukassa pangaarvele 15 päeva jooksul vastava nõude saamisest arvates . </s></p>
<p><s> ( 3 ) Käesoleva paragrahvi lõikes 2 nimetatud tähtaja jooksul tagasimaksmata hüvitised nõuab töötukassa isikult tagasi kohtu korras . </s></p>
<p><s> 9. peatükk </s></p>
<p><s> Rakendussätted </s></p>
<p><s> § 47. </s> <s> Töötu sotsiaalse kaitse seaduse muutmine </s></p>
<p><s> Töötu sotsiaalse kaitse seaduses ( RT I 2000 , 57 , 371 ) tehakse järgmised muudatused : </s></p>
<p><s> 1 ) paragrahvi 2 punkt 2 muudetakse ja sõnastatakse järgmiselt : </s></p>
<p><s> “ 2 ) tähtajalise elamisloa alusel Eestis elavale välismaalasele ; ” ; </s></p>
<p><s> 2 ) paragrahvi 3 lõike 4 punkt 1 muudetakse ja sõnastatakse järgmiselt : </s></p>
<p><s> “ 1 ) töötab töö- või teenistuslepingu või tsiviilõigusliku lepingu alusel või riigi või kohaliku omavalitsuse ametiasutuses ; ” ; </s></p>
<p><s> 3 ) paragrahvi 4 täiendatakse punktiga 7 järgmises sõnastuses : </s></p>
<p><s> “ 7 ) käesoleva seaduse § 15 lõikes 1 loetletud juhtudel . ” </s> <s> ; </s></p>
<p><s> 4 ) paragrahvi 6 lõige 3 muudetakse ja sõnastatakse järgmiselt : </s></p>
<p><s> “ ( 3 ) Abiraha makstakse töötuna arveloleku ajal üldjuhul kuni 270 päeva . </s> <s> Töötul , kellele töötuskindlustushüvitist maksti lühema perioodi jooksul kui 270 päeva , on õigus abirahale kuni 270 päeva täitumiseni . </s> <s> Abiraha hakatakse arvestama kaheksandast päevast selle määramisest arvates . ” </s> <s> ; </s></p>
<p><s> 5 ) paragrahvi 7 täiendatakse lõikega 4 järgmises sõnastuses : </s></p>
<p><s> “ ( 4 ) Töötu abiraha ei maksta perioodil , mil töötule makstakse töötuskindlustushüvitist töötuskindlustuse seaduse alusel . ” </s> <s> ; </s></p>
<p><s> 6 ) paragrahvi 8 lõikest 1 jäetakse välja sõnad “ ega töötuskindlustuse hüvitisi ” ; </s></p>
<p><s> 7 ) paragrahvi 9 punktid 1-3 muudetakse ja sõnastatakse järgmiselt : </s></p>
<p><s> “ 1 ) kui isik esmakordselt keeldub talle pakutud sobivast tööst - kümneks kalendripäevaks ; </s></p>
<p><s> 2 ) kui isik esmakordselt keeldub tööturukoolitusest , välja arvatud käesoleva seaduse § 10 lõikes 1 loetletud põhjustel - kümneks kalendripäevaks ; </s></p>
<p><s> 3 ) töötu haigestumise korral - arsti väljastatud dokumentide alusel haiguse ajaks , kusjuures töötu riikliku abiraha saamise aeg pikeneb haigusaja võrra . </s> <s> Töötu , kellel puudub sissetulek , võib haiguse aja eest taotleda käesoleva seaduse §-s 12 ettenähtud ühekordset toetust . </s> <s> Sel juhul tema töötu riikliku abiraha saamise aeg ei pikene . ” </s> <s> ; </s></p>
<p><s> 8 ) paragrahvi 11 punktist 1 jäetakse välja sõnad “ ega töötuskindlustushüvitisi ” ; </s></p>
<p><s> 9 ) paragrahvi 15 lõige 1 muudetakse ja sõnastatakse järgmiselt : </s></p>
<p><s> “ ( 1 ) Töötuna arvelevõtmist , töötu riiklikku abiraha , õppestipendiumi või ühekordset toetust teadlikult ebaõigete andmete esitamise teel taotlenud isiku töötuna arvelolek lõpetatakse ning ta kaotab kaheks aastaks õiguse olla tööhõiveametis töötuna arvel . ” </s></p>
<p><s> § 48. </s> <s> Sotsiaalmaksuseaduse muutmine </s></p>
<p><s> Sotsiaalmaksuseaduses ( RT I 2000 , 102 , 675 ; 2001 , 50 , 285 ) tehakse järgmised muudatused : </s></p>
<p><s> 1 ) paragrahvi 2 lõike 1 punkt 2 tunnistatakse kehtetuks ; </s></p>
<p><s> 2 ) paragrahvi 2 lõiget 1 täiendatakse punktiga 8 järgmises sõnastuses : </s></p>
<p><s> “ 8 ) töötuskindlustuse seaduse alusel makstud hüvitistelt . ” </s> <s> ; </s></p>
<p><s> 3 ) paragrahvi 7 lõiget 3 täiendatakse pärast sõnu “ § 6 lõike 1 punktis 6 sätestatud juhul ” sõnadega “ ja töötuskindlustuse seaduses sätestatud töötuskindlustushüvitiselt ” ; </s></p>
<p><s> 4 ) paragrahvi 9 lõike 1 punktis 1 asendatakse sõnad “ ja 6 ” sõnadega “ , 6 ja 8 ” ; </s></p>
<p><s> 5 ) paragrahvi 9 lõige 2 tunnistatakse kehtetuks . </s></p>
<p><s> § 49. </s> <s> Tulumaksuseaduse muutmine </s></p>
<p><s> Tulumaksuseaduses ( RT I 1999 , 101 , 903 ; 2001 , 11 , 49 ; 16 , 69 ; 50 , 283 ) tehakse järgmised muudatused : </s></p>
<p><s> 1 ) paragrahvi 20 täiendatakse lõikega 1 <hi rend="ülaindeks"> 1 </hi> järgmises sõnastuses : </s></p>
<p><s> “ ( 1 <hi rend="ülaindeks"> 1 </hi> ) Tulumaksuga maksustatakse töötuskindlustuse seaduse alusel saadud hüvitised . ” </s> <s> ; </s></p>
<p><s> 2 ) paragrahvi 28 täiendatakse lõikega 3 järgmises sõnastuses : </s></p>
<p><s> “ ( 3 ) Residendist füüsilisel isikul on õigus maksustamisperioodi tulust maha arvata töötuskindlustuse seaduse alusel tasutud töötuskindlustusmaksed . ” </s> <s> ; </s></p>
<p><s> 3 ) paragrahvi 29 lõiget 9 täiendatakse pärast sõna “ haigekassa ” sõnadega “ , Eesti Töötukassa ” ; </s></p>
<p><s> 4 ) paragrahvi 41 punkti 6 sulgudes olevat teksti täiendatakse pärast sõnu “ § 20 lõiked 1 , ” tekstiga “ 1 <hi rend="ülaindeks"> 1 </hi> “ ; </s></p>
<p><s> 5 ) paragrahvi 42 lõiget 1 täiendatakse pärast sõnu “ punktis 6 nimetatud ” sõnaga “ kindlustushüvitistest , ” ; </s></p>
<p><s> 6 ) paragrahvi 42 täiendatakse lõikega 2 <hi rend="ülaindeks"> 1 </hi> järgmises sõnastuses : </s></p>
<p><s> “ ( 2 <hi rend="ülaindeks"> 1 </hi> ) Käesoleva seaduse § 41 punktis 1 nimetatud väljamaksetest arvatakse kinnipeetava tulumaksu arvestamisel maha käesoleva seaduse § 28 lõikes 3 nimetatud töötuskindlustusmakse , kui see makse on kinni peetud enne tulumaksu kinnipidamist . ” </s></p>
<p><s> § 50. </s> <s> Kindlustustegevuse seaduse muutmine </s></p>
<p><s> Kindlustustegevuse seaduse ( RT I 2000 , 53 , 343 ; 2001 , 43 , 238 ; 48 , 268 ) § 7 lõige 1 muudetakse ja sõnastatakse järgmiselt : </s></p>
<p><s> “ ( 1 ) Sundkindlustus on õigussuhe , mis tekib , kui seadus sätestab kohustuse tasuda kindlustusmakseid ja riik või avalik-õiguslik juriidiline isik võtab enesele kindlustusandja kohustused . ” </s></p>
<p><s> § 51. </s> <s> Tööturuteenuse seaduse muutmine </s></p>
<p><s> Tööturuteenuse seaduse ( RT I 2000 , 57 , 370 ) § 8 lõige 4 muudetakse ja sõnastatakse järgmiselt : </s></p>
<p><s> “ ( 4 ) Andmete kandmine registrisse ja andmete saamine registrist toimub vastavalt käesolevale seadusele , andmekogude seadusele , isikuandmete kaitse seadusele , sotsiaalmaksuseadusele , töötu sotsiaalse kaitse seadusele ja teistele õigusaktidele ning riikliku tööotsijate ja tööturuteenuste registri pidamise põhimäärusele , mille kinnitab Vabariigi Valitsus määrusega . ” </s></p>
<p><s> § 52. </s> <s> Seaduse rakendamine </s></p>
<p><s> ( 1 ) Vabariigi Valitsus nimetab töötukassa kaks nõukogu liiget hiljemalt 2001. aasta 1. novembriks . </s> <s> Eesti Tööandjate ja Tööstuse Keskliit nimetab töötukassa nõukogu kaks liiget hiljemalt 2001. aasta 1. novembriks . </s> <s> Eesti Ametiühingute Keskliit ja Teenistujate Ametiliitude Organisatsioon nimetavad kumbki töötukassa nõukogu ühe liikme hiljemalt 2001. aasta 1. novembriks . </s></p>
<p><s> ( 2 ) Töötukassa nõukogu teeb sotsiaalministri kaudu Vabariigi Valitsusele ettepaneku töötukassa põhikirja kehtestamiseks hiljemalt 2001. aasta 1. detsembril . </s> <s> Vabariigi Valitsus kehtestab töötukassa põhikirja määrusega hiljemalt 2001. aasta 15. detsembril . </s></p>
<p><s> ( 3 ) Sotsiaalminister kehtestab töötuskindlustushüvitise taotlemise avalduse vormi , avaldusele kantavate andmete loetelu ning avaldusele lisatavate dokumentide loetelu määrusega hiljemalt 2001. aasta 15. detsembril . </s></p>
<p><s> ( 4 ) Töötukassa nõukogu nimetab töötukassa juhatuse liikmed ametisse ja sõlmib juhatuse liikmetega ametilepingu hiljemalt 2001. aasta 1. detsembril . </s> <s> Juhatuse liikmete volitused tekivad seaduse jõustumisest . </s></p>
<p><s> ( 5 ) Töötukassa nõukogu kehtestab käesoleva seaduse § 28 lõike 2 punktides 5 ja 7 sätestatud dokumendid hiljemalt 2002. aasta 1. juunil . </s></p>
<p><s> ( 6 ) Kindlustatu töötuskindlustusmakse määr aastal 2002 on 1 protsent käesoleva seaduse §-s 40 nimetatud summadelt . </s> <s> Tööandja töötuskindlustusmakse määr aastal 2002 on 0,5 protsenti käesoleva seaduse §-s 40 nimetatud summadelt . </s></p>
<p><s> ( 26.09.2001 jõust.01.01.2002 - RT I 2001 , 82 , 488 ) </s></p>
<p><s> ( 7 ) Käesoleva seaduse § 5 punktides 2 ja 3 nimetatud hüvitisi makstakse alates 2003. aasta 1. jaanuarist . </s></p>
<p><s> § 53. </s> <s> Seaduse jõustumine </s></p>
<p><s> ( 1 ) Käesolev seadus jõustub 2002. aasta 1. jaanuaril . </s></p>
<p><s> ( 2 ) Käesoleva seaduse § 48 punktid 1 ja 5 jõustuvad 2003. aasta 1. jaanuaril . </s></p></div1>
    </body>
  </text>
</TEI>
</teiCorpus>
</teiCorpus>
