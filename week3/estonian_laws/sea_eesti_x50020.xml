<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Ülevaade Vabariigi Valitsusele autoriõigusealasest olukorrast Eesti Vabariigis ( juuni 2000 ) ( aprill 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Ülevaade Vabariigi Valitsusele autoriõigusealasest olukorrast Eesti Vabariigis ( juuni 2000 ) ( aprill 2001 )  </head>
<p><s> ÜLEVAADE VABARIIGI VALITSUSELE AUTORIÕIGUSEALASEST OLUKORRAST EESTI VABARIIGIS </s></p>
<p><s> Autoriõiguse asjatundjate komisjon </s></p>
<p><s> Kultuuriministeerium </s></p>
<p><s> Juuni , 2000 </s></p>
<p><s> SISSEJUHATUS </s> ...... <s> 3 </s></p>
<p><s> I ÜLEVAADE HETKEOLUKORRAST NING ESILEKERKINUD PROBLEEMID </s></p>
<p><s> 1.1. </s> <s> Seadusandlus </s> ....... <s> 4 </s></p>
<p><s> 1.1.1. </s> <s> Kehtivad seadused ja Vabariigi Valitsuse õigusaktid </s> .... <s> 4 </s></p>
<p><s> 1.1.2. </s> <s> Seaduseelnõud ... </s> <s> 5 </s></p>
<p><s> 1.2. </s> <s> Seaduste rakendamine ... </s> <s> 6 </s></p>
<p><s> 1.2.1. </s> <s> Politsei tegevus </s> ....... <s> 9 </s></p>
<p><s> 1.2.2. </s> <s> Tolli tegevus </s> .... <s> 10 </s></p>
<p><s> 1.2.3. </s> <s> Kohtute tegevus </s> ........ <s> 11 </s></p>
<p><s> II ETTEPANEKUD VABARIIGI VALITSUSELE </s></p>
<p><s> 2.1. </s> <s> Seadusandlus ... </s> <s> 12 </s></p>
<p><s> 2.2. </s> <s> Seaduste rakendamine </s> ....... <s> 13 </s></p>
<p><s> KOKKUVÕTE </s> ...... <s> 15 </s></p>
<p><s> LISAD : </s></p>
<p><s> 1 ) Eesti Konjunktuuri Instituudi poolt läbi viidud elanike küsitlus “ Piraat muusikakassettide , CD-de , videote ja arvutitarkvara osakaal elanike ostudes ja elanike hinnang antud toodete turule ( hinnad , toodete päritolu , ostukohad , suhtumine ) ” ( Tallinn , veebruar 2000 ) </s></p>
<p><s> 2 ) Eesti Konjunktuuri Instituudi poolt läbi viidud elanike küsitluse tulemused “ Piraattoodangu osakaal elanike salvestiste ostudes ja video- ning fonoteekides ” ( Tallinn , 2000 ) </s></p>
<p><s> SISSEJUHATUS </s></p>
<p><s> Kultuuriministeeriumi juurde moodustatud autoriõiguse asjatundjate komisjon on oma loomisest möödunud aasta jooksul aktiivselt tegutsenud ning endale seadusega pandud ülesandeid täitnud . </s> <s> Koosolekuid on 2000. aasta jooksul seni toimunud 3 : 28. jaanuaril , 22. märtsil ja 9. mail . </s> <s> Samuti on toimunud mitmeid arutelusid , kus konkreetsete avalduste alusel algatatud juhtumeid on lahendanud komisjoni liikmetest moodustatud väiksemad töögrupid . </s> <s> Komisjoni liikmete initsiatiivil on toimunud ka erinevaid teemasid puudutavaid kohtumisi - näiteks 25. mail 2000. aastal toimus Kultuuriministeeriumi ruumes internetipiraatlusealane kohtumine , kuhu olid kutsutud suuremad teenusepakkujad . </s> <s> 26. mail toimus aga piraatluseteemaline ümarlaud Tallinna Linnavalitsuse , Tallinna Linnavolikogu , Mustamäe Linnaosa Valitsuse , Kesklinna Linnaosa Valitsuse , politsei ( Politseiamet , Tallinna Politseiprefektuur ) ning autoriõiguse komisjoni liikmete osavõtul . </s> <s> On juba toimunud ja planeeritakse ka lisaks mitmeid autoriõigusealaseid seminare , millede ettevalmistamise ja läbiviimisega on tihedalt seotud ka komisjoni liikmed . </s></p>
<p><s> Komisjon on saanud 2000. aasta jooksul täiendust ka ühe liikme võrra - Vabariigi Valitsuse 28. märtsi 2000. a. korraldusega nr 242-k “ Vabariigi Valitsuse 1. juuni 1999. a. korralduse nr 646-k “ Autoriõiguse asjatundjate komisjoni moodustamine ” muutmine ” ( RTL 2000 , 40 , 580 ) nimetati komisjoni liikmeks Eesti Audiovisuaalautorite Liidu juhatuse liige Allen-Illimar Putnik . </s></p>
<p><s> Sama Vabariigi Valitsuse korraldusega tehti veel üks muudatus , mis komisjoni tööd efektiivsemalt korraldada aitab - seniste Vabariigi Valitsusele esitatava ülevaate tähtaegadeks ( iga aasta I ja IV kvartalis ) on nüüd iga aasta II ja IV kvartal , s.t. ei ole kohustust esitada praktiliselt kahte ülevaadet järjest . </s></p>
<p><s> Käesoleva materjali näol on tegemist autoriõiguse asjatundjate komisjoni teise ülevaatega Vabariigi Valitsusele , mille eesmärgiks on põhiliselt kajastada 2000. aasta I poolaastal toimunud muudatusi ja arenguid autoriõigusealases olukorras Eestis . </s></p>
<p><s> I ÜLEVAADE HETKEOLUKORRAST NING ESILEKERKINUD PROBLEEMID </s></p>
<p><s> 1.1. </s> <s> Seadusandlus </s></p>
<p><s> 1.1.1. </s> <s> Kehtivad seadused ja Vabariigi Valitsuse õigusaktid . </s></p>
<p><s> Kuna autoriõiguse asjatundjate komisjoni eelmises ülevaates Vabariigi Valitsusele anti küllaltki põhjalik ülevaade praktiliselt kõigist olulisematest Eestis autoriõigust ning autoriõigusega kaasnevaid õigusi reguleerivatest õigusaktidest , siis käesoleva dokumendiga kajastatakse vaid 2000. a. I poolaastal toimunud arenguid . </s></p>
<p><s> 1. “ Autoriõiguse seadusesse ” ( RT 1992 , 49 , 615 ; RT I 2000 , 16 , 109 ) tehti viimased muudatused 9. detsembril 1999. a. , kui Riigikogu võttis vastu “ Autoriõiguse seaduse ja sellega seonduvate seaduste muutmise seaduse ” ( RT I 1999 , 97 , 859 ) . </s> <s> Tänaseks on nimetatud muudatused ka jõustunud ning võib öelda , et 6. jaanuarist 2000. a. alates kehtib Eestis praktiliselt kõiki rahvusvahelisi autoriõigusealaseid norme täitev ja ka Euroopa Liidu direktiividega harmoniseeritud “ Autoriõiguse seadus ” . </s></p>
<p><s> 2. </s> <s> 9. detsembril 1999. a. ratifitseeris Riigikogu samuti teose esitaja , fonogrammitootja ja ringhäälinguorganisatsiooni kaitse rahvusvahelise konventsiooni ( RT II 1999 , 27 , 165 ) . </s> <s> Eesti suhtes jõustus see olulisim rahvusvaheline autoriõigusega kaasnevaid õigusi reguleeriv dokument ( nimetatud ka Rooma 1961. a. konventsiooniks ) 28. aprillil 2000. a. </s></p>
<p><s> 3. </s> <s> Oma 9. detsembri 1999. a. istungil ratifitseeris Riigikogu ka fonogrammitootjat fonogrammi loata paljundamise vastu kaitsva konventsiooni ( RT II 1999 , 27 , 166 ) . </s> <s> Nimetatud konventsioon ( Genfi 1971. a. konventsioon ) jõustus Eesti suhtes 28. mail 2000. a. </s></p>
<p><s> 4. </s> <s> Autoriõiguse asjatundjate komisjoni moodustanud Vabariigi Valitsuse korraldusse on tehtud muudatusi - seda Vabariigi Valitsuse 28. märtsi 2000. a. korraldusega nr 242-k “ Vabariigi Valitsuse 1. juuni 1999. a. korralduse nr 646-k “ Autoriõiguse asjatundjate komisjoni moodustamine ” muutmine ” ( RTL 2000 , 40 , 580 ) . </s> <s> Autoriõiguse seadusesse tehtud ning 15. veebruaril 1999. a. jõustunud muudatuste alusel ( § 87 lg 1 ) moodustati 1999. a. autoriõiguse asjatundjate komisjon ( Vabariigi Valitsuse 1. juuni 1999. a. korraldus nr 646-k ) . </s> <s> Uued muudatused autoriõiguse seadusesse jõustusid k.a. algul ( 06.01.2000 ) ning nende kohaselt täpsustati ka autoriõiguse komisjoni puudutavaid sätteid . </s> <s> Korralduse punkti 4 ( eelnõu punkt 2 ) on muudetud tulenevalt komisjoni töö parema ja efektiivsema organiseerimise vajadusest . </s> <s> Autoriõiguse seaduses on sätestatud , et komisjon esitab Vabariigi Valitsusele kaks korda aastas ülevaate olukorrast autoriõiguse ja autoriõigusega kaasnevate õiguste kaitse taseme vastavusest Eesti Vabariigi poolt võetud rahvusvahelistele kohustustele ning autoriõigusaktide kohaldamise praktikast , esitades vajaduse korral samas ettepanekuid sellealase tegevuse tõhustamiseks ( § 87 lg 3 ) . </s> <s> Komisjoni moodustanud Vabariigi Valitsuse 1. juuni 1999. a. korraldusega nr 646-k oli pandud nimetatud kohustuse täitmiseks iga aasta esimene ja neljas kvartal , s.t. esitada oleks tulnud praktiliselt kaks ülevaadet järjest ( 31. detsembriks ja järgmise aasta 31. märtsiks ) . </s> <s> See ei oleks jätnud aega komisjoni poolt tehtud ettepanekute konkretiseerimiseks ega vajalike eelnõude korrektseks ja läbimõeldud väljatöötamiseks . </s> <s> Samuti ei toimu paari kuu jooksul eeldatavasti suuri ja põhimõttelisi muudatusi üleüldises autoriõigusealases olukorras , mis vajaksid põhjalikku analüüsi Vabariigi Valitsusele esitatavas ülevaates . </s> <s> Seega oli otstarbekam panna ülevaadete esitamise tähtaegadeks iga aasta teine ja neljas kvartal , kuna pooleaastaste vahedega esitatavad dokumendid saavad arvatavasti olema sisukamad ja põhjalikumad , kui põhimõtteliselt järjestikku esitatavad . </s> <s> Samuti on nimetatud komisjoni liikmeks mittetulundusühingu Eesti Audiovisuaalautorite Liidu juhatuse liige Allen-Illimar Putnik ( korralduse eelnõu punkt nr 3 ) . </s> <s> Vabariigi Valitsuse 1. juuni 1999. a. korralduse nr 646-k vastuvõtmise ajaks ei olnud vastav audiovisuaalautoreid esindav organisatsioon veel loodud ( ühing registreeriti 1999. a. augustis ) . </s> <s> Autoriõiguse asjatundjate komisjoni idee on võimalikult laiapõhjaline esindatus erinevate kollektiivse esindamise organisatsioonide poolt , seega peame otstarbekaks kaasata nimetatud komisjoni ka audiovisuaalsete teoste autorite esindaja . </s></p>
<p><s> 1.1.2. </s> <s> Seaduseelnõud </s></p>
<p><s> Komisjoni poolt Vabariigi Valitsusele esitatava ülevaate üheks eesmärgiks on ettepanekute esitamine autoriõigusealases olukorra parandamiseks ka seadusandluse tasemel . </s> <s> Eelmine ülevaade esitati Vabariigi Valitsusele 1999. a. 30. detsembril ning dokumenti arutati Vabariigi Valitsuse 18. jaanuari 2000. a. istungil nr 3. </s> <s> Tulenevalt nimetatud istungi protokolli päevakorrapunkti nr 2 alapunktist 2 tehti Kultuuriministeeriumile koos Justiitsministeeriumiga , Siseministeeriumiga , Majandusministeeriumiga ja Rahandusministeeriumiga ülesandeks töötada ( lähtudes nimetatud ülevaatest ) välja konkreetsed ettepanekud kehtivatesse õigusaktidesse muudatuste tegemise kohta . </s> <s> Tänaseks on põhiliselt nimetatud ministeeriumite komisjoni töös osalevate esindajate ning teiste komisjoni liikmete poolt välja töötatud ka “ Autoriõiguse seaduse muutmise seaduse ” eelnõu . </s> <s> Eelnõu on kooskõlastusringi läbinud ( Majandus- , Rahandus- , Sise- ja Justiitsministeerium ) ning Riigikantseleile esitatud Kultuuriministeeriumi 01.06.2000. a. kirjaga nr 3-6/2496 . </s> <s> Nimetatud eelnõu on välja töötatud mõningate autoriõiguse seaduse rakendamise praktikas esilekerkinud probleemide lahendamiseks . </s> <s> Vabariigi Valitsusele esitatud ülevaade sisaldas ka mitmeid ettepanekuid protsessinormide muutmise ja täiendamise kohta . </s> <s> Läbirääkimistel Justiitsministeeriumi esindajatega selgus siiski , et kuna ettevalmistamisel on mitmed uued seadustikud ( uus tsiviilkohtupidamise seadustik , väärteomenetluse seadustik jne ) , kus need probleemid saavad lahendatud , siis ei ole hetkel otstarbekas hakata kehtivatesse protsessinormidesse muudatusi tegema . </s> <s> Seetõttu ongi tegemist eelnõuga , millega planeeritakse muudatusi vaid autoriõiguse seadusesse , et nende kaudu seadusi rakendavate institutsioonide tööd veelgi tõhustada . </s> <s> Eelnõuga tehakse autoriõiguse seadusesse muudatusi kolmes põhilises probleemküsimuses : </s></p>
<p><s> 1 ) rahamärkide kujunduse autorikaitse ; </s></p>
<p><s> 2 ) teoste levitamisega seonduv ; </s></p>
<p><s> 3 ) piraatkoopia ladustamise , hoidmise või edasitoimetamise kvalifitseerimine haldusõigusrikkumisena . </s></p>
<p><s> 2. “ Intellektuaalset omandit rikkuva kauba sisse- ja väljavedu tõkestamise seaduse ” eelnõu on tänaseks päevaks Rahandusministeeriumi poolt välja töötatud . </s> <s> Tegemist on eelnõuga , mis peaks Eesti tollikontrolli teostamise spetsiifikat arvestades üle võtma võltsitud ja piraatkaupade sisse- ja väljavedu reguleeriva Nõukogu määruse ( EÜ ) nr 3295/94 . </s> <s> Eelnõu on hetkel kooskõlastusringil , kuid ministeeriumitesse saabunud kujul eelnõud lõplikult heaks kiita ei ole veel võimalik . </s> <s> Nagu nimetatud teema juures ka eelmises ülevaates sai mainitud , ei saa muidugi mööda vaadata ka Euroopa Liidu ja ka TRIPS-lepingu nõuetest , mis sätestavad menetluse õiguste valdaja avalduse alusel , kuid eelnõu niisugusel kujul vajab veel põhjalikumat läbitöötamist . </s> <s> EL nimetatud määruse rakendamine nimetatud kujul tekitaks asjatuid arusaamatusi ning võib seega viia piraatlusevastase võitluse nõrgenemisele ning pärsiks tolli initsiatiivi piraattoodangu tõkestamisel piiril . </s></p>
<p><s> 3. </s> <s> Eelmises komisjonipoolses ülevaates sai suure probleemina nimetatud haldusõiguserikkumise asjas määratava karistuse tähtaega e. kahte ( 2 ) kuud ei saa kuidagi pidada piisavaks ajaks , mille jooksul karistuse peab määrama . </s> <s> Nimetatud küsimus on leidnud lahenduse Riigikogu menetluses olevas “ Haldusõiguserikkumiste seadustiku , kriminaalkoodeksi , kriminaalmenetluse koodeksi ja tolliseaduse muutmise seaduse ” eelnõus ( eelnõu 33-SE ) . </s> <s> Eelnõu § 2 kohaselt muudetakse ka “ Haldusõiguserikkumiste seadustiku ” paragrahvi 30 ning haldusõiguserikkumise aegumise tähtajad on määratud sõltuvalt rikkumise eest ettenähtud karistusest ja pikenevad seaduse jõustumisel järgmiselt : </s></p>
<p><s> “ ( 1 ) Kedagi ei tohi haldusõiguserikkumise toimepanemise eest karistada , kui haldusõiguserikkumise toimepanemisest kuni otsuse tegemiseni on möödunud järgmised tähtajad : </s></p>
<p><s> 1 ) üks aasta haldusõiguserikkumise toimepanemisest , mille eest seaduses on karistusena ette nähtud füüsilisele isikule ainult rahatrahv mitte üle saja päevapalga või juriidilisele isikule rahatrahv mitte üle viiekümne tuhande krooni ; </s></p>
<p><s> 2 ) kaks aastat haldusõiguserikkumise toimepanemisest , mille eest seaduses on karistusena ette nähtud füüsilisele isikule ainult rahatrahv üle saja päevapalga või lisaks rahatrahvile eriõiguste äravõtmine või haldusarest või juriidilisele isikule rahatrahv üle viiekümne tuhande krooni . ” </s></p>
<p><s> Eelnõu II lugemine Riigikogus katkestati ning muudatusettepanekute esitamise ajaks määrati 11. mai 2000. a. </s></p>
<p><s> 1.2. </s> <s> Seaduste rakendamine </s></p>
<p><s> 2000. aasta jooksul on seni märgata ka teatud arengut seaduste rakendamise osas . </s> <s> Siiski on ja arvatavasti ka jääb see osa autoriõigusealasest temaatikast veel mõneks ajaks olulisimaks probleemiks . </s> <s> Üheks tähtsaimaks initsiatiiviks abistamaks seadusi rakendavaid institutsioone on erinevate koolituste ja seminaride läbiviimine . </s> <s> Käesoleva aasta jooksul on põhiliselt küll välisabiprogrammide raames läbi viidud mitmeid vastavaid üritusi erinevatele sihtgruppidele . </s> <s> Näiteks 28. märtsil toimus autoriõigusealane seminar autoriõiguse komisjoni liikmetele ning erinevate teemaga kokku puutuvate ministeeriumite ametnikele . </s> <s> 15 ja 16 mail viidi läbi autoriõigusega kaasnevaid õigusi käsitlev seminar esitajatele , fonogrammitootjatele ja ringhäälinguorganisatsioonidele . </s> <s> Nende seminaride sihtgruppide näol polnud niivõrd tegemist seadusi rakendavate institutsioonidega , kuid kõigil tasanditel on sellealane temaatika seni vähe käsitlemist ja tutvustamist leidnud . </s> <s> Seega saab mainitud üritusi kindlasti nimetada vajalikeks ja kordaläinuteks . </s> <s> Mis puudutab aga konkreetselt politseid , tolli , kohtunikke ja prokuröre , siis näiteks 10-12 mail 2000. a. korraldas EAKO nn “ Tollituuri ” , mis hõlmas endas Pärnu ( Edela ) , Võru ( Kagu ) ja Narva ( Kirde ) tolliinspektuure . </s> <s> Koolitusel osales igast inspektuurist ligikaudu 30 osavõtjat ning põhiteemaks oli piraatkoopiate eristamine ( film , muusika , interaktiivsed mängud ) ja loa olemasolu kontrollimine piiril . </s> <s> Üks seminar neile sihtgruppidele on planeeritud ka 20. ja 22. juunile 2000. aastal . </s> <s> Esimese päeva koolitus on mõeldud politsei- ja tolliametnikele , teine päev kohtunikele ja prokuröridele . </s> <s> Tegemist on küllaltki praktilise suunitlusega seminariga , kus lektoriteks on autoriõigusealase temaatikaga igapäevaselt oma töös kokku puutuvad spetsialistid , kes on kõik ühtlasi ka autoriõiguse asjatundjate komisjoni liikmed . </s> <s> Selle seminari näol on järjekordselt tegemist Phare 4MEUR projekti raames esitatud koolitustaotlusega , kuid erinevaid õigustevaldajate gruppe esindavate organisatsioonide initsiatiivil saavad koolitusprojektid kindlasti jätkuma . </s></p>
<p><s> Üheks viimasel ajal päevakorrale tõusnud oluliseks teemaks on ka autoriõiguste ja autoriõigustega kaasnevate õiguste rikkumine internetis . </s> <s> Autoriõiguste rikkumine ja piraatkoopiate müügilepakkumine internetis on sagenenud , mis on ka üheks paratamatuks tagajärjeks tänavapiraatluse tõkestamisele . </s> <s> Kultuuriministeeriumi egiidi all toimub interneti asjatundjatega koostööprotsess , mis on tervitatav ja mille jätkamiseks on põhilist initsiatiivi üles näidanud Eesti Autoriõiguste Kaitse Organisatsioon ( EAKO ) ja Eesti Fonogrammitootjate Ühing ( EFÜ ) . on Eesti Autoriõiguste Kaitse Organisatsioon ( EAKO ja EFÜ ) väga huvitatud . </s> <s> 25. mail 2000. a. toimus esimene kohtumine õigustevaldajate esindajate ( EFÜ ja EAKO ) ning suuremate teenusepakkujate ja internetikaubamajade esindajate vahel . </s> <s> Kohtumisel lepiti põhimõtteliselt kokku edasises koostöös ning ( lähtudes maikuus 2000 Euroopa Liidu Nõukogu ja Parlamendi poolt vastu võetud uue direktiivi nõuetest ) hakatakse välja töötama koostöömemorandumit . </s></p>
<p><s> Eelmainitud koostöö võimaldab riigil vältida oletatavaid kulutusi , mis tekkiksid juhul kui internet jääks stiihiliseks keskkonnaks väljaspool täitevvõimu vaatevälja . </s></p>
<p><s> Vääriks tutvustamist ka veel üks Kultuuriministeeriumi ja Majandusministeeriumi tellimisel toimunud uurimustöö - nimelt Phare projekti “ Support to European Integration Process ” ( No 99/C/62 ) raames viis Eesti Konjunktuuri Instituut ( EKI ) läbi uurimuse “ Piraat muusikakassettide , CD'de , videote ja arvutitarkvara osakaal elanike ostudes ja elanike hinnang antud toodete turule ( hinnad , toodete päritolu , ostukohad ) ” . </s> <s> Tänaseks päevaks on EKI lõpetanud ka uuringu analüüsi tegemise ning seda tutvustati 31. mail 2000. a. erinevatele asjaosalistele ( Majandus- , Rahandus- ja Kultuuriministeeriumi esindajad , samuti oli kutsutud õigustevaldajate ja maaletoojate esindajaid ) . </s> <s> Tegemist oli ulatuslikuma uuringu esimese etapiga e. elanike küsitlusega . </s> <s> Uurimistöö püüab kaasa aidata ülevaate loomisele salvestustoodete piraatkaubanduse ulatusest Eestis ning on suunatud intellektuaalse omandi kaitse tugevdamisele ja võitluse tõhustamisele salvestiste salakaubanduse vastu . </s></p>
<p><s> Rõhutamist vajab , et selle etapi tulemused kajastavad elanike hinnanguid piraatkaubanduse leviku osas . </s> <s> Küsitletute eksperthinnangul ehk nende arvamusel “ teiste kohta ” ostab 38% eestimaalasi helikassette piraattoodetena . </s> <s> Sama näitaja CD-plaatide osas on 43% , videokassettide osas 42% ja arvutitarkvara osas 40% . </s> <s> Tootjate ja esindusorganisatsioonide arvates ei pruugi aga uuringus kajastatavad andmed olla lõpuni tegelikkusele vastavad . </s> <s> Tootjate hinnangul võib opereerida järgnevate andmetega - 60% pakutavast muusikast , 70% videotest ning 72% arvutitarkvarast . </s> <s> Seega on vahe elanike ja tootjate hinnangu vahel küllaltki suur . </s> <s> Põhjaliku ja erinevatel allikatel põhineva uurimistöö valmimiseks plaanibki EKI jätkata tööd nn tootjauuringuga ning ettevõtete majandusnäitajatest lähtuvatel arvutustel . </s></p>
<p><s> Ära võiks veel mainida jätkuvalt tugevnevat kolmandat sektorit ning nende tihedat koostööd riiklike struktuuridega . </s> <s> Näiteks Eesti Filmilevitajate Liidu baasil loodi äsja uus Eesti Autoriõiguste Kaitse Organisatsioon ( EAKO ) . </s> <s> EAKO esindab meelelahutusäris tegutsevaid ettevõtjaid , kes kasutavad autoriõigusega kaitstud teoseid ( filmi- ja fonogrammitootjad , kes on autoriõigusega kaasnevate õiguste valdajad ) . </s> <s> EAKO egiidi alla on kogunenud kohaliku muusikatootmise enamik ( läbi EFÜ , kes on ka EAKO liige ) . </s> <s> Mis puudutab filmilevi , siis ka selles valdkonnas on enamik turul tegutsevad legaalseid ettevõtteid koondunud EAKO alla ; samuti on näiteks IFPI ( International Federation of the Phonographic Industry ) ja MPA ( Motion Picture Association ) kaudu ollakse seotud ka enamiku Läänes tegutsevate filmi- ja muusikatootjatega . </s></p>
<p><s> On esile kerkinud ka üks praktiline probleem seoses Eesti poolt tehtud reservatsiooniga Rooma konventsiooni artikkel 12 suhtes : </s></p>
<p><s> Hoolimata ligi kaheksa aastat eksisteerinud fonogrammitootjate seaduslikest õigustest , ei toimi tänases Eesti Vabariigis tootjate õiguste teostamine praktiliselt üldse . </s> <s> Fonogrammitootjate õigustele on küll kaitse antud , kuid näiteks tootjate põhiõigus - saada enda poolt toodetud fonogrammi kasutamise eest õiglast tasu - on praktiliselt teostamata . </s> <s> Põhjuseid oli peamiselt kolm : </s></p>
<p><s> 1 ) Tootjate teadmatus oma õigustest . </s></p>
<p><s> 2 ) Tootjaid ühendava organisatsiooni pikaaegne puudumine . </s></p>
<p><s> 3 ) Rooma 1961. aasta konventsiooni ratifitseerimatus . </s></p>
<p><s> Võib öelda , et need üsna olulised tõkked on tänaseks ületatud : </s></p>
<p><s> 1 ) Tootjate teadlikkuse tase oma õiguste olemasolust on märkimisväärselt tõusnud . </s></p>
<p><s> 2 ) On loodud Eesti Fonogrammitootjate Ühing ( 9. märts 1998 ) . </s></p>
<p><s> 3 ) Eesti Vabariik ratifitseeris Rooma konventsiooni 9. detsembril 1999 ( jõustunud 28/04 2000 ) </s></p>
<p><s> Siiski , hoolimata Rooma konventsiooni ratifitseerimisest , on jäänud veel üks tasu kogumist oluliselt takistav tegur ja selleks on eelmainitud konventsiooni artiklile 12 Eesti poolt artiklile 16 tuginedes tehtud reservatsioon . </s> <s> Nimelt otsustas Eesti konventsiooni artiklit 12 välismaiste õiguste valdajate suhtes mitte rakendada , mis teisisõnu tähendab , et kasutajad ei pea välismaistele fonogrammitootjatele ega esitajatele nende fonogrammide kasutamise ( täpsemalt : avaliku esitamise ) eest tasu maksma . </s> <s> Rooma konventsiooniga ühinemise seaduse eelnõu väljatöötamisel püüti konventsiooniga ühinemise kõiki aspekte silmas pidada , võimalike reservatsioonide suhtes sai Eesti tugineda nii välis- kui kohalike ekspertide soovitustele , samuti teiste riikide praktikale . </s> <s> Rooma konventsiooni artiklile 12 on algselt täieliku reservatsiooni teinud 11 liikmesriiki ( s.h. väikeriigid nagu Monaco , Luksemburg jne ) , tänaseks päevaks on see reservatsioon kehtima jäänud kuues ( 6 ) liikmesriigis . </s> <s> Kõigile kogutud andmetele ja kooskõlastusringil kogutud ettepanekutele vastavalt otsustas ka Eesti täieliku reservatsiooni kasuks , millisena Riigikogu konventsiooniga ühinemise seaduse vastu võttis . </s> <s> Eesti Fonogrammitootjate Ühing on aga seisukohal , et praktikas tekitab eelnimetatud reservatsioon olukorra , kus ringhäälingujaamade repertuaaris suureneb välismaise toodangu osakaal ning väheneb kohaliku toodangu oma . </s> <s> Nii tekib situatsioon , kus Eesti muusikat mängitakse vähem , lisaks kaob tootjatel võimalus sõlmida ringhäälingujaamadega hetkel laialt praktiseeritavaid n.ö. bartertehinguid . </s> <s> Tehtud reservatsioon seab õiguste valdajad läbirääkimistes ebakindlale ja oluliselt nõrgemale positsioonile . </s> <s> Samuti muudab see tasu kogumise rahaliselt mõttetuks , kuna eelnimetatud tegevus on suhteliselt kulukas ning omab reaalset väärtust üksnes juhul , kui vastaval organisatsioonil on õigus esindada lisaks kohalikele ka välismaiseid õiguste valdajaid . </s></p>
<p><s> Hoolimata olukorra keerukusest ja tasu kogumise süsteemi ülesehitamise võimatusest antud hetkel , ei ole olukord siiski lootusetu , vaid täiesti parandatav . </s> <s> Nimelt on konventsiooniga ühinenud riikidel võimalus tehtud reservatsioone muuta . </s> <s> Reservatsioonide tagasivõtmine ja muutmine on pikemaajaline protsess , millega tuleb hakata tegelema ja kõiki osapooli hõlmava aruteluga leida võimalus küsimuse lahendamiseks ning tehtud reservatsiooni arvatavaks muutmiseks . </s></p>
<p><s> 1.2.1. </s> <s> Politsei tegevus </s></p>
<p><s> Politsei tegevust 2000. aastal piraatkaubanduse vastu võitlemisel võib nimetada küllaltki aktiivseks . </s> <s> Kõige positiivsema arenguna võib siinkohal ära märkida 2000. aasta maikuus politseipeadirektori asetäitja korraldusega moodustatud töögruppi , kelle põhiülesandeks on intellektuaalse omandi rikkumiste väljaselgitamine , vastavate meetmete rakendamine ( haldus- ja kriminaalmenetluse läbiviimine ) , koostöö organiseerimine jne. </s> <s> Nüüdseks võib küllaltki kindlalt väita , et Kadaka Turg on tuntud juba ka rahvusvahelisel areenil ning seda enam on Tallinna politsei poolt algatatud ettevõtmine kiiduväärt . </s> <s> Kolme nädala jooksul Kadaka Turule ja Merekeskusesse tehtud sagedate reidide tulemusena on ära võetud üle 14 000 võltsimiskahtlusega riideeseme , CD-plaadi , videokasseti , tarkvara . </s> <s> Politsei plaanib tihedaid reide jätkata sügiseni . </s> <s> Niisiis on esimesed sammud Kadaka Turul piraattoodanguga kauplemise likvideerimiseks politsei poolt olnud edukad . </s> <s> Ei saa aga ära unustada ohtu , et organiseeritud kuritegevus üritab võtta revanši kohe , kui politseipoolne tähelepanu nõrgeneb . </s> <s> EAKO hinnangul toimuvad kaubanduses positiivsed muutused ainult sellisel juhul , kui intellektuaalse omandiga seonduv on jätkuvalt politsei huviorbiidis . </s></p>
<p><s> Kadaka Turu alane temaatika oli päevakorras ka autoriõiguse komisjoni initsiatiivil 26. mail 2000. a. toimunud ümarlauakohtumisel . </s> <s> Koosolekul osalesid Tallinna Linnavolikogu , Tallinna Linnavalitsuse , Mustamäe Linnaosa Valitsuse , Kesklinna Linnaosa Valitsuse , Tallinna Politseiprefektuuri ja Politseiameti esindajad ning enamus komisjoni liikmeid . </s> <s> Päevakorras oli piraatkaubandusega seonduvad probleemid ( Kadaka kaubanduskeskus , Merekeskus ) ning nägemus võimalikest lahendustest - seda just läbi kauplemislubade andmise korra Tallinnas . </s> <s> Püüti leida lahendust küsimusele , kas linnaosade poolt ettevõtetele antavate kauplemislubade kaudu oleks võimalik ( politsei tegevusele lisaks ja abiks ) probleemi kontrolli alla saada . </s> <s> Tallinnas reguleerib kauplemislubade andmist Tallinna Linnavalitsuse 29. detsembri 1998. a. määrus nr 84 , millega kinnitati “ Kauplemislubade väljaandmise juhend Tallinnas ” . </s> <s> Juhendi punkti 2.4. alusel on loa väljaandjal tegelikult olemas ka õigus see luba kehtetuks tunnistada . </s> <s> Näiteks lubab punkt 2.4.1. loa väljaandjal kauplemisluba tühistada või kehtetuks tunnistada , loa peatada või lõpetada , kui ei täideta riigi ja Tallinna õigusaktidega kehtestatud nõudeid . </s> <s> Kohtumisel lepiti kokku , et õigustevaldajaid esindavate organisatsioonide kaasabil üritatakse ( enne õigusaktide täiendamist ) kehtivaid sätteid praktikas kasutada ning üritada tegutsemislubade andmise ja kehtetuks tunnistamise kaudu tekkinud olukorda omakorda parandada ( s.h. muusikateoste avaliku esitamisega seonduv ) . </s></p>
<p><s> BSA ( Business Software Alliance ) hinnangul aga on just viimastel kuudel olnud märgata tendentsi , et tarkvarapiraatlusega soovitakse tegeleda üha vähem . </s> <s> Põhjuseid on selleks toodud mitmeid , näiteks : teised prioriteedid ( varavastased kuriteod jms ) , ajanappus jms. asjaolud . </s> <s> Keskkriminaalpolitsei on isegi asunud seisukohale , et nende tegevusega tarkvarapiraatluse vastu võitlemine ei seondu . </s> <s> Politseiprefektuurid on väljendanud oma seisukohti , et nende huviks ei ole tegeleda haldusõiguserikkumise asjadega ( peamine tarkvarapiraatlusega seonduv õigusrikkumine seisnebki aga juriidiliste isikute poolt tarkvara ebaseaduslikus valdamises või kasutamises arvutites ) , vaid kriminaalasjadega . </s> <s> Sama seisukohta on toetanud ka Keskkriminaalpolitsei . </s> <s> Samas ei tunta tegelikult aga huvi ka tarkvarapiraatlusega ja arvutite kasutamisega seotud kuritegude uurimise vastu . </s> <s> Selliseid arvamusi on kahjuks viimasel ajal avaldatud ka ajakirjanduses politseiasutuste endi poolt . </s> <s> Tuleb aga ka arvestada , et politseiametnike koolitus just selles valdkonnas on siiani puudulik , kuid lähemasse tulevikku on juba planeeritud sellealase täiendõppe teostamine . </s></p>
<p><s> Riik peaks siiski pöörama piisavalt tähelepanu sellele , et kõik riigis aset leidvad õiguserikkumised ( nii haldusõiguserikkumised kui kuriteod ) saaksid avastatud , tõkestatud ja süüdlased vastutusele võetud . </s></p>
<p><s> Samas sooviksime aga siiski rõhutada , et üldine olukord autoriõiguste järgimisega on Eestis alates 2000. aasta algusest muutunud mõningal määral paremaks ning seda kindlasti ka politseipoolse tegevuse aktiviseerumisest tulenevalt . </s> <s> Asjaolu , et mõningate autoriõigusealaste rikkumiste puhul nende initsiatiiv on mõningal määral vähenenud , ei vähenda oluliselt tehtud töö tähtsust . </s> <s> Probleemiks on teatud määral senini jäänud Ida-Virumaa , kus näiteks Sillamäel ja Kohtla-Järvel on autoriõiguste kaitsmine jäänud tahaplaanile . </s> <s> Siiski on ka selles piirkonnas 2000. aasta jooksul senisest suuremat tähelepanu pööratud piraatluse probleemi lahendamiseks ( töö tõhustamise näitena võiks tuua KrK § 280 alusel algatatud seitset ( 7 ) kriminaalasja ) . </s></p>
<p><s> 1999. aastal kokku võttis politsei ära 53 052 ühikut piraattooteid ( s.h. audiokassette 2987 , CD-plaate 26 137 , videokassette 18 756 , tarkvara 1261 ) . </s> <s> Autoriõiguselastes rikkumistes koostas politsei 73 protokolli ning algatas 42 kriminaalasja . </s></p>
<p><s> Järgnevalt tooks ära 2000. aasta viie esimese kuu vastava statistika : </s></p>
<p><s> - kontrollitud ettevõtteid ja isikuid 503 </s></p>
<p><s> - avastatud piraattoodangut ( tk ) 34 273 </s></p>
<p><s> sellest : </s></p>
<p><s> - audiokassetid 1122 </s></p>
<p><s> - videokassetid 8502 </s></p>
<p><s> - laserplaadid 18 601 </s></p>
<p><s> - tarkvara 3807 </s></p>
<p><s> - muu ( Nike , Adidas jne ) 998 </s></p>
<p><s> Koostatud HÕS protokolle ( AÕS § 83 ) - 40 ; määratud trahve kohtu poolt 132 570 krooni ulatuses ; algatatud 37 kriminaalasja ( KrK § 278- 3 , § 280- 32 , § 281- 1 , § 283- 1 ) . </s> <s> Tallinnas 17 , Ida-Viru 7 , Narvas 4 , Tartu 3 , Valga 3 , Jõgeva 1 , Lääne 1 , Keskkriminaalpolitsei 1. </s></p>
<p><s> 1.2.2. </s> <s> Tolli tegevus </s></p>
<p><s> Tolli tegevusest , rikkumistest , 1999. a. statistikast on andnud hea ülevaate Rahandusministeeriumi poolt esitatud aruanne tolli tegevuse kohta ( Vabariigi Valitsuse 18. jaanuari 2000. a. istungi protokolli nr 3 päevakorrapunkti 2 alapunkti 3 täitmine ) . </s> <s> Seal kajastatud andmeid ei ole seega mõtet täies mahus siinkohal reprodutseerida . </s> <s> Siiski mõned olulisemad punktid peaks välja tooma . </s></p>
<p><s> Väidetavalt on õigusi rikkuva kauba avastamine täna küllaltki juhuslik , s.t. avastamine sõltub tolliinspektori kogemusest , lojaalsusest ja initsiatiivist , kontaktisiku aktiivsusest jne. </s> <s> Sellest nähtub , et põhiküsimus taandub ikkagi tolliametnike koolitusvajadusele . </s> <s> Tolliameti järelevalveosakonna koolitusspetsialistid on teinud palju tööd tolliametnike koolitamisel , kuid tulemused on Eesti Autoriõiguste Kaitse Organisatsiooni ( EAKO ) hinnangul jäänud kesisteks . </s> <s> EAKO toob positiivse näitena välja Kagu tolliinspektuuri ning avaldab arvamust , et kui toll töötaks intellektuaalse omandi rikkumistega veelgi tõsisemalt , väheneks selle tulemusel koormus teistele ametkondadele . </s></p>
<p><s> 1999. a. kokku avastati juhtumeid 169 , neist õiguste rikkumisi 154 puhul . </s> <s> Piraatkaupa võeti ära 851 ühikut ( muusikat 546 , tarkvara 193 , filmid 112 ühikut ) . </s></p>
<p><s> 2000. a. esimese viie kuuga on Tolliametist saadud informatsiooni põhjal intellektuaalse omandi alased andmed järgmised : </s></p>
<p><s> 1 ) haldusõiguserikkumise menetlusi algatatud 100 ( 5 korral tegemist piraatkoopiatega , ülejäänud võltsitud kauba juhtumid ) ; </s></p>
<p><s> 2 ) kriminaalmenetlusi algatatud ei ole ; </s></p>
<p><s> 3 ) äravõetud kauba kogus kokku ( piraat- ja võltsitud kaup ) - 26 634 ühikut . </s></p>
<p><s> 1.2.3. </s> <s> Kohtute tegevus </s></p>
<p><s> Kohtunike puhulgi on suurimaks probleemkohaks vähene autoriõigusealane koolitus . </s> <s> Analoogselt politsei ja tolli koolitusele hakatakse ka kohtuvõimu täiendamisega aktiivsemalt tegelema . </s></p>
<p><s> Kohtute tegevust käsitlevas peatükis Vabariigi Valitsusele 1999. a. detsembris esitatud ülevaates peatuti pikemalt kahel probleemil - autoriõigusealastes kohtuasjades eksperthinnangu andmist ning halduskaristuse määramiseks sätestatud 2-kuulisel tähtajal . </s> <s> Nagu eespool mainitud , on viimane nimetatud küsimustest juba leidnud lahenduse Riigikogu menetluses olevas “ Haldusõiguserikkumiste seadustiku , kriminaalkoodeksi , kriminaalmenetluse koodeksi ja tolliseaduse muutmise seaduse ” eelnõus ( eelnõu nr 33-SE ) . </s></p>
<p><s> Mis puudutab spetsialisti arvamust , ekspertiisi piraatlusküsimustes , siis “ Autoriõiguse seaduse muutmise seaduse ” eelnõu väljatöötamise käigus arutati nimetatud probleemi seadusandliku lahendamise võimalust . </s> <s> Läbirääkimistel Justiitsministeeriumi karistusõiguse osakonna esindajatega aga ei peetud vastavate muudatuste sisseviimist kehtivatesse õigusaktidesse vajalikuks . </s> <s> Kohtule ei saa ette kirjutada , millise organisatsiooni esindajaid ta kohtuasjas ekspertidena peab kasutama . </s> <s> Siiski on seni kohtud küllaltki paljudel erikonfiskeerimise juhtudel toetunud just esindusorganisatsioonide poolt antud hinnangule . </s> <s> Tegemist võib olla mõnes mõttes kompromissiga kohtu poolt ( saades aru , et praktiliselt on esindusorganisatsioonid praegu kõige kompetentseimad isikud piraattoodete hindamisel ) . </s> <s> Siiski - juhtudel , kui hinnangut andnud ekspert ei ole kannatanute esindajana protsessiosaliseks ( e. ei ole asjast huvitatud pooleks ) , peaks kohtud seda praktikat ka kindlasti jätkama . </s></p>
<p><s> BSA esindaja sõnul on praktikas tekkinud probleeme sellega , milline kohus saadab otsuse erikonfiskeerimise täideviimiseks täitevosakonnale . </s> <s> Kohtute endi poolt on viidatud peamiselt sellele , et seadused ei sätesta seda üheselt . </s> <s> Üldiste põhimõtete kohaselt peaks erikonfiskeerimise otsuse täitmiseks saatma otsuse teinud kohus . </s> <s> Samas on näiteks Tallinna Ringkonnakohus asunud seisukohale , et erikonfiskeerimise otsus , mille nemad on teinud , tuleb täitmiseks saata kas esimese astme kohtu või haldusõiguserikkumise protokolli koostaja enda poolt . </s> <s> Seega tuleks ühe võimalusena kõne alla vastava küsimuse lahendamine Justiitsministeeriumil enda poolt või hoopiski seaduses või mõnes madalamalseisvas õigusaktis fikseerida erikonfiskeerimise otsuse täitmise kord . </s></p>
<p><s> II ETTEPANEKUD VABARIIGI VALITSUSELE </s></p>
<p><s> 2.1. </s> <s> Seadusandlus </s></p>
<p><s> Nagu ka ülaltoodust nähtub , on mitmed esimeses ülevaates esitatud ettepanekud leidnud k.a. I poolaasta jooksul kajastamist kas “ Autoriõiguse seaduse muutmise seaduse ” eelnõus või juba Riigikogu menetluses olevas eelnõus . </s> <s> Samuti langesid esialgsetest plaanidest välja mõningad protsessinorme puudutavad vajalikud sätted , kuna läbirääkimistel Justiitsministeeriumiga ei leidnud need hetkel poolehoidu . </s></p>
<p><s> Järgnevalt lühikokkuvõte sellest , millised 1999. a. detsembris esitatud ülevaate II osa “ Ettepanekud Vabariigi Valitsusele . </s> <s> 2.1. “ Seadusandlus ” ” toodud punktidest on erineval viisil lahenduse leidnud . </s></p>
<p><s> 2.1.1. “ Protsessinormid seoses TRIPS'iga ” ei leidnud ( nagu ülalpool mainitud ) läbirääkimistel Justiitsministeeriumiga lõplikku heakskiitu , kuid uute protsessikoodeksite jõustumisega peaks kõik üles jäänud probleemid saama lahendatud . </s></p>
<p><s> 2.1.2. “ Füüsilisest isikust ettevõtjad ” ( e. kas füüsilisest isikust ettevõtjad peavad saama karistatud kriminaal- või halduskorras ) - seadustesse ei peetud vajalikuks teha sellealaseid muudatusi , kuna JM ekspertide sõnul saab siin olla vaid ühene lahendus - füüsilisest isikust ettevõtja vastutab vaid kriminaalkorras . </s></p>
<p><s> 2.1.3. “ Piraattoodangu hoidmise eest ei saa karistada ” - probleem peaks leidma lahenduse “ Autoriõiguse seaduse muutmise seaduse ” eelnõuga ( § 4 ) . </s></p>
<p><s> 2.1.4. “ Halduskaristuse määramise tähtaeg ” - eelnõu nr 33-SE ( Riigikogu menetluses ) teeb haldusõiguserikkumiste seadustikku vastavad parandused , mille tulemusena pikeneb halduskaristuse määramise tähtaeg . </s></p>
<p><s> 2.1.5. “ Ebaseaduslikult muusikateoseid kasutavad äriühingud ” - kuna tegemist on paljuski teavitamisprobleemiga ning Kultuuriministeeriumis 26. mail 2000. a. toimunud koosolekul , kus viibisid ka Tallina Linnavalitsuse ja Tallinna Linnavolikogu esindajad , saavutati põhimõtteliselt kokkulepe koostööks õiguste valdajate esindajate ( antud juhul Eesti Autorite Ühing ) ja tegutsemislubade väljaandjate ( linnaosa valitsused ) vahel . </s> <s> Jääb ka võimalus , et muudetakse Tallinna Linnavalitsuse 29. detsembri 1998. a. määrust nr 84 , millega kinnitati “ Kauplemislubade väljaandmise juhend Tallinnas ” lisades nende organisatsioonide nimekirja , kellelt peab olema kauplemisloa väljaandmiseks kooskõlastus , ka Eesti Autorite Ühing . </s></p>
<p><s> 2.1.7. “ Ettevõtte ruumidesse sisenemine ning piraattarkvaral olevate andmete kaitse ” - ettevõtte ruumidesse sisenemise korda puudutati ka kohtumisel Justiitsministeeriumiga , kuid sealsed eksperdid ( karistusõiguse osakond ) ei pidanud võimalikuks vastavasisulisi muudatusi kehtivatesse õigusaktidesse teha . </s> <s> Kui jõustub hetkel väljatöötatav “ Väärteomenetluse seadustik ” , siis nimetatud küsimuses peaks tulevikus olema võimalus kasutada ka kõnealuste rikkumiste puhul kriminaalmenetluses kasutatavat läbiotsimist . </s></p>
<p><s> Veel tänini on üleval mõned probleemid , mis vajavad muudatusi õigusaktides . </s> <s> Nagu ka eelmises ülevaates tegelikult nimetati , on praktiliselt kogu seadusandlik baas piraatluse vastu võitlemiseks olemas ning enne järgmiste muudatuste kallale asumist peaks proovima olemasolevaid sätteid kasutada . tõlgendada , ellu rakendada . </s> <s> Siinkohal tooks siiski ( lisaks eelmisest korrast üles jäänud protsessinormidele ) mõned vajakajäämised , mis tulevikus arvatavasti lahendamist vajaksid . </s></p>
<p><s> 2.1.1. </s> <s> Arvutisüsteemi mõiste </s></p>
<p><s> Autoriõiguse seadus võimaldab erikonfiskeerida haldusõiguserikkumise toimepanemise vahendina arvutisüsteemi . </s> <s> Samas ei ole üheski seaduses lahti kirjutatud arvutisüsteemi mõiste . </s> <s> Kuivõrd tegemist on siiski olulise küsimusega ehk milline vara võib kuuluda erikonfiskeerimisele haldusõiguserikkumise asjas , oleks selle täpsustamine ja lahtikirjutamine seaduses hädavajalik . </s></p>
<p><s> 2.1.2. </s> <s> Haldusõiguserikkumise toimepanemise vahendi erikonfiskeerimine sõltumata karistuse kohaldamisest </s></p>
<p><s> Praktikas on kujunenud välja olukord , kus kohtud on leidnud , et asjas menetluse lõpetamisel ja isiku karistusest vabastamisel ei ole võimalik kohaldada õiguserikkumiseks kasutatud tehniliste vahendite jms. erikonfiskeerimist . </s> <s> Selline olukord on lubamatu , sest tihti on tegemist vahenditega , mis on kas kohandatud või mida on otseselt kasutatud õiguserikkumise toimepanemiseks . </s> <s> Samuti on väga sageli tuvastatav haldusõiguserikkumise toimepanemise vahend , kuid erikonfiskeerimist ei kohaldata menetluse lõpetamise ettekäändel . </s> <s> Kohtutel peaks olema vähemalt võimalus ( õigus ) erikonfiskeerida õigustrikkuvaks käitumiseks kasutatud vahendid . </s> <s> Kohtud ise on oma praktikas asunud seisukohale , et juriidilise isiku vastutuse puhul peab selline võimalus olema sätestatud eriseadustes . </s> <s> Sellest tulenevalt peaks autoriõigusega seotud õiguserikkumise asjades haldusõiguserikkumise toimepanemiseks kasutatud vahendite erikonfiskeerimise võimalikkus ( sõltumata karistuse kohaldamisest ) olema fikseeritud autoriõiguse seaduses . </s></p>
<p><s> 2.1.4. </s> <s> Piraatkoopiate saatus , kui süüdistuskokkuvõtet või haldusõiguserikkumise protokolli ei koostata </s></p>
<p><s> Praktikas on tõusetunud küsimus selle kohta , mis juhtub , kui kriminaalasjas süüdistuskokkuvõtet või haldusõiguserikkumise asjas haldusõiguserikkumise protokolli ei koostata , kuid asjas on ära võetud näiteks piraatkoopiad . </s> <s> Kohtud ei võta üldjuhul selliseid asju oma menetlusse , sest puudub protsessuaalne dokument , mille alusel asi kohtunikule lahendamisele saadetakse . </s> <s> Sellest tulenevalt peaks seadus ka sätestama , millise dokumendi alusel ja kes on pädev lahendama vastavaid küsimusi ( näiteks politseiasutuse juht ise võetuse akti alusel vms. ) . </s> <s> Põhimõtteliselt on tegemist ka eelmises ülevaates kirjeldatud probleemiga ( punkti 2.1.1. alapunkti 2 all ) . </s> <s> Probleem ei leidnud kooskõlastatud lahendust läbirääkimistel Justiitsministeeriumiga ning seetõttu peab nimetatud küsimusega veel põhjalikumalt tegelema . </s></p>
<p><s> 2.2. </s> <s> Seaduste rakendamine </s></p>
<p><s> Eelmises ülevaates esitati ettepanekuid ka seaduste rakendamise osas olukorra parandamiseks . </s></p>
<p><s> Seaduste rakendamise osas tehtud ettepanekute täitmisest on siiski raskem anda täpset ülevaadet , kuna tegemist on palju laiemahaardelise probleemistikuga , mille puhul ette võetud meetmete efektiivsus selgub pikema protsessi tulemusel . </s> <s> Seega saab vaid veelkord mainida arvukaid koolitusprogramme ja välisabiprojekte nii erialaspetsialistidele kui ka laiemale üldsusele . </s> <s> Mis puudutab levitalituse koosseisu ( sealhulgas k.a. alguses loodud meedia- ja autoriõiguse osakonna ) täiendamist ( punkt 2.2.3. ) , siis selles osas peaks leevendust tooma aasta 2001 , mil eelarvesse planeeritakse vahendeid kohtade täitmiseks . </s> <s> Mis puudutab punkti 2.2.5 “ Autoriõiguse õpetamine ja uurimistöö ” , siis hetkel on Phare 4 MEUR projekti raames plaan eesti keeles välja anda kõigi autoriõiguse ja autoriõigusega kaasnevate õiguste alaste Eesti välislepingute tekstid ning EL direktiivide tõlked . </s></p>
<p><s> 2.2.1. </s> <s> Üleüldine suhtumine piraatlusse . </s> <s> Politsei puhul selle prioriteediks tõstmine , koolitusvajadus </s></p>
<p><s> Nagu käesolevas ülevaates juba mainitud , saab politsei tegevust piraatluse tõkestamises ning intellektuaalse omandi rikkumistes üldjoontes pidada positiivseks ning on täheldada arengut selles osas . </s> <s> Siiski võib tunda politseipoolse huvi ajutist raugemist sagedaste reidide korraldamises ning see on andnud kohe tagasilöögi - jälle on Kadaka Turul avatud enamus piraattoodanguga kauplevaid bokse . </s> <s> Seega tuleks kindlasti jätkata antud initsiatiiviga , mis ennast tegelikult juba mõne nädalaga on õigustanud ning äsjased arengud on ka kinnitanud , et niipea , kui tähelepanu nõrgeneb , seavad müüjad ennast jälle sisse . </s> <s> Kindlasti tuleb edaspidigi tööd teha piraatlusevastase võitluse prioriteetide hulka tõstmise osas . </s></p>
<p><s> Jätkuvalt on oluliseks osaks seadusi rakendavate institutsioonide koolitamine , mida peaks lisaks juba toimunud ja kindlalt planeeritud üritustele veelgi enam korraldama . </s> <s> Seni on tõhusaks abiks olnud välisabiprogrammide finantsvahendid , samuti on initsiatiivi üles näidanud esindusorganisatsioonid , aga nii Politseiamet , Tolliamet kui Riigikohus peaks ka ise jätkama sellealaste koolituste korraldamist . </s> <s> Mõtlema peaks ka efektiivsemate koostöövõimaluste leidmisele tolli- ja politseistruktuuride vahel , sest kahtlemata jääb tolli vähetõhus töö olulist lisakoormust teistele seadusi rakendavatele institutsioonidele . </s></p>
<p><s> Mis puudutab üleüldist suhtumist , siis sellelgi juhul on vaja jätkata inimeste laialdast informeerimist esmatasandist . </s> <s> Hetkel on järjekordse Phare 4MEUR projekti raames koostamisel informatiivne autoriõigusi ja autoriõigusega kaasnevaid õigusi tutvustav brošüür , kuid sarnane algatus ei saa edaspidi jääda jällegi ainult välisvahendite arvel finantseeritavaks . </s></p>
<p><s> KOKKUVÕTE </s></p>
<p><s> Käesoleva materjali kokkuvõtteks võib öelda , et kuigi praktiliselt kogu töö Eesti autoriõigusealase seadusandluse rahvusvahelisele tasemele viimiseks tehti ära 1998 ja 1999 aasta jooksul , on vastavad muudatused just jõustunud 2000. aastal - 6. jaanuaril jõustusid Euroopa Liidu direktiividel põhinevad muudatused meie “ Autoriõiguse seadusesse ” , 28. aprillist alates on Eesti suhtes kehtiv Rooma 1961. a. konventsioon ning 28. maist alates Genfi 1971. a. konventsioon . </s> <s> Seega võib öelda , et Eestis kehtib nüüdsest praktiliselt kõikidele hetkel jõus olevatele autoriõigusealastele rahvusvahelistele normidele vastav seadusandlus ning samavõrdselt oluline on ka fakt , et oleme nüüdsest ülalnimetatud konventsioonide liikmed ning täidetud on Euroopa Lepingu Artiklist 66 ja lisast IX tulenevad autoriõigusealased kohustused . </s></p>
<p><s> Veel eelnõu staadiumis olevad mõningad seadusemuudatused vähendavad veelgi seni eksisteerivate väiksemate lünkade arvu meie õigusaktides ( jäävad vaid mõned TRIPS-lepingust tulenevad nõuded , mis saavad lahendatud pikemas perspektiivis tulenevalt Justiitsministeeriumis alles valmimisjärgus olevatest uutest protsessikoodeksitest ) . </s> <s> Seega on kogu baas nii politseile , tollile kui ka kohtutele intellektuaalase omandi efektiivseks kaitseks tõepoolest olemas . </s></p>
<p><s> Maikuine initsiatiiv politseipeadirektori korraldusega moodustatud töögrupi poolt tihedate reidide korraldamiseks Kadaka Turule on tõendanud , et tahtmise korral on võimalus piraattoodetega kauplejate tegevuse pärssimiseks ning lõpuks ka piraatkaubanduse likvideerimiseks täiesti olemas . </s> <s> Elu on ka kahjuks näidanud , et aastate jooksul hästi sissetöötanud piraattoodangu pakkumise süsteem saab jalad jälle alla niipea , kui tähelepanu neilt pöörata . </s> <s> Mingil juhul ei saa lubada juba saavutatu käest ära andmist . </s></p>
<p><s> Positiivse tendentsina võib välja tuua asjaolu , et 2000. aasta jooksul on huvi autoriõiguste ja autoriõigusega kaasnevate õiguste vastu suurenenud praktiliselt igal tasemel - tuntakse huvi koolituste ja seminaride vastu , ka ajakirjandus kajastab nimetatud temaatikate sagedamini , kui kunagi varem jne. </s> <s> Järelikult on ka laiema üldsuse poolt hakatud aru saama , et autoriõigusealane temaatika on oluline nii meie siseriiklikul tasandil kui rahvusvaheliste nõudmiste kontekstis . </s> <s> On juba korraldatud ja ka planeerimisel mitmeid seminare ja koolitusi , välisabi projektide raames on plaanis välja anda ka informatiivne brošüür ja mahukam autoriõigusi ja autoriõigusega kaasnevaid õigusi puudutavad Eesti välislepingute tekstid ning EL direktiivide tõlked . </s></p>
<p><s> Margus Allikmaa </s></p>
<p><s> Autoriõiguse asjatundjate komisjoni esimees </s></p>
<p><s> Tulenevalt punktis 1 nimetatud seaduse jõustumisega ning punktis 2 nimetatud Rooma 1961. a. konventsiooni jõustumisega Eesti Vabariigi suhtes on Eesti täitnud Euroopa Lepingu Artiklist 66 ja lisast IX tulenevad autoriõigusealased kohustused . </s></p>
<p><s> <hi rend="ülaindeks"> 2 </hi> Agreement on Trade Related Aspects of Intellectual Property Rights ( vt Maailma Kaubandusorganisatsiooni asutamislepingu lisa 1C ; ilmunud RT II 1999 , 22 , I lisavihik “ Eesti Ühinemine Maailma Kaubandusorganisatsiooniga . </s> <s> Dokumendid ” ) . </s></p>
<p><s> <hi rend="ülaindeks"> 3 </hi> Siin ja edaspidi on Phare 4MEUR projekti puhul viidatud nimetatud projekti toetusel läbi viidavale alaprojektile No 00/C/166 “ Enforcement of EU Intellectual Property Legislation ” </s></p>
<p><s> <hi rend="ülaindeks"> 4 </hi> Euroopa Parlamendi ja Nõukogu direktiiv siseturu elektroonilise kaubanduse teatavate õiguslike aspektide kohta ( European Parliament and Council Directive on Certain Legal Aspects of Electronic Commerce in the Internal Market ) - teenusepakkujaid ja nende vastutust käsitlevad sellest artiklid 12-15 , millist regulatsiooni peakski vastava koostööleppe sõlmimisel arvestama . </s></p>
<p><s> <hi rend="ülaindeks"> 5 </hi> Uurimistöö tulemused juurde lisatud </s></p>
<p><s> <hi rend="ülaindeks"> 6 </hi> Teatud määral on piraatluse uurimisega Eestis tegelenud ka BSA ( Business Software Alliance ) Eesti haru . </s> <s> Tarkvarapiraatluse 72%-line osakaal turu kogumahust on nende hinnangul suuresti BSA korraldatud tarkvara legaliseerimise kampaania ( september-detsember 1999 ) tulemus . </s> <s> Enne kampaania alustamist oli tarkvarapiraatluse osakaal nende hinnangul Eestis 86% ( vt “ Postimees ” 03.02.2000 ) . </s></p>
<p><s> <hi rend="ülaindeks"> 7 </hi> Eesti Päevaleht 06.06.2000 </s></p>
<p><s> <hi rend="ülaindeks"> 8 </hi> andmed on esialgsed ning I poolaasta ametlik statistika on alles koostamisel , seega võivad hilisemad andmed esitatutest mõningal määral erineda . </s></p>
<p><s> <hi rend="ülaindeks"> 9 </hi> Nt koolitus kohtunikele ja prokuröridele 22.06.2000 </s></p>
<p><s> <hi rend="ülaindeks"> 10 </hi> vt punkt 1.1.2. alapunkt 3 käesolevas ülevaates </s></p>
<p><s> <hi rend="ülaindeks"> 11 </hi> vt p 1.1.2. lk 5 </s></p>
<p><s> <hi rend="ülaindeks"> 12 </hi> valdavalt on tegemist BSA ettepanekutega seaduste muutmiseks </s></p></div1>
    </body>
  </text>
</TEI>
</teiCorpus>
</teiCorpus>
