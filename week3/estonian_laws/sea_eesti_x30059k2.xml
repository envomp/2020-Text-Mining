<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Tubakaseadus ( terviktekst mai 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Tubakaseadus ( terviktekst mai 2001 )  </head>
<p><s> Tubakaseadus </s></p>
<p><s> Vastu võetud 19. juunil 2000. a. </s></p>
<p><s> ( RT I 2000 , 59 , 379 ) , </s></p>
<p><s> jõustunud 1. jaanuaril 2001. a. , </s></p>
<p><s> muudetud järgmiste seadustega : </s></p>
<p><s> 17.10.2001 jõust.01.07.2002 - RT I 2001 , 88 , 531 ; </s></p>
<p><s> 18.04.2001 jõust.01.07.2001 - RT I 2001 , 43 , 242. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse reguleerimisala </s></p>
<p><s> Tubakaseadus sätestab nõuded tubakatootele , selle müügipakendile , käitlemisele ja tarbimisele , samuti järelevalve seaduse täitmise üle ning vastutuse seaduse rikkumise eest esmase eesmärgiga tagada inimese tervise kaitse . </s></p>
<p><s> § 2. </s> <s> Mõisted </s></p>
<p><s> Käesoleva seaduse mõistes on : </s></p>
<p><s> 1 ) tubakatoode - suitsetamistubakas , sigaretid , sigarid ja sigarillod , nuusktubakas , närimistubakas ja muud tubakatooted tubakaaktsiisi seaduse ( RT I 1994 , 54 , 901 ; RT I 2001 , 51 , 296 ; 87 , 528 ; 88 , 531 ) mõistes ; </s></p>
<p><s> ( 18.04.2001 jõust.01.07.2001 - RT I 2001 , 43 , 242 ) </s></p>
<p><s> 2 ) suitsuvaba tubakatoode - tubakatoode , mis tarbimisel eesmärgipärasel viisil ei tekita suitsu ; </s></p>
<p><s> 3 ) müügipakend - müügipakend pakendiseaduse ( RT I 1995 , 47 , 739 ; 1997 , 53 , 836 ) mõistes ; </s></p>
<p><s> 4 ) käitlemine - tubakatoote tootmine , pakendamine , hoidmine , ladustamine , edasitoimetamine , sisse- ja väljavedu , müügile pakkumine ning müük või muul viisil tarbijale või teisele käitlejale üleandmine ; </s></p>
<p><s> 5 ) sissevedu - tubakatoote sissevedu Eesti tolliterritooriumile vabasse ringlusse lubamise tolliprotseduuriga tolliseadustiku mõistes ; </s></p>
<p><s> ( 17.10.2001 jõust.01.07.2002 - RT I 2001 , 88 , 531 ) </s></p>
<p><s> 6 ) väljavedu - tubakatoote väljavedu Eesti tolliterritooriumilt ekspordi tolliprotseduuriga tolliseadustiku mõistes ; </s></p>
<p><s> ( 17.10.2001 jõust.01.07.2002 - RT I 2001 , 88 , 531 ) </s></p>
<p><s> 7 ) tootja asukohamaa - riik , kus leidis aset tubakatoote pakendamine müügipakendisse . </s></p>
<p><s> 2. peatükk </s></p>
<p><s> Tubakatoote käitlemine </s></p>
<p><s> § 3. </s> <s> Nõuded müügipakendile </s></p>
<p><s> ( 1 ) Kui tubakatoode on toodetud Eestis või Eestisse sisse veetud , välja arvatud käesoleva seaduse § 8 lõikes 4 toodud juhul , peab käideldava tubakatoote müügipakendile olema trükitud või kinnitatud : </s></p>
<p><s> 1 ) terviseohu hoiatus ; </s></p>
<p><s> 2 ) teave müügipakendis sisalduva tubakatoote kohta ( tubakatoote nimetus , kogus , mentoolisisaldus selle olemasolul ja filtri puudumine sigarettide puhul ) ; </s></p>
<p><s> 3 ) sigarettide puhul nende nikotiini- ja tõrvasisaldus ; </s></p>
<p><s> 4 ) identifitseerimist võimaldav tootepartii number või tootmise kuupäev ; </s></p>
<p><s> 5 ) tootja nimi ja asukohamaa , litsentsi alusel valmistatud tubakatoote puhul täiendavalt litsentsi valdaja nimi ja asukoht ; </s></p>
<p><s> 6 ) muu seadusega kehtestatud märgistus . </s></p>
<p><s> ( 2 ) Käesoleva paragrahvi lõike 1 punktides 1-5 sätestatud kirjed peavad olema sigarettide müügipakendil trükitult . </s></p>
<p><s> ( 18.04.2001 jõust.01.07.2001 - RT I 2001 , 43 , 242 ) </s></p>
<p><s> ( 3 ) Tubakatoote müügipakendil ei tohi kasutada toiduainete ja lastekaupadega sama kaubamärki . </s> <s> Pakendi märgistus ja kuju ei tohi eksitada tarbijat selle sisu suhtes . </s></p>
<p><s> ( 4 ) Kohustuslikele nõuetele mittevastavas müügipakendis tubakatoode kuulub erikonfiskeerimisele . </s></p>
<p><s> ( 5 ) Käesoleva paragrahvi lõikes 4 sätestatu ei kehti füüsilise isiku suhtes , kes hoiab , ladustab või toimetab edasi kohustuslikele nõuetele mittevastavas müügipakendis tubakatoodet enda tarbeks alla olulise koguse . </s> <s> Oluline kogus on kogus , mis ületab tubakaaktsiisi seaduses sätestatud maksuvaba kogust . </s></p>
<p><s> ( 17.10.2001 jõust.01.07.2002 - RT I 2001 , 88 , 531 ) </s></p>
<p><s> ( 6 ) Kui füüsiline isik hoiab , ladustab või toimetab edasi kohustuslikele nõuetele mittevastavas müügipakendis tubakatoodet enda tarbeks olulises koguses , loetakse tema tegevust kohustuslikele nõuetele mittevastavas müügipakendis tubakatoote hoidmiseks , ladustamiseks või edasitoimetamiseks edasiandmise eesmärgil . </s></p>
<p><s> § 4. </s> <s> Terviseohu hoiatus </s></p>
<p><s> ( 1 ) Suitsetatava tubakatoote müügipakendil peab olema terviseohu hoiatuse eestikeelne tekst järgmisel kujul : </s></p>
<p><s> “ SUITSETAMINE KAHJUSTAB TERVIST ! ” . </s></p>
<p><s> ( 2 ) Närimistubakatoote müügipakendil peab olema terviseohu hoiatuse eestikeelne tekst järgmisel kujul : </s></p>
<p><s> “ TUBAKA PRUUKIMINE PÕHJUSTAB VÄHKTÕBE ! ” . </s></p>
<p><s> ( 3 ) Terviseohu hoiatuse tekst peab : </s></p>
<p><s> 1 ) hõlmama vähemalt 4 protsenti sigareti müügipakendi esi- ja tagapinnast ning vähemalt 1 protsent muu tubakatoote müügipakendi kogupinnast ; </s></p>
<p><s> 2 ) asetsema tsellofaan- või kileümbrise all selle olemasolul ; </s></p>
<p><s> 3 ) olema selgelt nähtav , loetav ja kontrastselt eristatav tubakatoote müügipakendi taustast ; </s></p>
<p><s> 4 ) olema paigutatud selliselt , et see ei saaks vigastada pakendi avamisel . </s></p>
<p><s> § 5. </s> <s> Sigarettide tõrva- ja nikotiinisisaldus </s></p>
<p><s> ( 1 ) Sigarettide tõrvasisaldus on anhüdraatse nikotiinivaba suitsu toorkondensaadi sisaldus , mis peab olema väljendatud milligrammides ümardatult lähima täisarvuni eestikeelse tekstina järgmisel kujul : “ tõrva </s> ..... <s> mg ” . </s></p>
<p><s> ( 2 ) Sigarettide nikotiinisisaldus on nikotiinsete alkaloidide sisaldus , mis peab olema väljendatud milligrammides , ümardatult kümnendikeni eestikeelse tekstina järgmisel kujul : “ nikotiini </s> ..... <s> mg ” . </s></p>
<p><s> ( 3 ) Käideldavad sigaretid , välja arvatud käesoleva seaduse § 8 lõikes 4 toodud juhul , ei tohi sisaldada tõrva üle 12 mg ja nikotiini üle 1,2 mg sigareti kohta . </s></p>
<p><s> ( 4 ) Teave sigarettide tõrva- ja nikotiinisisalduse kohta peab hõlmama vähemalt 4 protsenti sigareti müügipakendi külgserva pinnast . </s></p>
<p><s> § 6. </s> <s> Tubakatoote koostise kontroll </s></p>
<p><s> Käideldavate sigarettide , välja arvatud käesoleva seaduse § 8 lõikes 4 toodud juhul , tõrva- ja nikotiinisisalduse mõõtmise korra ja tasumäärad kehtestab sotsiaalminister . </s></p>
<p><s> § 7. </s> <s> Tubakatoote käitlemise tegevusluba </s></p>
<p><s> ( 1 ) Tubakatoote käitlemise tegevusloa ( edaspidi tegevusloa ) eesmärk on tubakatoote turu reguleerimine , ausa konkurentsi ja maksude laekumise tagamine . </s></p>
<p><s> ( 2 ) Tubakatoote tootmine , hulgimüük ning sisse- ja väljavedu on lubatud ainult äriregistrisse kantud ettevõtjal tegevusloa alusel . </s></p>
<p><s> ( 3 ) Tegevusloa liigid on : </s></p>
<p><s> 1 ) tubakatoote tootmise tegevusluba ; </s></p>
<p><s> 2 ) tubakatoote hulgimüügi tegevusluba ; </s></p>
<p><s> 3 ) tubakatoote sisse- ja väljaveo tegevusluba . </s></p>
<p><s> ( 4 ) Tegevusloa annab välja , muudab ja tunnistab kehtetuks majandusminister . </s></p>
<p><s> ( 5 ) Tegevusloa väljaandmine ja muutmine otsustatakse 30 päeva jooksul pärast vastava taotluse esitamist . </s> <s> Lahendist teavitatakse taotluse esitajat . </s></p>
<p><s> ( 6 ) Tegevusloale märgitakse : </s></p>
<p><s> 1 ) tegevusloa registreerimise number ja väljaandmise kuupäev ; </s></p>
<p><s> 2 ) tegevusloa kehtivusaeg ; </s></p>
<p><s> 3 ) tegevusloa saanud ettevõtja nimi ja postiaadress ; </s></p>
<p><s> 4 ) ettevõtja registrikood ; </s></p>
<p><s> 5 ) tegevusloaga lubatud tegevus vastavalt käesolevale seadusele ; </s></p>
<p><s> 6 ) kõikide tootmishoonete ja ladude aadressid ; </s></p>
<p><s> 7 ) viide tegevusloa väljaandnud asutusele ja selle asutuse pitsati jäljend ; </s></p>
<p><s> 8 ) majandusministri või tema ülesandeid täitva ministri nimi ja allkiri . </s></p>
<p><s> § 8. </s> <s> Tegevusloa ulatus </s></p>
<p><s> ( 1 ) Käesoleva seaduse § 7 lõike 3 punktis 1 nimetatud tegevusluba annab ühtlasi õiguse selle loa alusel toodetud tubakatoote hulgimüügiks ja väljaveoks . </s> <s> Käesoleva seaduse § 7 lõike 3 punktis 3 nimetatud tegevusluba annab ühtlasi õiguse selle loa alusel sisseveetud tubakatoote hulgimüügiks . </s></p>
<p><s> ( 2 ) Tegevusluba omav ettevõtja võib tegutseda vaid tegevusloale kantud tegevuskohas . </s> <s> Tegutsemist väljaspool tegevusloale kantud tegevuskohta loetakse tegutsemiseks ilma tegevusloata . </s> <s> Eeltoodu ei kehti hulgimüüja suhtes , kes pakub müügiks või müüb tubakatoodet jaemüüjale viimase tegevuskohas , kui hulgimüüja poolt jaemüügiks pakutava või müüdava tubakatoote ladustamine toimub hulgimüüja tegevusloale kantud tegevuskohas . </s></p>
<p><s> ( 3 ) Kui ettevõtja sama liiki tegevus toimub mitmes tegevuskohas , antakse talle välja üks tegevusluba , kuhu on kantud kõik tegevuskohad . </s></p>
<p><s> ( 4 ) Tegevusloata on lubatud tubakatoote sisse- ja väljavedu vähemalt 18-aastase reisija poolt tollieeskirjades ettenähtud korras ja koguses . </s></p>
<p><s> § 9. </s> <s> Tegevusloa kehtivus </s></p>
<p><s> Tegevusluba antakse välja kuni kolmeks aastaks . </s></p>
<p><s> § 10. </s> <s> Tegevusloa avalikustamine </s></p>
<p><s> Tubakatoote hulgimüügikohas peab asuma nähtaval kohal kehtiv tegevusluba või selle koopia , mille on kinnitanud Majandusministeerium . </s></p>
<p><s> § 11. </s> <s> Tegevusloa väljaandmine </s></p>
<p><s> Tegevusloa saamiseks tuleb selle väljaandjale esitada : </s></p>
<p><s> 1 ) taotlus , milles muu hulgas on kirjas iga tegevuskoha aadress ja antud tegevuse eest vastutava isiku nimi , ametinimetus ning kontaktandmed ; </s></p>
<p><s> 2 ) äriregistrikaardi koopia ; </s></p>
<p><s> 3 ) Maksuameti kohaliku asutuse õiend maksuvõlgnevuste puudumise kohta või tema nõusolek tegevusloa väljaandmiseks , kui ettevõtjal on maksuvõlg ja selle tasumine on ajatatud ning ettevõtja täidab maksuvõla tasumise ajakava , samuti juhul , kui ettevõtja ei ole tegutsenud , kuid on registreeritud maksumaksjate ja maksu kinnipidajate riiklikus registris ; </s></p>
<p><s> 4 ) Päästeameti kohaliku asutuse õiend tootmiseks , samuti tooraine või valmistoodangu ladustamiseks kasutatavate ruumide tuleohutusnõuetele vastavuse kohta - käesoleva seaduse § 7 lõike 3 punktis 1 nimetatud tegevusloa väljaandmisel ; </s></p>
<p><s> 5 ) koopiad dokumentidest , mis kinnitavad tootmiseks kasutatavate ruumide ja tehniliste vahendite kasutamise õigust - käesoleva seaduse § 7 lõike 3 punktis 1 nimetatud tegevusloa väljaandmisel ; </s></p>
<p><s> 6 ) Tolliameti õiend maksuvõlgnevuse puudumise kohta - käesoleva seaduse § 7 lõike 3 punktides 1 ja 3 nimetatud tegevusloa väljaandmisel ; </s></p>
<p><s> 7 ) käidelda soovitava tubakatoote müügipakendi kaubamärgiõiguse nõuetega kooskõlas olevad kavandid - käesoleva seaduse § 7 lõike 3 punktis 1 nimetatud tegevusloa väljaandmisel ; </s></p>
<p><s> 8 ) käidelda soovitava tubakatoote päritolu tõendavate kokkulepete , volikirjade või muude dokumentide koopiad - käesoleva seaduse § 7 lõike 3 punktides 2 ja 3 nimetatud tegevusloa väljaandmisel ; </s></p>
<p><s> 9 ) Tervisekaitseinspektsiooni õiend tootmiseks kasutatavate ruumide ja tehniliste vahendite tervisekaitsenõuetele vastavuse kohta - käesoleva seaduse § 7 lõike 3 punktis 1 nimetatud tegevusloa väljaandmisel ; </s></p>
<p><s> 10 ) riigilõivu tasumist tõendav dokument . </s></p>
<p><s> § 12. </s> <s> Tegevusloa väljaandmisest keeldumine </s></p>
<p><s> Tegevusloa väljaandmisest keeldutakse : </s></p>
<p><s> 1 ) isikule , kelle tegevusluba on tunnistatud kehtetuks käesoleva seaduse § 15 lõike 2 või 3 alusel , kusjuures on keelatud anda välja uut mis tahes liiki tegevusluba ühe aasta jooksul , alates eelmise tegevusloa kehtetuks tunnistamise otsuse jõustumisest ; </s></p>
<p><s> 2 ) kui tegevusloa taotleja ei esita käesoleva seaduse §-s 11 nimetatud dokumente või esitab tegelikkusele mittevastavaid andmeid . </s></p>
<p><s> § 13. </s> <s> Tegevusloa väljaandjale andmete muutumisest teatamise kohustus </s></p>
<p><s> Tegevusloaga lubatud tegevuse eest vastutava isiku nime , ametinimetuse või kontaktandmete muutumisest peab tegevusloa omaja teavitama tegevusloa väljaandjat kirjalikult kümne tööpäeva jooksul . </s></p>
<p><s> § 14. </s> <s> Tegevusloa muutmine </s></p>
<p><s> ( 1 ) Tegevusluba kuulub muutmisele tegevusloa omaja taotluse alusel tegevusloale kantud andmete muutumisel . </s></p>
<p><s> ( 2 ) Tegevusluba omava äriühingu ühinemisel või jagunemisel lähevad tegevusloas ettenähtud õigused äriühingu ühinemisel ühendavale äriühingule ja äriühingu jagunemisel sellele äriühingule , millele jääb jaguneva äriühingu tegevuskoht . </s></p>
<p><s> ( 3 ) Käesoleva paragrahvi lõikes 1 nimetatud juhtudel annab tegevusloa väljaandja lõivuvabalt välja uue sama liiki tegevusloa muudetava tegevusloa kehtivusajaga , kusjuures tegevusloa väljaandjal on õigus nõuda käesoleva seaduse §-s 11 nimetatud asjakohaste dokumentide esitamist . </s></p>
<p><s> ( 4 ) Tegevusloa muutmisest keeldutakse , kui tegevusloa muutmist taotlev ettevõtja ei esita tegevusloa väljaandjale viimase poolt nõutud dokumenti või esitab tegelikkusele mittevastavaid andmeid . </s></p>
<p><s> § 15. </s> <s> Tegevusloa kehtetuks tunnistamine </s></p>
<p><s> ( 1 ) Tegevusloa väljaandja peab tegevusloa tunnistama kehtetuks , kui seda taotleb tegevusloa omaja . </s></p>
<p><s> ( 2 ) Tegevusloa väljaandja võib tunnistada tegevusloa kehtetuks , kui tegevusloa omaja või tema töötaja on tegevusloaga lubatud tegevusalal : </s></p>
<p><s> 1 ) eiranud käesoleva seadusega tubakatootele või selle müügipakendile kehtestatud nõudeid ; </s></p>
<p><s> 2 ) eiranud käesoleva seaduse § 8 lõikes 2 sätestatut ; </s></p>
<p><s> 3 ) eiranud käesoleva seaduse §-s 13 sätestatut ; </s></p>
<p><s> 4 ) eiranud käesoleva seaduse § 17 lõikes 3 sätestatut ; </s></p>
<p><s> 5 ) eiranud maksuseadusi ; </s></p>
<p><s> 6 ) esitanud tegevusloa väljaandmise või muutmise taotlemisel tegevusloa väljaandjale tegelikkusele mittevastavaid andmeid . </s></p>
<p><s> ( 3 ) Täiendavalt käesoleva paragrahvi lõikes 2 sätestatud juhtudele võib tegevusloa väljaandja tunnistada tegevusloa kehtetuks , kui tegevuskohas on hoitud või ladustatud kohustuslikele nõuetele mittevastavas müügipakendis või võltsitud maksumärgiga märgistatud tubakatoodet , sõltumata selle tubakatoote kuuluvusest või kogusest . </s></p>
<p><s> ( 4 ) Otsus tegevusloa kehtetuks tunnistamise kohta tuleb teha viie tööpäeva jooksul vastava taotluse laekumise või muude tegevusloa kehtetuks tunnistamisele viitavate asjaolude teatavaks saamise päevast arvates . </s></p>
<p><s> ( 5 ) Tegevusloa kehtetuks tunnistamise otsus jõustub viiendal päeval selle tegemise päevast arvates . </s></p>
<p><s> ( 6 ) Tegevusloa kehtetuks tunnistamise otsusest teavitatakse tegevusloa omajat , samuti Maksuametit , Tarbijakaitseametit , Politseiametit ja Tolliametit kohe kirjalikult . </s></p>
<p><s> ( 7 ) Tegevusloa kehtetuks tunnistamine laieneb kõigile tegevusloale kantud tegevuskohtadele . </s> <s> Seejuures ei ole oluline , kas tegevusloa kehtetuks tunnistamise aluseks olev õiguserikkumine fikseeriti antud tegevuskohaga seoses või mitte . </s></p>
<p><s> ( 8 ) Tegevusloa kehtetuks tunnistamise korral selle tegevusloa väljaandmisel tasutud riigilõivu osas tagasimakseid ei tehta . </s></p>
<p><s> § 16. </s> <s> Tubakatoote jaemüük </s></p>
<p><s> ( 1 ) Tubakatoote jaemüük on lubatud kohaliku omavalitsuse täitevorgani poolt määratletud asukohas paiknevale jaemüügikohale antud tegutsemisloa ( kauplemisloa ) alusel , millel on märge tubakatoote jaemüügi lubamise kohta . </s></p>
<p><s> ( 2 ) Käesoleva paragrahvi lõikes 1 nimetatud kehtiv kauplemisluba või selle väljaandja poolt kinnitatud koopia peab olema asetatud müügikohas nähtavale kohale . </s></p>
<p><s> ( 3 ) Tubakatoote müügihind peab olema asetatud müügikohas nähtavale kohale koos kaubanäidisega või märgitud menüüsse . </s></p>
<p><s> § 17. </s> <s> Tubakatoote käitlemise nõuded ja piirangud </s></p>
<p><s> ( 1 ) Tubakatoote müük on keelatud : </s></p>
<p><s> 1 ) alla 18-aastasele füüsilisele isikule ( edaspidi alaealisele ) , kusjuures müüjal on sellekohase kahtluse korral kohustus nõuda ostjalt tema isikut tõendava dokumendi esitamist ja keelduda tubakatoote müümisest eelnimetatud dokumendi mitteesitamisel ; </s></p>
<p><s> 2 ) alaealise poolt ; </s></p>
<p><s> 3 ) kui tubakatoote kohta puudub selle tootepartii numbrit või tootmise kuupäeva ja kaubadeklaratsiooni numbrit sisaldav saatedokument ; </s></p>
<p><s> 4 ) müügiautomaadist ; </s></p>
<p><s> 5 ) ruumides ja territooriumil , kus asuvad tervishoiu- , õppe- ja spordiasutused või -rajatised ; </s></p>
<p><s> 6 ) sigarettide puhul väiksemas koguses kui 20 sigaretti mahutavas müügipakendis ; </s></p>
<p><s> 7 ) tükikaupa ( välja arvatud sigarid ) , lahtiselt kaalu järgi või avatud müügipakendist . </s></p>
<p><s> ( 2 ) Alaealisele on keelatud tubakatoote mis tahes viisil pakkumine . </s></p>
<p><s> ( 3 ) Tubakatoote tegevusloa alusel sisse- või väljaveo , samuti hulgimüügi korral tasutakse selle tubakatoote eest ostja pangakontolt müüja pangakontole sularahata arvelduse korras . </s></p>
<p><s> ( 4 ) Suitsuvaba tubakatoote , välja arvatud närimistubaka käitlemine on keelatud . </s></p>
<p><s> ( 5 ) Tubakatoote tootmiseks kasutatavad ruumid ja tehnilised vahendid peavad olema tubakatoote tootja ainukasutuses . </s></p>
<p><s> ( 6 ) Keelatud on sisse vedada tubakatooteid , mille müügipakendilt on eemaldatud või rikutud algne tootjapoolne kile- või tsellofaanümbris . </s></p>
<p><s> ( 7 ) Tubakatoodet tohib müügile võtta vaid kehtivat tegevusluba omavalt ettevõtjalt . </s></p>
<p><s> ( 8 ) Tubakatoote sisse- või väljaveo kohta koostatavas kaubadeklaratsioonis peab olema lisaks muudele õigusaktides sätestatud nõuetele märgitud selle tubakatoote tootepartii number või tootmise kuupäev , samuti tubakatoote nimetus . </s></p>
<p><s> 3. peatükk </s></p>
<p><s> Suitsetamiskohtadele esitatavad nõuded </s></p>
<p><s> § 18. </s> <s> Suitsetamise piirangud </s></p>
<p><s> ( 1 ) Suitsetamine on keelatud : </s></p>
<p><s> 1 ) tervishoiuasutuses ja selle piiritletud territooriumil ; </s></p>
<p><s> 2 ) õppeasutuses ja laste hoolekandeasutuses ning nende piiritletud territooriumil ; </s></p>
<p><s> 3 ) riigi ja kohaliku omavalitsuse asutuses ; </s></p>
<p><s> 4 ) kultuurihoones ja -rajatises ; </s></p>
<p><s> 5 ) spordihoones ja -rajatises ; </s></p>
<p><s> 6 ) kaubandus- , tootmis- ja teenindusettevõttes , välja arvatud toitlustus- ja majutusettevõttes ; </s></p>
<p><s> 7 ) tunnelis , reisijate ootesaalis ja reisijaid vedavas ühissõidukis ; </s></p>
<p><s> 8 ) korterelamu ühises kasutuses olevates koridorides ja trepikodades ; </s></p>
<p><s> 9 ) eluruumi üürnike ühises kasutuses olevates ruumides omaniku nõudmisel . </s></p>
<p><s> ( 2 ) Käesoleva paragrahvi lõikes 1 nimetatud kohtades eraldab omanik , valdaja või tööandja vajaduse ja võimaluse korral tähistatud spetsiaalse ruumi või ala suitsetamiseks . </s></p>
<p><s> ( 3 ) Alaealisel on tubakatoote tarbimine keelatud . </s></p>
<p><s> ( 4 ) Suitsetamise reguleerimisel toitlustus- ja majutusettevõttes tuleb lähtuda järgmistest nõuetest : </s></p>
<p><s> 1 ) külastajatele ettenähtud ühe teenindusruumiga ettevõttes peab olema külastajatele nähtav ja arusaadav teave , kus suitsetamine on lubatud või keelatud ; </s></p>
<p><s> 2 ) külastajatele ettenähtud kahe ja enama teenindusruumiga ettevõttes peab suitsetamise lubamisel osa ruumidest olema eraldatud ja tähistatud suitsetajatele ning suitsetamine teistes ruumides on keelatud . </s></p>
<p><s> § 19. </s> <s> Eraldatud suitsetamisruumile ja -alale esitatavad nõuded </s></p>
<p><s> ( 1 ) Suitsetamisruum peab olema alarõhuline . </s> <s> Õhu väljatõmme peab olema ruumis vähemalt 8,4 l/s ruutmeetri kohta . </s> <s> Ruumi mittekasutamisel võib õhu väljatõmmet vähendada 25 protsendini normaalõhuvahetusest . </s></p>
<p><s> ( 2 ) Suitsetamisruumi õhu väljatõmbe ventilatsioonisüsteem peab olema iseseisev ja pidev või ühendatud teiste pidevalt toimivate õhu väljatõmbesüsteemidega eraldi püstiku abil . </s></p>
<p><s> ( 3 ) Suitsetamisala eraldamine on lubatud ventilatsioonisüsteemiga varustatud siseruumides . </s> <s> Ala ventilatsioonisüsteem peab tagama õhu liikumise mittesuitsetamisalalt tähistatud suitsetamisalale ja sealt otse väliskeskkonda . </s></p>
<p><s> 4. peatükk </s></p>
<p><s> Järelevalve ja vastutus </s></p>
<p><s> § 20. </s> <s> Järelevalve teostajad </s></p>
<p><s> Käesoleva seaduse nõuetest kinnipidamise üle teostavad järelevalvet : </s></p>
<p><s> 1 ) suitsetamise piirangutest ja suitsetamisruumile ning -alale kehtestatud nõuetest kinnipidamise üle - politseiametnikud ( välja arvatud kaitsepolitseiametnikud ) , tervishoiuametnikud ja tööinspektsiooni ametnikud ; </s></p>
<p><s> 2 ) turujärelevalve osas - tarbijakaitseametnikud , politseiametnikud ( välja arvatud kaitsepolitseiametnikud ) , maksuametnikud ja kohaliku omavalitsuse volikogu poolt volitatud ametnikud ; </s></p>
<p><s> 3 ) tubakatoote sisseveol müügipakendi käesoleva seaduse §-des 3-5 sätestatud nõuetele vastavuse osas - tolliametnikud . </s></p>
<p><s> § 21. </s> <s> Järelevalvet teostavate ametiisikute pädevus </s></p>
<p><s> Järelevalvet teostaval ametiisikul on õigus : </s></p>
<p><s> 1 ) kontrollida käesoleva seaduse nõuetest kinnipidamist takistamatult ja ette teatamata ; </s></p>
<p><s> 2 ) siseneda tubakatoote käitleja territooriumile , hoonesse , rajatisse , ruumi või avada tema veovahendeid ; </s></p>
<p><s> 3 ) nõuda tubakatoote käitlemist puudutavate dokumentide kohest esitamist , neid kohapeal kontrollida , saada dokumendi ärakirja või väljavõtet , võtta võetuse protokolliga ära asja õigeks lahendamiseks tähtsust omavaid dokumente ; </s></p>
<p><s> 4 ) võtta laboriuuringuteks tubakatootest tasuta proove ; </s></p>
<p><s> 5 ) käesoleva seaduse rikkumise korral plommida või pitseerida tubakatoote hoiukoht või veo vahend või teostada tubakatoote võetus ; </s></p>
<p><s> 6 ) menetleda käesoleva seaduse eiramisega seotud kriminaalasju või haldusõiguserikkumise asju eriseadustega sätestatud korras ; </s></p>
<p><s> 7 ) teha ettepanek tubakatoote käitlemise õigust andva dokumendi kehtetuks tunnistamiseks . </s></p>
<p><s> § 22. </s> <s> Füüsilise isiku vastutus </s></p>
<p><s> ( 1 ) Käesoleva seaduse nõuete rikkumise eest kannab füüsiline isik distsiplinaar- , tsiviil- , haldus- või kriminaalvastutust seadusega ettenähtud korras . </s></p>
<p><s> ( 2 ) Füüsilisele isikule käesoleva seaduse nõuete rikkumise eest kohaldatav kriminaal- või haldusvastutus ei välista haldusvastutuse kohaldamist asjakohasele juriidilisele isikule . </s></p>
<p><s> § 23. </s> <s> Juriidilise isiku vastutus </s></p>
<p><s> ( 1 ) Juriidilise isiku poolt käesolevas seaduses tubakatoote käitlemisele sätestatud nõuete eiramise eest , välja arvatud käesoleva paragrahvi lõikes 2 nimetatud juhtudel , - määratakse rahatrahv 25 000 kuni 250 000 krooni ning erikonfiskeeritakse õiguserikkumise vahetuks objektiks olnud tubakatoode olenemata selle kuuluvusest või kogusest . </s></p>
<p><s> ( 2 ) Juriidilise isiku poolt : </s></p>
<p><s> 1 ) suitsetamisele kehtestatud piirangutest mittekinnipidamise või </s></p>
<p><s> 2 ) suitsetamisruumile ja -alale kehtestatud nõuetest mittekinnipidamise või </s></p>
<p><s> 3 ) alaealise tubakatootega kauplema lubamise või </s></p>
<p><s> 4 ) alaealisele tubakatoote müügi eest - </s></p>
<p><s> määratakse rahatrahv 1 000 kuni 10 000 krooni . </s></p>
<p><s> § 24. </s> <s> Menetlus juriidilise isiku haldusõiguserikkumise asjas </s></p>
<p><s> ( 1 ) Käesoleva seaduse §-s 23 nimetatud haldusõiguserikkumiste asjas on protokolli koostamise õigus käesoleva seaduse §-s 20 nimetatud ametiisikutel . </s></p>
<p><s> ( 2 ) Käesoleva seaduse § 23 lõikes 1 nimetatud haldusõiguserikkumise asja arutab halduskohtunik ja lõikes 2 nimetatud haldusõiguserikkumise asja arutavad haldusõiguserikkumiste seadustiku ( RT 1992 , 29 , 396 ; RT I 2001 , 74 , 453 ; 87 , 524 ja 526 ) § 189 lõike 2 punktis 1 , § 200 lõikes 2 , § 205 lõikes 3 või § 207 lõikes 2 nimetatud ametiisikud . </s></p>
<p><s> ( 3 ) Juriidilise isiku haldusõiguserikkumise asja menetlus , kaasa arvatud karistuse määramine ja vaidlustamine ning jõustunud halduskaristuse täitmine , toimub haldusõiguserikkumiste seadustikus ja täitemenetluse seadustikus ( RT I 1993 , 49 , 693 ; RT I 2001 , 29 , 156 ; 43 , 238 ) ettenähtud korras , kui käesolev seadus ei sätesta teisiti . </s></p>
<p><s> ( 4 ) Rahatrahv , mis on määratud juriidilisele isikule kohaliku omavalitsuse volikogu poolt volitatud ametniku poolt koostatud haldusõiguserikkumise protokolli alusel , laekub haldusõiguserikkumise koha järgse kohaliku omavalitsuse eelarvesse . </s></p>
<p><s> § 25. </s> <s> Juriidilise isiku haldusõiguserikkumise protokoll </s></p>
<p><s> ( 1 ) Haldusõiguserikkumise protokolli märgitakse : </s></p>
<p><s> 1 ) protokolli koostamise aeg ja koht ; </s></p>
<p><s> 2 ) asutuse nimetus ja aadress , kelle nimel protokoll koostatakse ; </s></p>
<p><s> 3 ) protokolli koostanud isiku ees- ja perekonnanimi ning ametinimetus ; </s></p>
<p><s> 4 ) haldusõiguserikkuja nimi ja aadress ; </s></p>
<p><s> 5 ) haldusõiguserikkuja esindaja ees- ja perekonnanimi ning ametikoht ; </s></p>
<p><s> 6 ) haldusõiguserikkumise aeg , koht ja kirjeldus ; </s></p>
<p><s> 7 ) viide seadussättele , mis näeb ette vastutuse selle haldusõiguserikkumise eest ; </s></p>
<p><s> 8 ) haldusõiguserikkuja esindaja seletus ; </s></p>
<p><s> 9 ) märge , et haldusõiguserikkuja esindajale on tutvustatud tema õigust kasutada õigusabi ; </s></p>
<p><s> 10 ) muud haldusõiguserikkumise asja õigeks lahendamiseks vajalikud andmed . </s></p>
<p><s> ( 2 ) Haldusõiguserikkumise protokollile kirjutavad alla selle koostanud ametiisik ja haldusõiguserikkuja esindaja . </s></p>
<p><s> ( 3 ) Kui haldusõiguserikkuja esindaja keeldub haldusõiguserikkumise protokollile alla kirjutamast , teeb protokolli koostaja selle kohta protokolli vastava kande . </s> <s> Haldusõiguserikkumise protokollile lisatakse haldusõiguserikkuja esindaja kirjalikud märkused protokolli kohta , samuti protokollile allakirjutamisest keeldumise motiivid . </s></p>
<p><s> 5. peatükk </s></p>
<p><s> Rakendussätted </s></p>
<p><s> § 26. </s> <s> Tarbijakaitseseaduse muutmine </s></p>
<p><s> Tarbijakaitseseaduses ( RT I 1994 , 2 , 13 ; RT I 1999 , 35 , 450 ; 102 , 907 ; 2000 , 40 , 252 ; 59 , 379 ; 2001 , 50 , 283 ja 289 ; 56 , 332 ) tehakse järgmised muudatused : </s></p>
<p><s> 1 ) paragrahvi 11 lõikest 3 jäetakse välja sõnad “ tubaka ja tubakatoodete sisse- ja väljaveo , tootmise ning müügi eeskirjad , ” ; </s></p>
<p><s> 2 ) paragrahvi 12 lõikes 4 asendatakse sõnad “ § 15 punktides 1 ja 2 ” sõnadega “ § 15 1. lõike punktides 1 ja 2 ” ; </s></p>
<p><s> 3 ) paragrahvi 17 lõike 1 punktist 2 jäetakse välja sõnad “ ja käesoleva seaduse §-s 17 <hi rend="ülaindeks"> 1 </hi> “ ; </s></p>
<p><s> 4 ) paragrahvi 17 lõigetest 2 , 3 ja 4 jäetakse välja sõnad “ , välja arvatud käesoleva seaduse §-s 17 <hi rend="ülaindeks"> 1 </hi> sätestatud juhud , ” ; </s></p>
<p><s> 5 ) paragrahv 17 <hi rend="ülaindeks"> 1 </hi> tunnistatakse kehtetuks ; </s></p>
<p><s> 6 ) paragrahvi 18 lõikest 2 jäetakse välja sõnad “ ning §-s 17 <hi rend="ülaindeks"> 1 </hi> “ ; </s></p>
<p><s> 7 ) paragrahvi 18 lõige 3 tunnistatakse kehtetuks ; </s></p>
<p><s> 8 ) paragrahv 18 <hi rend="ülaindeks"> 1 </hi> tunnistatakse kehtetuks . </s></p>
<p><s> § 27. </s> <s> Tubakaaktsiisi seaduse muutmine </s></p>
<p><s> Tubakaaktsiisi seaduses ( RT I 1994 , 54 , 901 ; RT I 2001 , 51 , 296 ; 87 , 528 ; 88 , 531 ) tehakse järgmised muudatused : </s></p>
<p><s> 1 ) paragrahvi 1 lõige 3 tunnistatakse kehtetuks ; </s></p>
<p><s> 2 ) paragrahvi 5 lõike 1 kolmas lause muudetakse ja sõnastatakse järgmiselt : </s></p>
<p><s> “ Maksumärkide ostmise õigus on ettevõtjal , kes omab tubakatoote tootmise tegevusluba või tubakatoote sisse- ja väljaveo tegevusluba . ” </s> <s> ; </s></p>
<p><s> 3 ) paragrahvi 5 lõikes 2 asendatakse sõnad “ tegevuslitsentsi omavad ettevõtted ” sõnadega “ tegevusluba omavad ettevõtjad ” ; </s></p>
<p><s> 4 ) seaduse lisa punkt 6 tunnistatakse kehtetuks . </s></p>
<p><s> § 28. </s> <s> Riigilõivuseaduse muutmine </s></p>
<p><s> Riigilõivuseaduses ( RT I 1997 , 80 , 1344 ; RT I 2001 , 55 , 331 ; 56 , 332 ; 64 , 367 ; 65 , 377 ; 85 , 512 ; 88 , 531 ) tehakse järgmised muudatused : </s></p>
<p><s> 1 ) paragrahvi 183 lõikest 2 jäetakse välja sõnad “ tubakatoodete ning ” ; </s></p>
<p><s> 2 ) paragrahvi 183 lõikest 3 jäetakse välja sõnad “ tubakatoodete tootmiseks , vahendamiseks ja hulgimüügiks ning ” ; </s></p>
<p><s> 3 ) paragrahvi 183 täiendatakse lõikega 3 <hi rend="ülaindeks"> 15 </hi> järgmises sõnastuses : </s></p>
<p><s> “ ( 3 <hi rend="ülaindeks"> 15 </hi> ) Tubakatoote käitlemise tegevusloa väljaandmise eest tasutakse riigilõivu järgmistes määrades : </s></p>
<p><s> 1 ) tubakatoote tootmise tegevusloa puhul 20 000 krooni ühe aasta kohta ; </s></p>
<p><s> 2 ) tubakatoote hulgimüügi tegevusloa puhul 20 000 krooni ühe aasta kohta ; </s></p>
<p><s> 3 ) tubakatoote sisse- ja väljaveo tegevusloa puhul 20 000 krooni ühe aasta kohta . ” </s></p>
<p><s> § 29. </s> <s> Seaduse jõustumine </s></p>
<p><s> ( 1 ) Käesolev seadus jõustub 2001. aasta 1. jaanuaril . </s></p>
<p><s> ( 2 ) Käesoleva seaduse § 4 lõige 2 jõustub ühe aasta möödumisel seaduse jõustumise päevast . </s></p>
<p><s> ( 3 ) Käesoleva seaduse § 5 lõige 3 jõustub kahe aasta möödumisel seaduse jõustumise päevast . </s></p>
<p><s> ( 4 ) Käesoleva seaduse § 19 lõiked 1 ja 2 jõustuvad kolme aasta möödumisel ja § 19 lõige 3 jõustub ühe aasta möödumisel seaduse jõustumise päevast . </s></p>
<p><s> ( 5 ) Enne käesoleva seaduse jõustumist Vabariigi Valitsuse kehtestatud korras tubakatoote tootmiseks , sisseveoks , väljaveoks või hulgimüügiks välja- antud tegevuslitsents , mille kehtivus lõpeb 2001. aasta 1. aprillil või varem , kehtib sellel märgitud tähtpäeva saabumiseni . </s></p>
<p><s> ( 6 ) Enne käesoleva seaduse jõustumist Vabariigi Valitsuse kehtestatud korras tubakatoote tootmiseks , sisseveoks , väljaveoks või hulgimüügiks välja- antud käesoleva paragrahvi lõikes 5 nimetamata tegevuslitsents kehtib kuni 2001. aasta 1. aprillini . </s> <s> Selle tegevuslitsentsi omajale annab majandusminister senikehtinud tegevuslitsentsi asemel kuni 2001. aasta 1. aprillini välja lõivuvabalt vastavat liiki tegevusloa tegevuslitsentsi kehtivusajaga , kui ettevõtja esitab käesoleva seaduse §-s 11 nimetatud asjakohased dokumendid . </s></p></div1>
    </body>
  </text>
</TEI>
</teiCorpus>
</teiCorpus>
