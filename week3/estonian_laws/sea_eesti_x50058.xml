<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Tõestamisseadus ( märts 2002 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Tõestamisseadus ( märts 2002 )  </head>
<p><s> Tõestamisseadus </s></p>
<p><s> Vastu võetud 14. novembril 2001. a </s></p>
<p><s> ( RT I 2001 , 93 , 564 ) , </s></p>
<p><s> jõustunud 1. veebruaril 2002. a. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Reguleerimisala ja tõestamistoimingu tähendus </s></p>
<p><s> ( 1 ) Käesolev seadus kehtestab notari pädevuses olevate tõestamistoimingute tegemise korra . </s></p>
<p><s> ( 2 ) Käesolevat seadust , välja arvatud § 5 lõiget 2 , kohaldatakse ka muu ametiisiku ja -asutuse toimingule , kui see on võrdsustatud notari pädevuses oleva tõestamistoiminguga . </s></p>
<p><s> ( 3 ) Tõestamistoimingu vormid on notariaalne tõestamine ( edaspidi tõestamine ) ja notariaalne kinnitamine ( edaspidi kinnitamine ) . </s></p>
<p><s> ( 4 ) Notar kajastab tõestamistoimingu käigus isiklikult tajutud asjaolud notariaalaktis või -märkes . </s></p>
<p><s> ( 5 ) Pädevuse piires koostatud ja vorminõuetele vastava notariaalakti ja -märke õigsust eeldatakse . </s></p>
<p><s> ( 6 ) Tõestamistoiming on tühine käesolevas seaduses sätestatud juhtudel . </s></p>
<p><s> § 2. </s> <s> Tööpiirkonnast väljumine </s></p>
<p><s> ( 1 ) Tõestamistoiming ei ole tühine põhjusel , et notar tegi selle väljaspool oma tööpiirkonda . </s></p>
<p><s> ( 2 ) Tõestamistoiming , mille notar tegi väljaspool Eesti Vabariigi territooriumi , on tühine . </s></p>
<p><s> § 3. </s> <s> Notarina osalemise keeld </s></p>
<p><s> ( 1 ) Notar hoidub tõestamistoimingu tegemisest , kui see puudutab : </s></p>
<p><s> 1 ) tema enda huve , seda ka juhul , kui ta on üksnes kaasõigustatud või kaaskohustatud isik ; </s></p>
<p><s> 2 ) tema abikaasa või endise abikaasa huve ; </s></p>
<p><s> 3 ) isiku huve , kes on notari , tema abikaasa või endise abikaasa otsejoones sugulane või vend , õde , poolvend , poolõde või nende alaneja sugulane ; </s></p>
<p><s> 4 ) isiku huve , kellega notar peab ühist bürood , kes on tema alaline asendaja või kellega tal on ühised ametiruumid ; </s></p>
<p><s> 5 ) isiku huve , kellele notar või punktis 4 nimetatud isik on seadusjärgseks esindajaks ; </s></p>
<p><s> 6 ) isiku huve , kelle juhatusse notar või punktis 4 nimetatud isik kuulub ; </s></p>
<p><s> 7 ) isiku huve , kes on notarit samas asjas volitanud või kelle tööandja on notar või punktis 4 nimetatud isik ; </s></p>
<p><s> 8 ) täis- , usaldus- või osaühingu , sihtasutuse või tulundusühistu huve , mille osanik , asutaja või liige on notar või punktis 2 nimetatud isik ; </s></p>
<p><s> 9 ) aktsiaseltsi huve , mille aktsiatega määratud häältest kuulub notarile või punktis 2 nimetatud isikule üle 5 protsendi . </s></p>
<p><s> ( 2 ) Notar teatab asjaosalistele huvide konflikti ohust ning küsib tõestamistoimingu tegemiseks nende nõusolekut , kui toiming puudutab : </s></p>
<p><s> 1 ) selle isiku huve , mille esindusõiguseta organisse notar kuulub ; </s></p>
<p><s> 2 ) valla- või linnaomavalitsuse huve , kui notar on selle volikogu liige ; </s></p>
<p><s> 3 ) muu avalik-õigusliku juriidilise isiku huve , kui notar kuulub selle esindusõiguslikku organisse . </s> <s> Sellisel juhul ei kohaldata käesoleva paragrahvi lõike 1 punkti 6 ; </s></p>
<p><s> 4 ) juriidilise isiku huve , milles vald või linn on osanik , aktsionär , liige või asutaja , kui notar on vastava valla- või linnavolikogu liige . </s></p>
<p><s> ( 3 ) Kui tõestamistoiming tehakse tõestamise vormis , märgib notar käesoleva paragrahvi lõikes 2 nimetatud nõusoleku küsimise notariaalakti . </s></p>
<p><s> § 4. </s> <s> Tõestamistoimingu tegemisest keeldumine </s></p>
<p><s> Notar keeldub tõestamistoimingu tegemisest , kui taotletava toimingu eesmärgid on vastuolus seaduse , muu õigusakti või heade kommetega või on ilmselt lubamatud ja ebaausad või kui ilmneb , et tehingupoolel või muul asjaosalisel puudub vajalik õigus- , teo- või otsusevõime või esindusõigus . </s></p>
<p><s> § 5. </s> <s> Dokumendi keel </s></p>
<p><s> ( 1 ) Notariaalakt või -märge koostatakse eesti keeles . </s></p>
<p><s> ( 2 ) Tõestamistoimingu taotlejate soovil koostab notar notariaalakti või -märke muus keeles . </s> <s> Kohustatud on notar selleks üksnes juhul , kui ta valdab seda keelt piisavalt . </s></p>
<p><s> 2. peatükk </s></p>
<p><s> Tehingu tõestamine </s></p>
<p><s> 1. jagu </s></p>
<p><s> Üldsätted </s></p>
<p><s> § 6. </s> <s> Tehingu ja tahteavalduse tõestamine </s></p>
<p><s> ( 1 ) Tehingu tõestamiseks koostab notar käesolevas peatükis sätestatud korras notariaalakti . </s> <s> Ilma notariaalaktita on tõestamine tühine . </s></p>
<p><s> ( 2 ) Tehingu osaks oleva tahteavalduse tõestamise suhtes kohaldatakse tehingu tõestamise kohta sätestatut . </s></p>
<p><s> ( 3 ) Juriidilise isiku organi otsuste tõestamise suhtes kohaldatakse käesoleva seaduse 3. peatükis sätestatut . </s></p>
<p><s> § 7. </s> <s> Notari või tema lähikondlase osalemine </s></p>
<p><s> ( 1 ) Tehingu tõestamine on tühine , kui osalejaks on : </s></p>
<p><s> 1 ) notar ise , </s></p>
<p><s> 2 ) tema abikaasa , </s></p>
<p><s> 3 ) isik , kes on notari otsejoones sugulane ; </s></p>
<p><s> 4 ) punktides 1-3 nimetatute esindajad . </s></p>
<p><s> ( 2 ) Osaleja on isik , kelle tahteavaldust sisaldavat tehingut või teise isiku nimel esitatud tahteavaldust sisaldavat tehingut tõestatakse . </s></p>
<p><s> § 8. </s> <s> Tõestamine notari või tema lähikondlase kasuks </s></p>
<p><s> Tehingu tõestamine on tühine selles osas , mis on suunatud käesoleva seaduse § 3 lõike 1 punktides 1-3 nimetatud isikule õigushüve loomisele . </s></p>
<p><s> 2. jagu </s></p>
<p><s> Notariaalakti koostamine </s></p>
<p><s> § 9. </s> <s> Notariaalakti sisu </s></p>
<p><s> ( 1 ) Notariaalakti märgib notar enda ja osalejate isikuandmed ning osalejate poolt avaldatu . </s> <s> Nende andmeteta on tehingu tõestamine tühine . </s></p>
<p><s> ( 2 ) Notariaalakti osaks loetakse sellele lisatud dokumenti , kaarti , joonist või illustratsiooni , millele aktis viidatakse ning mis sisaldab osaleja tahteavaldust või on sellega seotud . </s></p>
<p><s> ( 3 ) Notariaalakti märgitakse tõestamise kuupäev ja koht . </s></p>
<p><s> § 10. </s> <s> Osaleja isiku tuvastamine </s></p>
<p><s> ( 1 ) Notariaalakti märgib notar osaleja kohta nii täpsed isikuandmed , et kahtlus ja segiajamine on välistatud . </s></p>
<p><s> ( 2 ) Notar märgib , millise isikut tõendava riikliku dokumendi abil ta osaleja isiku tuvastas . </s> <s> Kui notar tunneb osalejat isiklikult , märgib ta selle asjaolu notariaalakti . </s></p>
<p><s> ( 3 ) Kui notar ei saa isikut tuvastada või kahtleb isikusamasuses , aga tehingu tõestamist nõutakse sellele vaatamata , märgib notar selle asjaolu notariaalakti . </s></p>
<p><s> ( 4 ) Käesoleva paragrahvi lõikeid 1-3 kohaldatakse ka tõestamisse kaasatud tõlgi , tunnistaja ja usaldusisiku kohta . </s></p>
<p><s> § 11. </s> <s> Teo- ja otsusevõime tuvastamine </s></p>
<p><s> ( 1 ) Kui notar on veendunud , et osalejal puudub vajalik teo- või otsusevõime , keeldub ta tõestamast . </s></p>
<p><s> ( 2 ) Oma kahtluse osaleja vajaliku teo- ja otsusevõime kohta märgib notar notariaalakti . </s></p>
<p><s> ( 3 ) Kui osaleja on raskesti haige , märgib notar selle asjaolu koos oma tähelepanekuga osaleja teo- ja otsusevõime kohta notariaalakti . </s></p>
<p><s> ( 4 ) Notar märgib notariaalakti alaealise osaleja vanuse . </s></p>
<p><s> § 12. </s> <s> Esindusõiguse tõendamine </s></p>
<p><s> ( 1 ) Esindusõiguse tõendamiseks esitatud dokument lisatakse notariaalaktile originaalina ( algdokumendina ) või selle notariaalselt kinnitatud ärakirjana . </s></p>
<p><s> ( 2 ) Äriregistri või mittetulundusühingute ja sihtasutuste registri kandest tuleneva esindusõiguse tõendamiseks piisab notariaadiseaduse §-s 31 nimetatud tõendist . </s></p>
<p><s> ( 3 ) Kui notar ei saa vajaliku esindusõiguse olemasolu tuvastada või kahtleb selles , aga tõestamist nõutakse sellele vaatamata , märgib notar selle asjaolu notariaalakti . </s></p>
<p><s> § 13. </s> <s> Ettelugemine , heakskiitmine ja allkirjastamine </s></p>
<p><s> ( 1 ) Tehingu tõestamiseks tuleb notariaalakt notari juuresolekul osalejatele ette lugeda , nende poolt heaks kiita ning osalejate ja notari poolt omakäeliselt allkirjastada ; ilma selleta on tõestamine tühine . </s></p>
<p><s> ( 2 ) Ettelugemine hõlmab ka notariaalaktile lisatud dokumendi ettelugemist . </s> <s> Käesoleva seaduse §-des 10 ja 12 nimetatud dokumente ei loeta ette . </s> <s> Kui notariaalaktis viidatakse kaardile , joonisele või illustratsioonile , tuleb see ettelugemise asemel esitada osalejatele läbivaatamiseks . </s> <s> Pimedale tuleb kaarti , joonist või illustratsiooni läbivaatamise asemel piisavalt kirjeldada . </s></p>
<p><s> ( 3 ) Enne heakskiitmist tuleb notariaalakt anda osalejale läbivaatamiseks . </s></p>
<p><s> ( 4 ) Ettelugemise , läbivaatamise ja heakskiitmise toimumise märgib notar notariaalakti lõppu . </s> <s> Kui osalejad on notariaalakti omakäeliselt alla kirjutanud , siis eeldatakse , et see on neile notari juuresolekul ette loetud , käesoleva paragrahvi lõike 2 kohaselt läbi vaadatud või kirjeldatud ning nende poolt heaks kiidetud . </s></p>
<p><s> ( 5 ) Kui koostatakse mitu notariaalakti , mis täielikult või osaliselt üksteist kordavad , piisab nende korduva osa ühekordsest ettelugemisest ja käesoleva paragrahvi lõike 3 kohaselt läbivaatamiseks esitamisest . </s></p>
<p><s> ( 6 ) Notar lisab oma allkirjale enda ametinimetuse ja pitsatijäljendi . </s></p>
<p><s> § 14. </s> <s> Teisele notariaalaktile viitamine </s></p>
<p><s> ( 1 ) Kui notariaalaktis viidatakse teisele notariaalaktile , mis on tehtud tehingu tõestamise sätete kohaselt , ei ole vaja viidatavat notariaalakti ette lugeda , kui kõik osalejad avaldavad , et neile on selle sisu teada ja et nad loobuvad ettelugemisest . </s> <s> Selle asjaolu märgib notar notariaalakti . </s> <s> Notar võib tõestada vaid juhul , kui viidatav notariaalakt on osalejatele tõestamise juures esitatud originaalina , algärakirjana või notariaalselt kinnitatud ärakirjana . </s></p>
<p><s> ( 2 ) Käesoleva paragrahvi lõiget 1 kohaldatakse ka kaartide , jooniste ja illustratsioonide läbivaatamisele . </s></p>
<p><s> ( 3 ) Viidatavat notariaalakti ei ole vaja koostatavale notariaalaktile lisada , kui kõik osalejad sellest loobuvad . </s> <s> Loobumise märgib notar notariaalakti . </s></p>
<p><s> ( 4 ) Kui teise notariaalaktiga on notari juures või mujal võimalik mõistliku aja jooksul enne tehingu tõestamist tutvuda , teatab notar sellest osalejatele . </s> <s> Lisaks käesoleva seaduse §-st 18 tulenevatele ülesannetele selgitab notar osalejatele teisele notariaalaktile viitamise tähendust . </s></p>
<p><s> ( 5 ) Kui notariaalaktis viidatakse kaardile või joonisele , mis on allkirja ja pitseriga kinnitatud ning välja antud ametiasutuse poolt selle pädevuse piirides või notari poolt , kohaldatakse vastavalt käesoleva paragrahvi lõikeid 1-4. </s></p>
<p><s> § 15. </s> <s> Lisadokumendi ettelugemisest loobumine </s></p>
<p><s> ( 1 ) Kui notariaalaktis viidatakse sellele lisatud dokumendile , ei pea seda ette lugema , kui kõik osalejad ettelugemisest loobuvad . </s> <s> Kohesele sundtäitmisele allumise tahteavalduse peab notar notariaalakti märkima ; üksnes aktile lisatud dokumenti märgituna on see tühine . </s></p>
<p><s> ( 2 ) Kui käesoleva paragrahvi lõike 1 kohaselt lisatud dokumenti ette ei loeta , esitab notar selle osalejatele tutvumiseks ja allakirjutamiseks ; kui dokument koosneb rohkem kui ühest leheküljest , tuleb igale leheküljele eraldi alla kirjutada . </s> <s> Käesoleva seaduse §-st 18 tulenevad notari kohustused kehtivad muutmatult . </s></p>
<p><s> ( 3 ) Notar peab notariaalakti märkima , et osalejad loobusid ettelugemisest ; ilma selleta on tõestamine tühine . </s> <s> Samuti märgib notar notariaalakti asjaolu , et lisatud dokument on neile tutvumiseks esitatud . </s></p>
<p><s> § 16. </s> <s> Enampakkumine </s></p>
<p><s> ( 1 ) Enampakkumise tehingu tõestamisel loetakse osalejaiks üksnes need pakkujad , kes jäävad oma pakkumise juurde . </s></p>
<p><s> ( 2 ) Kui selline osaleja lahkub enne enampakkumise lõppu , ei kohaldata tema suhtes käesoleva seaduse § 13 lõiget 1 juhul , kui notar märgib tema lahkumise notariaalakti . </s></p>
<p><s> § 17. </s> <s> Notariaalakti tõlkimine </s></p>
<p><s> ( 1 ) Kui osaleja tema enda teatel või notari tähelepaneku kohaselt ei valda piisavalt eesti keelt või , kui notariaalakt koostatakse võõrkeeles , piisavalt seda keelt , märgib notar selle asjaolu notariaalakti . </s></p>
<p><s> ( 2 ) Notariaalakt tuleb käesoleva paragrahvi lõikes 1 nimetatud juhul osalejale ettelugemise asemel tõlkida ; ilma selleta on tõestamine tühine . </s> <s> Kui osaleja nõuab , koostatakse ja antakse talle läbivaatamiseks kirjalik tõlge . </s> <s> Kirjalik tõlge tuleb notariaalaktile lisada . </s> <s> Notar teatab osalejale , et viimasel on õigus kirjalikku tõlget nõuda . </s> <s> Need asjaolud märgib notar notariaalakti . </s></p>
<p><s> ( 3 ) Kui notar ei tõlgi ise , kaasatakse osaleja või notari valitud tõlk . </s> <s> Notaril on õigus keelduda osaleja valitud tõlgi kaasamisest , kui tal tekib kahtlus tõlke õigsuse suhtes . </s> <s> Ebaõige tõlkimisega tekitatud kahju eest vastutavad notar ja tema poolt valitud tõlk solidaarselt , välja arvatud juhul , kui tõlkis vandetõlk . </s> <s> Kui tõlk ei ole vandetõlk , hoiatab notar teda ebaõige tõlkimisega kaasneva tsiviil- ja kriminaalvastutuse eest . </s> <s> Notar märgib need asjaolud notariaalakti . </s> <s> Notariaalaktile kirjutab alla ka tõlk . </s></p>
<p><s> ( 4 ) Tõlgi ja tema lähikondlase suhtes kohaldatakse vastavalt käesoleva seaduse § 7 ja § 8 , kusjuures tühiseks loetakse nii tõlge kui tõestamine . </s></p>
<p><s> 3. jagu </s></p>
<p><s> Selgitused ja kontrollimine </s></p>
<p><s> § 18. </s> <s> Notari selgitamiskohustus </s></p>
<p><s> ( 1 ) Notar selgitab välja osalejate tahte ja õiguslikult korrektseks tehinguks olulised asjaolud . </s> <s> Samuti selgitab notar osalejatele tehingu tähendust , õiguslikke tagajärgi ja tehingu tegemise erinevaid võimalusi . </s> <s> Notar kajastab osalejate tahteavaldused notariaalaktis selgelt ja ühemõtteliselt . </s> <s> Seejuures hoolitseb notar selle eest , et välistataks eksimused ja kahtlused ega kahjustataks kogenematu ja asjatundmatu osaleja huve . </s></p>
<p><s> ( 2 ) Kui notaril tekib kahtlus tehingu seadusele ja osalejate tegelikule tahtele vastavuse suhtes , arutab ta selle osalejatega läbi . </s> <s> Kui notar kahtleb tehingu kehtivuses ja osalejad nõuavad sellele vaatamata tõestamist , märgib notar oma selgituse ja selle kohta esitatud osalejate põhjendused notariaalakti . </s></p>
<p><s> ( 3 ) Notar korraldab tehingu notariaalse tõestamise selliselt , et käesoleva paragrahvi lõigetest 1 ja 2 tulenevate kohustuste täitmine oleks tagatud . </s></p>
<p><s> ( 4 ) Kui tuleb kohaldada välismaa õigust või tekib selle kohta kahtlus , teatab notar sellest osalejatele ning märgib selle asjaolu notariaalakti . </s> <s> Notar ei pea selgitama välismaa õiguse sisu . </s></p>
<p><s> § 19. </s> <s> Load ja nõusolekud </s></p>
<p><s> Notar juhib osalejate tähelepanu tehinguks vajalikule kohtu- või ametiasutuse loale või nõusolekule ning märgib selle notariaalakti . </s></p>
<p><s> § 20. </s> <s> Seadusjärgne ostueesõigus </s></p>
<p><s> Niisuguse tehingu tõestamisel , mille puhul on võimalik teostada seadusjärgset ostueesõigust , selgitab notar seda asjaolu osalejatele ning märgib selle notariaalakti . </s></p>
<p><s> § 21. </s> <s> Registriseisu kontrollimine </s></p>
<p><s> ( 1 ) Kui tehing puudutab kinnistusraamatusse , laevakinnistusraamatusse , kommertspandiregistrisse või muusse avaliku usaldatavusega registrisse kantud või kandmisele kuuluvat asjaõigust , kontrollib notar eelnevalt tehinguks vajaliku käsutusõiguse olemasolu vastavast registrist ning vajaduse korral abieluvararegistrist . </s></p>
<p><s> ( 2 ) Vastasel juhul tõestab notar tehingu üksnes siis , kui osalejad seda üksmeelselt nõuavad , hoolimata notari selgitustest kontrollimata asjaoludele põhineva tõestamise ohtlikkuse kohta . </s></p>
<p><s> ( 3 ) Notar märgib käsutusõiguse kontrollimise tulemused või kontrollimisest loobumise koos enda antud selgitustega notariaalakti . </s></p>
<p><s> § 22. </s> <s> Perekonnaseisu kontrollimine </s></p>
<p><s> Kui tehingu ese võib olla abikaasade või endiste abikaasade ühisvara , tuvastab notar osaleja avalduse alusel osaleja perekonnaseisu ning märgib selle notariaalakti . </s></p>
<p><s> 4. jagu </s></p>
<p><s> Puuetega osalejad </s></p>
<p><s> § 23. </s> <s> Kurt , tumm ja pime osaleja </s></p>
<p><s> ( 1 ) Kui osaleja tema enda teatel või notari tähelepaneku kohaselt piisavalt ei kuule , ei kõnele või ei näe , kaasab notar tõestamisse tunnistaja , välja arvatud juhul , kui kõik osalejad sellest loobuvad . </s> <s> Need asjaolud märgib notar notariaalakti . </s></p>
<p><s> ( 2 ) Notariaalaktile kirjutab alla ka tunnistaja . </s></p>
<p><s> § 24. </s> <s> Erisused kurdi osaleja suhtes </s></p>
<p><s> ( 1 ) Notariaalakti , milles käesoleva seaduse § 23 lõike 1 kohaselt on märgitud , et osaleja ei kuule piisavalt , peab notar esitama sellele osalejale ettelugemise asemel läbivaatamiseks ; ilma selleta on tõestamine tühine . </s> <s> Läbivaatamiseks esitamise märgib notar notariaalakti . </s></p>
<p><s> ( 2 ) Kui käesoleva paragrahvi lõikes 1 nimetatud osaleja on notariaalaktile omakäeliselt alla kirjutanud , siis eeldatakse , et see on talle läbivaatamiseks esitatud ning tema poolt heaks kiidetud . </s></p>
<p><s> § 25. </s> <s> Erisused kurttumma osaleja suhtes , kellega ei ole võimalik kirjalikult suhelda </s></p>
<p><s> ( 1 ) Kui osaleja tema enda teatel või notari tähelepaneku kohaselt piisavalt ei kuule ega kõnele ega suuda ka kirjalikul teel suhelda , kaasab notar tõestamisse osaleja usaldusisiku , kes on võimeline osalejast aru saama . </s> <s> Ilma selleta on tõestamine tühine . </s></p>
<p><s> ( 2 ) Usaldusisiku kaasamise märgib notar notariaalakti . </s> <s> Notariaalaktile kirjutab alla ka usaldusisik . </s></p>
<p><s> ( 3 ) Tõestamine on tühine osas , mis on seotud usaldusisikule õigushüve loomisega . </s></p>
<p><s> ( 4 ) Käesoleva seaduse §-s 23 sätestatud nõue tunnistaja kaasamise kohta jääb kehtima . </s></p>
<p><s> § 26. </s> <s> Kirjutamisvõimetu osaleja </s></p>
<p><s> ( 1 ) Kui osaleja enda teatel või notari tähelepaneku kohaselt ei saa alla kirjutada , kaasab notar ettelugemise ja nõusoleku andmise juurde tunnistaja . </s> <s> Selle asjaolu märgib notar notariaalakti . </s></p>
<p><s> ( 2 ) Notariaalaktile kirjutab osaleja asemel alla tunnistaja . </s></p>
<p><s> § 27. </s> <s> Tunnistajana kaasamise keeld </s></p>
<p><s> Tunnistajana ei tohi kaasata isikut , kes : </s></p>
<p><s> 1 ) osaleb ise tehingus või esindab osalejat ; </s></p>
<p><s> 2 ) saab tõestatavast tehingust kasu ; </s></p>
<p><s> 3 ) on notariga abielus ; </s></p>
<p><s> 4 ) on notari või tema abikaasa otsejoones sugulane , vend või õde , poolvend või poolõde ; </s></p>
<p><s> 5 ) on notaribüroo töötaja ; </s></p>
<p><s> 6 ) on piiratud teovõimega ; </s></p>
<p><s> 7 ) ei ole võimeline piisavalt kuulma , kõnelema või nägema ; </s></p>
<p><s> 8 ) ei ole võimeline kirjutama ; </s></p>
<p><s> 9 ) ei oska piisavalt keelt , milles notariaalakt koostatakse . </s></p>
<p><s> 5. jagu </s></p>
<p><s> Viimse tahte avaldus </s></p>
<p><s> § 28. </s> <s> Soodustatud isikud </s></p>
<p><s> Käesoleva seaduse § 8 , § 17 lõiget 4 , § 25 lõiget 3 ning § 27 punkti 2 kohaldatakse vastavalt isiku suhtes , kes saab viimse tahte avaldusest ( testamendist , pärimislepingust ) õigushüve või kes on testamenditäitja . </s></p>
<p><s> § 29. </s> <s> Teovõime tuvastamine </s></p>
<p><s> Notar märgib notariaalakti oma tähelepanekud pärandaja teo- ja otsusevõime kohta . </s></p>
<p><s> § 30. </s> <s> Tunnistaja </s></p>
<p><s> ( 1 ) Osaleja nõudel kaasab notar viimse tahte avalduse tõestamise juurde kuni kaks tunnistajat . </s> <s> Kaasamise märgib notar notariaalakti . </s></p>
<p><s> ( 2 ) Notariaalaktile kirjutab alla ka tunnistaja . </s></p>
<p><s> § 31. </s> <s> Testamendi hoiuleandmine </s></p>
<p><s> ( 1 ) Testamendi hoiulevõtmiseks tõestab notar vastavalt käesolevale peatükile isiku avalduse , et notarile üleantud ümbrik sisaldab tema testamenti . </s> <s> Notar märgib ümbriku üleandmise toimumise notariaalakti . </s> <s> Üleantud ümbrik loetakse notariaalakti lisaks . </s></p>
<p><s> ( 2 ) Kui ümbrik ei ole üleandmisel suletud , pitseerib notar ümbriku testaatori juuresolekul kinni ning märgib selle notariaalakti . </s></p>
<p><s> ( 3 ) Ümbrikule teeb notar pealdise selle kohta , et ümbrik sisaldab testaatori avalduse kohaselt tema testamenti . </s> <s> Pealdis peab sisaldama testaatori isikuandmeid ning testamendi hoiuleandmise kuupäeva . </s> <s> Pealdisele kirjutavad alla notar ja testaator . </s></p>
<p><s> § 32. </s> <s> Tumma testaatori testament </s></p>
<p><s> Pärandaja , kes ei ole tema enda avalduse või notari tähelepaneku kohaselt võimeline piisavalt kõnelema , peab avalduse , et notarile tõestamiseks esitatud dokument või hoiuleandmiseks esitatud ümbrik sisaldab tema viimset tahet , märkima tõestamise käigus omakäeliselt notariaalakti , kirjutama notariaalaktile lisatavale eraldi lehele või hoiuleandmiseks esitatud ümbrikule . </s> <s> Omakäelise avalduse kirjutamine märgitakse notariaalakti . </s></p>
<p><s> § 33. </s> <s> Keelt mitteoskav pärandaja </s></p>
<p><s> Kui pärandaja , kes avaldab notarile oma viimse tahte suuliselt , ei oska piisavalt keelt , milles notariaalakt koostatakse , ning see asjaolu on notariaalakti märgitud , tuleb koostada kirjalik tõlge ; ilma selleta on tõestamine tühine . </s> <s> Tõlge lisatakse notariaalaktile . </s></p>
<p><s> 3. peatükk </s></p>
<p><s> Muud tõestamistoimingud </s></p>
<p><s> 1. jagu </s></p>
<p><s> Muud tõestamistoimingud tõestamise vormis </s></p>
<p><s> § 34. </s> <s> Notariaalakti koostamine </s></p>
<p><s> ( 1 ) Kui käesoleva seaduse §-s 38 ei sätestata teisiti , peab tõestamistoiming , mille esemeks ei ole tehing ega tahteavaldus , vaid muu sündmus või asjaolu , olema notariaalse tõestamise vormis . </s> <s> Tõestamiseks koostab notar notariaalakti vastavalt käesoleva seaduse §-s 35 sätestatule . </s> <s> Ilma notariaalaktita on tõestamine tühine . </s></p>
<p><s> ( 2 ) Juriidilise isiku organi otsuse tõestamiseks koostab notar notariaalakti käesoleva seaduse §-de 35 ja 36 alusel ; ilma notariaalaktita on tõestamine tühine . </s> <s> Käesoleva seaduse 2. peatükis sätestatut ei kohaldata . </s></p>
<p><s> § 35. </s> <s> Notariaalakti sisu </s></p>
<p><s> ( 1 ) Notariaalakt peab sisaldama notari nime , ametinimetust ja allkirja ning tema tähelepanekute aruannet ; ilma selleta on tõestamine tühine . </s></p>
<p><s> ( 2 ) Dokumendid , kaardid , joonised ja illustratsioonid , millele notariaalaktis viidatakse ning mis sellele lisatakse , on notariaalakti osa . </s></p>
<p><s> ( 3 ) Notariaalakti märgib notar tähelepanekute tegemise aja ja koha ning notariaalakti koostamise aja ja koha . </s></p>
<p><s> ( 4 ) Käesoleva seaduse § 13 lõiget 3 kohaldatakse vastavalt . </s></p>
<p><s> § 36. </s> <s> Juriidilise isiku organi otsus </s></p>
<p><s> ( 1 ) Juriidilise isiku organi otsuse tõestamiseks kontrollib notar organi koosoleku otsustusvõimet ning koosoleku juhataja ja protokollija isikusamasust ja teovõimet . </s> <s> Kui otsus võetakse vastu koosolekut kokku kutsumata , kontrollib notar hääletamise korraldaja ( juhatuse liikmete , nõukogu esimehe ) isikusamasust ning teovõimet . </s> <s> Käesoleva seaduse § 10 ja § 11 kohaldatakse vastavalt . </s></p>
<p><s> ( 2 ) Notar kontrollib kahtluse korral otsuse vastuvõtmisel seaduse ja põhikirja nõuetest kinnipidamist , osalejate nimekirja või hääletusprotokolli vastavust asjaomase organi koosseisule ning esindajate volitusi . </s></p>
<p><s> ( 3 ) Osalejate nimekirja õigsuse eest vastutab koosoleku juhataja ning hääletusprotokolli õigsuse eest hääletamise korraldaja , kes peab selle kinnituseks nimekirjale või protokollile notari juuresolekul alla kirjutama . </s> <s> Osalejate nimekiri või hääletusprotokoll lisatakse notariaalaktile . </s></p>
<p><s> ( 4 ) Notar kajastab kontrollimise tulemused , koosoleku päevakorra , vastuvõetud otsuse sisu ning otsuse suhtes eriarvamusele jäämise käesoleva seaduse § 35 lõikes 1 nimetatud tähelepanekute aruandes . </s></p>
<p><s> § 37. </s> <s> Vannutamine </s></p>
<p><s> Vannutamisele ja vande all antava kirjaliku tunnistuse tõestamisele kohaldatakse vastavalt tehingu tõestamise sätteid . </s></p>
<p><s> 2. jagu </s></p>
<p><s> Tõestamistoimingud kinnitamise vormis </s></p>
<p><s> § 38. </s> <s> Notariaalmärge </s></p>
<p><s> ( 1 ) Asjaolu notariaalseks kinnitamiseks teeb notar notariaalmärke , mis peab sisaldama notari tunnistust tema poolt kindlakstehtu kohta , notari allkirja ning värvipitsati jäljendit ; ilma selleta on kinnitamine tühine . </s> <s> Märkes näidatakse selle tegemise kuupäev ja koht . </s></p>
<p><s> ( 2 ) Kinnitatakse : </s></p>
<p><s> 1 ) allkirja ja allkirjanäidise õigsust ; </s></p>
<p><s> 2 ) dokumendi esitamise aja kindlakstegemist ; </s></p>
<p><s> 3 ) avaliku registri andmeid ja väljatrüki õigsust ; </s></p>
<p><s> 4 ) ärakirja õigsust ; </s></p>
<p><s> 5 ) isiku elusolekut ja teatud kohas viibimist ; </s></p>
<p><s> 6 ) avalduse ja teate edastamist ; </s></p>
<p><s> 7 ) dokumendi tõlke õigsust ning </s></p>
<p><s> 8 ) muid lihtsaid asjaolusid . </s></p>
<p><s> ( 3 ) Käesoleva paragrahvi lõikes 2 nimetamata tõendeid ja tunnistusi väljastab notar vastavalt oma äranägemisele tõestamise või kinnitamise vormis . </s></p>
<p><s> § 39. </s> <s> Allkirja õigsus </s></p>
<p><s> ( 1 ) Notar kinnitab allkirja üksnes juhul , kui allkiri on antud või omaks võetud tema juuresolekul . </s> <s> Allkirja omaksvõtmist kinnitab selle andja vastaval dokumendil notari juuresolekul antud omakäelise allkirjastatud märkusega . </s></p>
<p><s> ( 2 ) Dokumenti , millel olevat allkirja kinnitatakse , kontrollib notar vaid selleks , et välja selgitada võimalik alus ametitoimingust keeldumiseks . </s></p>
<p><s> ( 3 ) Notariaalmärkes märgib notar allkirja andnud või omaks võtnud isiku tuvastamiseks vajalikud andmed ning kas allkirja andmine või omaksvõtmine toimus tema juuresolekul . </s></p>
<p><s> ( 4 ) Käesoleva seaduse § 10 lõikeid 1 ja 2 kohaldatakse vastavalt . </s></p>
<p><s> ( 5 ) Allkirja ilma selle juurde kuuluva tekstita ( blankoallkiri ) kinnitab notar üksnes juhul , kui ta on kindlaks teinud , et allkirja kinnitamine on vajalik enne dokumendi sisu kindlaksmääramist . </s> <s> Notariaalmärkes viitab notar teksti puudumisele ning nimetab asjaolud , millega põhjendati blankoallkirja tõestamise vajalikkust . </s></p>
<p><s> ( 6 ) Tõlkija allkirja kinnitamisel on notaril õigus kinnitamisest keelduda , kui ta ei tunne tõlkijat või kui ta kahtleb tõlke õigsuses . </s></p>
<p><s> § 40. </s> <s> Allkirjanäidise õigsus </s></p>
<p><s> ( 1 ) Kohtu registriosakonnale esitatava allkirjanäidise kinnitamisel tuleb allkiri anda notari juuresolekul , vastasel korral on kinnitamine tühine . </s> <s> Sellele asjaolule viitab notar notariaalmärkes . </s> <s> Notariaalmärkes viidatakse , et allkirjanäidis on esitamiseks kohtu registriosakonnale registrikande tegemiseks . </s> <s> Notariaalmärge peab sisaldama allkirja andnud isiku andmeid . </s> <s> Käesoleva seaduse § 10 lõikeid 1 ja 2 kohaldatakse vastavalt . </s></p>
<p><s> ( 2 ) Juriidilise isiku seadusjärgse esindaja allkirjanäidise puhul märgitakse esindaja avalduse alusel täiendavalt juriidilise isiku nimi ja esindaja amet ( juhatuse liige , täisosanik jne ) . </s></p>
<p><s> § 41. </s> <s> Dokumendi ärakirja õigsus </s></p>
<p><s> ( 1 ) Dokumendi ärakirja kinnitamisel tuvastab notar , kas dokument on originaal , algärakiri , tõestatud või tõestamata ärakiri , ning viitab sellele asjaolule notariaalmärkes . </s></p>
<p><s> ( 2 ) Kui dokumendis on lünk , läbikriipsutus , vahelekirjutus , muudatus või loetamatu sõna või kui dokument sisaldab kustutatud või loetamatut teksti , kui mitmeleheline dokument on lahti köidetud või kui muud asjaolud viitavad dokumendis esialgse sisu muutmisele , viitab notar notariaalmärkes neile asjaoludele , kui see ei ilmne ärakirjast endast . </s></p>
<p><s> ( 3 ) Kui ärakiri sisaldab üksnes dokumendi väljavõtet , nimetab notar notariaalmärkes väljavõtte eseme ning märgib , et dokumendis ei ole seda täiendavaid või muutvaid andmeid . </s></p>
<p><s> § 42. </s> <s> Väljatrüki õigsus </s></p>
<p><s> ( 1 ) Arvutis peetava registri väljatrüki kinnitamisel peab sellelt ilmnema : </s></p>
<p><s> 1 ) millise registri andmetega on tegemist ; </s></p>
<p><s> 2 ) kas väljatrükk sisaldab ainult kehtivaid andmeid või ka kehtetuid andmeid ; </s></p>
<p><s> 3 ) millise ajalise seisuga on andmed väljatrükil . </s></p>
<p><s> ( 2 ) Kui väljatrükk sisaldab andmeid , millel ei ole registri põhiandmetele ( registrikartoteegile , kinnistusregistrile , laevakinnistusregistrile ) omast avalikku usaldatavust , peavad need olema varustatud vastava selgitusega . </s></p>
<p><s> ( 3 ) Käesoleva seaduse § 41 lõiget 3 kohaldatakse vastavalt . </s></p>
<p><s> § 43. </s> <s> Dokumendi esitamise aja kindlakstegemine </s></p>
<p><s> Isiku poolt dokumendi esitamise aja kindlakstegemisele kohaldatakse vastavalt käesoleva seaduse § 41 lõiget 2. </s></p>
<p><s> 4. peatükk </s></p>
<p><s> Dokumentide käsitlemine </s></p>
<p><s> § 44. </s> <s> Nööri ja reljeefpitseriga köitmine </s></p>
<p><s> ( 1 ) Kui dokument koosneb mitmest lehest , tuleb need nööri ja reljeefpitseri abil kokku köita . </s> <s> Dokumendina käsitatakse notariaalakti või -märget kandvat originaaldokumenti , algärakirja ja notariaalselt kinnitatud ärakirja . </s></p>
<p><s> ( 2 ) Käesoleva paragrahvi lõige 1 kehtib ka dokumendi , kaardi , joonise ja illustratsiooni kohta , mis käesoleva seaduse § 9 lõike 2 , § 15 , § 35 lõike 2 ning § 36 lõike 3 kohaselt notariaalaktile lisatakse . </s></p>
<p><s> § 45. </s> <s> Muudatused dokumentides </s></p>
<p><s> ( 1 ) Täiendused ja muudatused , välja arvatud sisulise tähenduseta ebaolulised parandused , märgib notar notariaalakti või -märke lõppu enne allkirja või notariaalakti või -märke servale ning allkirjastab eraldi . </s></p>
<p><s> ( 2 ) Kui notariaalaktile on lisatud dokument käesoleva seaduse § 9 lõike 2 , § 15 , § 35 lõike 2 või § 36 lõike 3 kohaselt , ei pea muudatusi ja täiendusi juurdelisatud dokumendil alla kirjutama , kui notariaalaktist ilmneb nende heakskiitmine . </s></p>
<p><s> ( 3 ) Ilmse vea võib notar parandada ka pärast notariaalakti või -märke koostamise lõpetamist tema poolt allkirjastatud ja kuupäevastatud õiendusega . </s> <s> Õienduse kirjutab notar notariaalakti või -märke lõppu pärast allkirju või dokumendi külge köidetud eraldi lehele . </s></p>
<p><s> ( 4 ) Kui pärast notariaalakti või -märke valmimist ilmneb vajadus muudatuste või täienduste järele , koostab notar selle kohta eraldi notariaalakti . </s></p>
<p><s> § 46. </s> <s> Originaaldokumendi väljastamine </s></p>
<p><s> ( 1 ) Notariaaldokumendi originaal ( algkiri ) , mis ei kuulu väljastamisele , jääb notari kätte hoiule . </s></p>
<p><s> ( 2 ) Notariaalakti originaali väljastab notar üksnes juhul , kui on avaldatud , et seda kasutatakse välismaal , ning isikud , kellel on õigus nõuda algärakirja , on sellega nõus . </s> <s> Sel juhul varustab notar notariaalakti originaali pitseriga ; originaali asemele jätab notar algärakirja ning märgib sellele , kellele ja miks originaal väljastati . </s> <s> Algärakiri asendab edaspidi originaali . </s></p>
<p><s> ( 3 ) Notariaalmärkega dokument väljastatakse , kui ei nõuta selle notari juures säilitamist . </s></p>
<p><s> § 47. </s> <s> Originaaldokumendi asendamine </s></p>
<p><s> ( 1 ) Kui notariaalakti originaal on kadunud või täielikult või osaliselt hävinud ning selle asendamine on vajalik , võib selle olemasolevale algärakirjale , notariaalselt kinnitatud ärakirjale või sellest valmistatud notariaalselt kinnitatud ärakirjale teha märke , et see asendab originaaldokumenti . </s> <s> Märge peab sisaldama väljaandmise aega ja kohta ning sellele tuleb alla kirjutada . </s></p>
<p><s> ( 2 ) Originaaldokumendi asendab isik või asutus , kes on pädev algärakirja väljastama . </s></p>
<p><s> ( 3 ) Kui võlgnik peab dokumendi kohaselt alluma kohesele sundtäitmisele , tuleb enne originaali asendamist ära kuulata võlgniku arvamus . </s> <s> Originaali asendamisest peab teatama isikutele , kellel on õigus nõuda algärakirja , kui neid isikuid on võimalik ilma oluliste raskusteta välja selgitada . </s></p>
<p><s> § 48. </s> <s> Algärakiri </s></p>
<p><s> Notariaalakti algärakirja valdamine asendab õigustoimingutes notariaalakti originaali valdamist . </s></p>
<p><s> § 49. </s> <s> Algärakirja väljastamise pädevus </s></p>
<p><s> Algärakirja väljastab isik või asutus , kes säilitab notariaalakti originaali . </s></p>
<p><s> § 50. </s> <s> Algärakirja vorm </s></p>
<p><s> ( 1 ) Algärakiri on originaaldokumendi ärakiri , millel on sellekohane pealdis . </s></p>
<p><s> ( 2 ) Algärakirja pealdis peab sisaldama kinnitust algärakirja vastavuse kohta originaalile , väljaandmise aega ja kohta ning isikute loetelu , kellele algärakiri väljastatakse . </s> <s> Algärakirjal peab olema notari allkiri ja pitser . </s></p>
<p><s> ( 3 ) Kui dokumendi ärakiri köidetakse nööri ja reljeefpitseri abil algärakirja külge või kui see on algärakirjaga ühel lehel , piisab nende ärakirjade õigsuse kinnitamisest algärakirja pealdises . </s> <s> Sealjuures tuleb kohaldada vastavalt käesoleva seaduse § 41 lõiget 3 ja kui dokumente , millest ärakirjad on tehtud , ei säilitata koos originaaliga , millest ärakirjad on tehtud , ka vastavalt käesoleva seaduse § 41 lõikeid 1 ja 2. </s></p>
<p><s> ( 4 ) Originaalile tuleb märkida , kellele ja millal väljastati algärakiri . </s></p>
<p><s> ( 5 ) Algärakirja võib soovi korral väljastada väljavõttena , kohaldades vastavalt käesoleva seaduse § 41 lõiget 3. </s></p>
<p><s> § 51. </s> <s> Dokumendi tõlge </s></p>
<p><s> ( 1 ) Notar võib dokumendi eestikeelsele tõlkele lisada tõendi selle õigsuse ja täielikkuse kohta , kui ta on ise koostanud dokumendi võõrkeeles või kui ta on pädev väljastama notariaalakti algärakirja . </s> <s> Tõendile kohaldatakse käesoleva seaduse §-s 38 sätestatut . </s> <s> Notar väljastab tõendi üksnes juhul , kui ta valdab võõrkeelt piisavalt . </s></p>
<p><s> ( 2 ) Käesoleva paragrahvi lõike 1 kohaselt tõendiga varustatud tõlke õigsust ja täielikkust eeldatakse , kuni ei ole tõendatud vastupidist . </s></p>
<p><s> ( 3 ) Sellisest tõlkest võib väljastada algärakirju ja ärakirju . </s> <s> Tõlget peab sel juhul hoidma koos originaaliga . </s></p>
<p><s> § 52. </s> <s> Õigus algärakirjale , ärakirjale ja tutvumisele </s></p>
<p><s> ( 1 ) Algärakirja võivad nõuda : </s></p>
<p><s> 1 ) tehingu või tahteavalduse tõestamisel tehtud notariaalakti puhul igaüks , kelle tahteavaldus või kelle nimel esitatud tahteavaldus notariaalaktis sisaldub ; </s></p>
<p><s> 2 ) teiste notariaalaktide puhul igaüks , kes taotles akti koostamist ; </s></p>
<p><s> 3 ) punktis 1 ja 2 nimetatud isikute õigusjärglased . </s></p>
<p><s> ( 2 ) Käesoleva paragrahvi lõikes 1 nimetatud isikud võivad ühiselt notariaalaktis või avaldusega pädevale isikule või asutusele kokku leppida teisiti , kui on sätestatud käesoleva paragrahvi lõikes 1. </s></p>
<p><s> ( 3 ) Isik , kes võib nõuda algärakirja , võib nõuda ka kinnitatud ja kinnitamata ärakirju ning tutvuda originaaliga . </s></p>
<p><s> § 53. </s> <s> Edastamine kohtu registriosakonnale või kinnistusametile </s></p>
<p><s> ( 1 ) Kui notar tõestab tehingu või kinnitab avalduse , mis kuulub esitamisele kohtu registriosakonnale või kinnistusametile , edastab ta selle ning seaduse kohaselt selle juurde kuuluvad muud dokumendid registriosakonda või kinnistusametisse . </s></p>
<p><s> ( 2 ) Notar ei pea käesoleva paragrahvi lõikes 1 sätestatut täitma , kui kõik osalejad nõuavad teisiti . </s></p>
<p><s> § 54. </s> <s> Hiljem tuvastatud asjaolud </s></p>
<p><s> ( 1 ) Käesoleva seaduse § 10 lõikes 3 , § 12 lõikes 3 ning § 21 lõikes 2 nimetatud juhtudel võib notar väljastada notariaalakti algärakirju ja ärakirju alles siis , kui ta on vajaliku isikusamasuse või esindus- või käsutusõiguse tuvastanud . </s></p>
<p><s> ( 2 ) Isikusamasuse või esindus- või käsutusõiguse tuvastamiseks esitatud dokumente säilitab notar koos notariaalakti originaaliga , kuid ei köida neid nööri ja reljeefpitseriga selle külge . </s></p>
<p><s> ( 3 ) Tuvastanud vajaliku isikusamasuse või esindus- või käsutusõiguse , teeb notar notariaalaktile ja algärakirjale käesoleva seaduse § 45 lõikes 3 sätestatud korras asjakohase õienduse . </s> <s> Algärakirja ja ärakirja võib väljastada alles pärast õienduse tegemist . </s></p>
<p><s> ( 4 ) Kui notar peab seaduse alusel või osalejate soovil notariaalakti edastama pädevasse kohtu- või ametiasutusse , tekib edastamiskohustus pärast käesoleva paragrahvi lõikes 3 nimetatud õienduse tegemist . </s></p>
<p><s> 5. peatükk </s></p>
<p><s> Rakendamine </s></p>
<p><s> § 55. </s> <s> Enne käesoleva seaduse jõustumist alustatud tõestamistoimingud </s></p>
<p><s> Enne käesoleva seaduse jõustumist tehtud või alustatud tõestamistoimingu suhtes kohaldatakse enne käesoleva seaduse jõustumist kehtinud õigusakte . </s></p>
<p><s> § 56. </s> <s> Välismaal väljaantud dokumendid </s></p>
<p><s> ( 1 ) Kui tõestamistoimingu tegemise aluseks tuleb võtta välismaal väljaantud avalik dokument , peab see olema legaliseeritud või kinnitatud legaliseerimist asendava tunnistusega ( apostilliga ) , kui välisleping ei sätesta teisiti . </s> <s> Avaliku dokumendi ja apostilli mõiste on määratletud välisriigi avaliku dokumendi legaliseerimise nõude tühistamise konventsioonis ( RT II 2000 , 27 , 165 ) . </s></p>
<p><s> ( 2 ) Kohtu- ja ametiasutus , samuti kohtutäitur võib nõuda talle esitatud välismaise avaliku dokumendi legaliseerimist või apostilliga kinnitamist , kui välisleping ei sätesta teisiti . </s></p>
<p><s> ( 3 ) Kui dokumendil oleva allkirja või dokumendi ärakirja on tõestanud või kinnitanud välismaine ametiisik , kelle ametipädevust on tõendatud legaliseerimise või apostilliga , ei ole dokumendi või ärakirja Eestis kasutamise korral vajalik notariaalne kinnitamine . </s></p>
<p><s> ( 4 ) Tõestamisest välismaise ametiisiku poolt ning dokumendi legaliseerimisest või apostilliga kinnitamisest ei piisa , kui Eesti seadus nõuab notariaalset tõestamist ning välisleping ei näe ette teisiti . </s></p>
<p><s> § 57. </s> <s> Välismaise ametiisiku tõestatud volitus </s></p>
<p><s> ( 1 ) Justiitsministri määrusega kehtestatakse välismaiste ametiisikute loetelu , kelle puhul eeldatakse volitaja isikusamasuse ja tehingu tegemise võime usaldusväärset tuvastamist . </s> <s> Niisuguse ametiisiku tõestatud volitus on võrdne Eesti notari tõestatud volitusega , kui on täidetud käesoleva seaduse §-st 56 tulenev legaliseerimise või apostilliga kinnitamise nõue . </s></p>
<p><s> ( 2 ) Kohus võib tunnustada ka teiste välismaiste ametiisikute pädevust volituse tõestamisel , kui ametiisiku ametialane ettevalmistus ja seisund vastab Eesti notari omale ning volituse tõestamise põhimõtted vastavad käesolevas seaduses tehingute tõestamise kohta sätestatule . </s></p>
<p><s> § 58. </s> <s> Tõestamisega seotud andmete kontrollimine arvutivõrgu kaudu </s></p>
<p><s> Justiitsminister võib oma määrusega kohustada notarit arvutivõrgu kaudu kontrollima tõestamistoimingu suhtes olulisi asjaolusid registritest ja muudest andmekogudest . </s></p>
<p><s> § 59. </s> <s> Seaduse jõustumine </s></p>
<p><s> ( 1 ) Käesolev seadus jõustub 2002. aasta 1. veebruaril . </s></p>
<p><s> ( 2 ) Käesoleva seaduse §-d 56-57 jõustuvad kümnendal päeval pärast seaduse Riigi Teatajas avaldamist . </s></p>
<p><s> ( 3 ) Notariaalselt kinnitatud tehing käesoleva seaduse ning tõestamisseaduse rakendamisega seotud seaduste muutmise seaduse mõttes on notariaalselt tõestatud allkirjadega tehing tsiviilseadustiku üldosa seaduse ( RT I 1994 , 53 , 889 ; 65 , õiend ; 89 , 1516 ; 1995 , 26-28 , 355 ; 49 , 749 ; 87 , 1540 ; 1996 , 40 , 773 ; 42 , 811 ; 1998 , 30 , 409 ; 59 , 941 ; 1999 , 10 , 155 ) § 92 lõike 2 tähenduses . </s></p></div1>
    </body>
  </text>
</TEI>
</teiCorpus>
</teiCorpus>
