<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Postiseadus ( sept 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Postiseadus ( sept 2001 )  </head>
<p><s> Postiseadus </s></p>
<p><s> Vastu võetud 13. juunil 2001. a. </s></p>
<p><s> ( RT I 2001 , 64 , 367 ) , </s></p>
<p><s> jõustunud 1. jaanuaril 2002. a. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse eesmärk ja reguleerimisala </s></p>
<p><s> ( 1 ) Käesoleva seaduse eesmärk on tagada kvaliteetne postisaadetiste edastamine ja postiteenuse tarbijate huvide kaitse . </s></p>
<p><s> ( 2 ) Käesolevas seaduses sätestatakse nõuded osutatavatele postiteenustele ja riikliku järelevalve kord kehtestatud nõuete täitmise üle . </s></p>
<p><s> § 2. </s> <s> Postiteenus ja postisaadetis </s></p>
<p><s> ( 1 ) Postiteenus majandustegevusena käesoleva seaduse tähenduses on adresseeritud postisaadetise edastamine saatjalt või teiselt postiteenuse osutajalt saajale või teisele postiteenuse osutajale . </s></p>
<p><s> ( 2 ) Postisaadetis käesoleva seaduse tähenduses on postiteenuse osutajale edastamiseks üle antud järgmine adresseeritud saadetis : </s></p>
<p><s> 1 ) kirjalik teade ( edaspidi kiri ) ; </s></p>
<p><s> 2 ) postipakk ; </s></p>
<p><s> 3 ) tähtsaadetis ; </s></p>
<p><s> 4 ) väärtsaadetis ; </s></p>
<p><s> 5 ) seadusega ettenähtud korras teostatav sularaha siire ; </s></p>
<p><s> 6 ) elektrooniline sõnum edastamiseks kirjana füüsilise kandega postivõrku ja füüsilise kogumisega postivõrgust kirjana lähetatud sõnum edastamiseks elektroonilisse võrku ; </s></p>
<p><s> 7 ) kullerposti saadetis . </s></p>
<p><s> ( 3 ) Postisaadetise edastamine hõlmab osaliselt või täielikult : </s></p>
<p><s> 1 ) postisaadetise vastuvõtmist või kogumist ; </s></p>
<p><s> 2 ) postisaadetise sorteerimist ; </s></p>
<p><s> 3 ) postisaadetise vedu ; </s></p>
<p><s> 4 ) postisaadetise saajale kättetoimetamist . </s></p>
<p><s> ( 4 ) Postisaadetiste mõõdud , liigid ja muud tingimused kehtestab postiteenuse osutaja postiteenuse osutamise tüüptingimustega . </s></p>
<p><s> ( 5 ) Postiteenus ei ole : </s></p>
<p><s> 1 ) ajalehtede ja ajakirjade kättetoimetamine ; </s></p>
<p><s> 2 ) kirjalike teadete või muude saadetiste kättetoimetamine enda nimel ja enda majandustegevuse tarbeks ; </s></p>
<p><s> 3 ) ostetavate kaupade kättetoimetamine ; </s></p>
<p><s> 4 ) diplomaatilise posti edastamine . </s></p>
<p><s> ( 6 ) Postiteenuse osutaja käesoleva seaduse tähenduses on adresseeritud postisaadetise edastamise kui majandustegevusega tegelev isik . </s></p>
<p><s> ( 7 ) Postisaadetis loetakse adresseerituks , kui see kannab saaja aadressi või sellele viitavat märgistust . </s></p>
<p><s> ( 8 ) Tähtsaadetise edastamine on postisaadetise edastamise teenus , mille puhul väljastatakse saatjale tõend postisaadetise edastamiseks vastuvõtmise ning saatja soovi korral ka teade selle saajale kättetoimetamise kohta . </s></p>
<p><s> ( 9 ) Väärtsaadetise edastamine on postisaadetise edastamise teenus , millega tagatakse postisaadetise kaotsimineku või rikkumise korral selle saatja poolt deklareeritud väärtuse hüvitamine . </s></p>
<p><s> ( 10 ) Kullerposti teenus käesoleva seaduse tähenduses on adresseeritud saadetise edastamine kulleriga selle kiire ja usaldusväärse kättetoimetamise huvides nii , et saatjal on võimalus igal ajal saada informatsiooni saadetise asukohast selle teekonnal , kättetoimetamisse sekkuda ja vajaduse korral edastamist ümber korraldada . </s></p>
<p><s> ( 11 ) Nõuded täht- ja väärtsaadetisele ning täht- ja väärtsaadetise edastamisele kehtestab teede- ja sideminister . </s></p>
<p><s> § 3. </s> <s> Universaalne postiteenus </s></p>
<p><s> ( 1 ) Universaalne postiteenus on kindla kvaliteediga ja üksiksaadetistele ühtse ja mõistliku hinnaga Eesti territooriumil kõigile kättesaadav postiteenuse kogum . </s></p>
<p><s> ( 2 ) Universaalse postiteenuse kogum hõlmab : </s></p>
<p><s> 1 ) kuni 2 kg kaaluvate kirjade siseriiklikku edastamist ; </s></p>
<p><s> 2 ) kuni 10 kg kaaluvate postipakkide siseriiklikku edastamist ; </s></p>
<p><s> 3 ) tähtsaadetise ja väärtsaadetise edastamist ; </s></p>
<p><s> 4 ) välisriiki saadetavate ja välisriigist saabuvate kuni 2 kg kaaluvate kirjade ja kuni 20 kg kaaluvate postipakkide edastamist ( edaspidi rahvusvaheline postiteenus ) . </s></p>
<p><s> ( 3 ) Universaalse postiteenuse osutamisega tuleb tagada vähemalt viiel päeval nädalas ja vähemalt üks kord päevas postisaadetiste kogumine ja saajatele kättetoimetamine . </s></p>
<p><s> ( 4 ) Vabariigi Valitsus kehtestab nõuded universaalsele postiteenusele ja selle osutamisele . </s></p>
<p><s> § 4. </s> <s> Postivõrk </s></p>
<p><s> ( 1 ) Postivõrk käesoleva seaduse tähenduses on seadmete ja vahendite süsteem , mida postiteenuse osutaja kasutab postisaadetiste edastamiseks . </s> <s> Postivõrk jaguneb kogumis- ja jaotusvõrguks ning töötlemiskeskusteks . </s></p>
<p><s> ( 2 ) Kogumisvõrk käesoleva seaduse tähenduses on seadmete ja vahendite süsteem , mida postiteenuse osutaja kasutab postisaadetiste juurdepääsupunktidest kogumiseks . </s></p>
<p><s> ( 3 ) Juurdepääsupunktid on füüsilised seadmed ja tegevuskohad , kus postiteenuse tarbijad võivad postisaadetisi postiteenuse osutajale üle anda või vastu võtta . </s></p>
<p><s> ( 4 ) Jaotusvõrk käesoleva seaduse tähenduses on seadmete ja vahendite süsteem , mida postiteenuse osutaja kasutab postisaadetiste saajale kättetoimetamiseks . </s></p>
<p><s> ( 5 ) Töötlemiskeskused on postiteenuse osutaja tegevuskohad , kus toimub postisaadetiste sorteerimine . </s></p>
<p><s> 2. peatükk </s></p>
<p><s> Tegevuse alustamine ja tegevusluba </s></p>
<p><s> § 5. </s> <s> Tegevuse alustamisest teatamine </s></p>
<p><s> ( 1 ) Isik , kes soovib osutada postiteenust , mille osutamiseks ei ole vaja käesoleva seaduse §-s 7 sätestatud tegevusluba , peab sellest kirjalikult teatama Sideametile ( edaspidi tegevuse alustamise teade ) . </s></p>
<p><s> ( 2 ) Tegevuse alustamise teade peab sisaldama järgmisi andmeid : </s></p>
<p><s> 1 ) nimi ja isiku- või registrikood ; </s></p>
<p><s> 2 ) aadress ja muud kontaktandmed ; </s></p>
<p><s> 3 ) osutatavate postiteenuste loetelu ; </s></p>
<p><s> 4 ) tegevuse geograafiline piirkond , kus soovitakse postiteenust osutada . </s></p>
<p><s> ( 3 ) Tegevuse alustamise teatele tuleb lisada : </s></p>
<p><s> 1 ) tegutseva juriidilise isiku või füüsilisest isikust ettevõtja korral tõestatud väljavõte registrist , kus isik on registreeritud ; </s></p>
<p><s> 2 ) asutamisel oleva juriidilise isiku korral asutamisdokumentide tõestatud ärakirjad ; </s></p>
<p><s> 3 ) osutatavate postiteenuste kirjeldus ja tüüptingimused ; </s></p>
<p><s> 4 ) riigilõivu tasumist tõendav dokument . </s></p>
<p><s> ( 4 ) Tegevuse alustamise teate vormi kehtestab teede- ja sideminister . </s></p>
<p><s> § 6. </s> <s> Tegevuse alustamise teate registreerimine </s></p>
<p><s> ( 1 ) Tegevuse alustamise teate registreerimine või registreerimisest keeldumine vormistatakse Sideameti peadirektori sellekohase käskkirja alusel kahe nädala jooksul teate ja kõigi nõutavate dokumentide Sideametile laekumisest arvates . </s></p>
<p><s> ( 2 ) Sideamet registreerib tegevuse alustamise teate käesoleva seaduse §-s 37 sätestatud registris ja saadab teate esitajale Sideameti peadirektori vastava käskkirja väljavõtte ühe nädala jooksul käskkirja andmisest arvates . </s></p>
<p><s> ( 3 ) Sideamet keeldub tegevuse alustamise teate registreerimisest järgmistel juhtudel : </s></p>
<p><s> 1 ) teade või sellele lisatud dokumendid ei vasta kehtestatud nõuetele ; </s></p>
<p><s> 2 ) teatele ei ole lisatud seaduses sätestatud dokumente ; </s></p>
<p><s> 3 ) teates esitatud postiteenuse osutamiseks on vajalik käesoleva seaduse §-s 7 sätestatud tegevusluba . </s></p>
<p><s> ( 4 ) Enne tegevuse alustamise teate registreerimisest keeldumise otsustamist võib Sideamet anda taotluse esitajale tähtaja tegevuse alustamise teate registreerimist takistavate asjaolude kõrvaldamiseks . </s> <s> Tähtaja andmisest teatab Sideamet kirjalikult taotluse esitajale , märkides tähtaja andmise aluse ja aja , mille jooksul tuleb puudused kõrvaldada . </s></p>
<p><s> ( 5 ) Käesoleva seaduse § 5 lõikes 1 nimetatud isik võib tegevuse alustamise teates nimetatud tegevust alustada pärast teate registreerimist Sideametis . </s></p>
<p><s> § 7. </s> <s> Tegevusluba </s></p>
<p><s> ( 1 ) Tegevusluba väljastatakse Eestis registreeritud juriidilisele isikule või välisriigi äriühingu filiaalile . </s> <s> Tegevusluba annab õiguse käesoleva paragrahvi lõikes 2 nimetatud postiteenuste majandustegevusena osutamiseks . </s></p>
<p><s> ( 2 ) Tegevusluba on vajalik järgmiste postiteenuste osutamiseks : </s></p>
<p><s> 1 ) universaalse postiteenuse osutamine ; </s></p>
<p><s> 2 ) üle 10 kg kaaluvate postipakkide siseriiklik edastamine ; </s></p>
<p><s> 3 ) seadusega ettenähtud korras sularaha siirete teostamine ning riiklike pensionide , abirahade ja toetuste posti vahendusel väljamaksmine . </s></p>
<p><s> ( 3 ) Tegevusloaga määratav vähim tegevuse geograafiline piirkond on linn või vald . </s></p>
<p><s> ( 4 ) Universaalse postiteenuse osutamisel on tegevusloaga määratav tegevuse geograafiline piirkond kogu Eesti territoorium . </s></p>
<p><s> ( 5 ) Universaalse postiteenuse osutamiseks väljastatakse tegevusluba ainult käesoleva seaduse § 3 lõikes 2 nimetatud postiteenuse kogumile tervikuna . </s></p>
<p><s> ( 6 ) Sideamet väljastab tegevusloa käesolevas seaduses sätestatud korras viieks aastaks , kui tegevusloa taotleja ei soovi lühemat tähtaega . </s></p>
<p><s> ( 7 ) Tegevusluba ei ole üleantav . </s></p>
<p><s> § 8. </s> <s> Tegevusloa taotlemiseks vajalikud dokumendid </s></p>
<p><s> ( 1 ) Tegevusloa taotlemiseks esitab käesoleva seaduse § 7 lõikes 1 nimetatud isik Sideametile kirjaliku taotluse . </s></p>
<p><s> ( 2 ) Käesoleva paragrahvi lõikes 1 nimetatud taotlus peab sisaldama käesoleva seaduse § 5 lõikes 2 nimetatud andmeid ja sellele tuleb lisada : </s></p>
<p><s> 1 ) tegutseva juriidilise isiku või välisriigi äriühingu filiaali korral tõestatud väljavõte registrist , kus isik on registreeritud ; </s></p>
<p><s> 2 ) asutamisel oleva juriidilise isiku või välisriigi äriühingu filiaali korral asutamisdokumentide tõestatud ärakirjad ; </s></p>
<p><s> 3 ) osutatavate postiteenuste kirjeldus ja tüüptingimused ; </s></p>
<p><s> 4 ) tegutseva juriidilise isiku puhul viimase majandusaasta aruanne ja auditeeritud raamatupidamise aruanne , kui viimase majandusaasta lõpust on möödunud rohkem kui üheksa kuud ; </s></p>
<p><s> 5 ) tegutseva juriidilise isiku puhul Maksuameti kohaliku asutuse tõend maksuvõla puudumise kohta ; </s></p>
<p><s> 6 ) äriplaan tegevusloa kehtivuse ajaks ; </s></p>
<p><s> 7 ) kinnitus postivõrgu ja osutatavate postiteenuste vastavuse kohta kehtestatud nõuetele ; </s></p>
<p><s> 8 ) riigilõivu tasumist tõendav dokument . </s></p>
<p><s> § 9. </s> <s> Tegevusloa väljastamine </s></p>
<p><s> ( 1 ) Tegevusloa väljastamise otsustab Sideamet hiljemalt ühe kuu jooksul , arvates taotluse esitamisest või käesoleva seaduse § 10 lõikes 2 nimetatud tähtaja jooksul puuduste kõrvaldamisest teatamisest . </s></p>
<p><s> ( 2 ) Sideameti peadirektori käskkirja väljavõte tegevusloa väljastamise või sellest keeldumise kohta edastatakse tegevusluba taotlenud isikule kolme tööpäeva jooksul pärast käskkirja andmist . </s></p>
<p><s> ( 3 ) Sideamet registreerib tegevusloa andmed käesoleva seaduse §-s 37 sätestatud registris . </s></p>
<p><s> ( 4 ) Tegevusloa ja selle taotluse ning tegevusloa pikendamise taotluse vormi kehtestab teede- ja sideminister . </s></p>
<p><s> § 10. </s> <s> Tegevusloa väljastamisest keeldumine </s></p>
<p><s> ( 1 ) Sideamet keeldub tegevusloa väljastamisest , kui : </s></p>
<p><s> 1 ) taotluse esitaja ei ole esitanud käesoleva seaduse §-s 8 nõutavaid dokumente või kui dokumendid ei vasta käesolevas seaduses sätestatud nõuetele , on ebaõiged või ebatäpsed ; </s></p>
<p><s> 2 ) taotluse esitajale antud tegevusluba on varem kehtetuks tunnistatud käesoleva seaduse § 15 alusel ja nimetatud kehtetuks tunnistamisest on möödunud vähem kui kolm aastat ; </s></p>
<p><s> 3 ) taotluse esitajat juhtima õigustatud isik on karistatud ameti- või majandusalase kuriteo eest ja kui tema karistusandmed ei ole karistusregistrist kustutatud ; </s></p>
<p><s> 4 ) taotluse esitajal on maksuvõlg . </s></p>
<p><s> ( 2 ) Enne tegevusloa väljastamisest keeldumise otsustamist võib Sideamet anda taotluse esitajale tähtaja tegevusloa väljastamist takistavate asjaolude kõrvaldamiseks . </s> <s> Tähtaja andmisest teatab Sideamet kirjalikult taotluse esitajale , märkides tähtaja andmise aluse ja aja , mille jooksul tuleb puudused kõrvaldada . </s></p>
<p><s> § 11. </s> <s> Tegevusloa kehtivus </s></p>
<p><s> ( 1 ) Tegevusloaga antav postiteenuste osutamise õigus , välja arvatud käesoleva paragrahvi lõikes 2 nimetatud rahvusvahelise postiteenuse osutamise õigus , jõustub pärast põhikirja täiendamist vastava tegevusalaga ja registriandmete muutmist ning seda kinnitavate dokumentide Sideametile esitamist . </s></p>
<p><s> ( 2 ) Tegevusloaga antav rahvusvahelise postiteenuse osutamise õigus jõustub pärast vastavate kokkulepete sõlmimist välisriikide postiettevõtjatega , postiettevõtjate rahvusvaheliste ühendustega või rahvusvaheliste postiorganisatsioonidega ning pärast lepingute tõestatud ärakirjade Sideametile esitamist . </s></p>
<p><s> ( 3 ) Kui tegevusloa väljastamise aluseks olnud asjaolud on muutunud , on loa omanik kohustatud viivitamata teatama Sideametile toimunud muudatustest ja esitama vastavad dokumendid . </s></p>
<p><s> § 12. </s> <s> Tegevusloa kehtivusaja pikendamine </s></p>
<p><s> ( 1 ) Tegevusloa kehtivusaja pikendamiseks esitab tegevusloa omanik Sideametile hiljemalt kuus kuud enne tegevusloa kehtivusaja lõppemist vastava taotluse . </s> <s> Taotlusele tuleb lisada : </s></p>
<p><s> 1 ) tegevusaruanne tegevusloa kehtivuse ajal toimunud tegevuse ja tegevusloa tingimuste täitmise kohta ; </s></p>
<p><s> 2 ) tegevusloa omaniku kinnitus , et Sideametile esitatud andmed on õiged ja kajastavad tegelikku olukorda taotluse esitamise ajal ; </s></p>
<p><s> 3 ) riigilõivu tasumist tõendav dokument . </s></p>
<p><s> ( 2 ) Sideamet võib vajaduse korral nõuda käesoleva paragrahvi lõikes 1 nimetatud andmete kohta täpsustavat teavet ja dokumente . </s></p>
<p><s> ( 3 ) Sideamet otsustab tegevusloa kehtivusaja pikendamise ühe kuu jooksul , arvates nõuetekohase taotluse ja kõigi nõutavate dokumentide laekumisest Sideametile . </s></p>
<p><s> ( 4 ) Tegevusloa kehtivusaja pikendamisel jäävad kehtima kõik tegevusloa kehtivusaja lõppemisel kehtinud tegevusloa tingimused . </s></p>
<p><s> § 13. </s> <s> Tegevusloa tingimuste muutmine </s></p>
<p><s> ( 1 ) Sideamet võib tegevusloa omaniku kirjaliku taotluse alusel tegevusloa tingimusi muuta , kui sellega ei rikuta võrdse kohtlemise ja vaba konkurentsi põhimõtteid . </s></p>
<p><s> ( 2 ) Sideamet on kohustatud käesoleva paragrahvi lõikes 1 nimetatud taotluse suhtes tegema otsuse ühe kuu jooksul ning teavitama sellest ühe nädala jooksul vastavat tegevusloa omanikku . </s></p>
<p><s> ( 3 ) Sideamet muudab ühepoolselt tegevusloa tingimusi , teatades oma motiveeritud kavatsusest vastavale tegevusloa omanikule kirjalikult kuus kuud ette , kui see on põhjustatud : </s></p>
<p><s> 1 ) tegevusloa tingimuste vastavusse viimisest õigusaktidega või </s></p>
<p><s> 2 ) postitehnoloogia arengust . </s></p>
<p><s> ( 4 ) Tegevusloa tingimuste muutmine peab olema objektiivselt põhjendatud ja mittediskrimineeriv . </s></p>
<p><s> ( 5 ) Tegevusloa omanikul on õigus esitada oma kirjalikud seisukohad käesoleva paragrahvi lõikes 3 nimetatud tegevusloa tingimuste muutmise kohta kolme kuu jooksul teate saamisest arvates . </s></p>
<p><s> ( 6 ) Käesoleva paragrahvi lõikes 5 nimetatud kirjalikud seisukohad peab Sideamet läbi vaatama kahe kuu jooksul nende esitamise tähtajast arvates ja teatama oma motiveeritud otsusest esitatud seisukohtade suhtes kirjalikult . </s></p>
<p><s> § 14. </s> <s> Tegevusloa kehtivuse lõppemine </s></p>
<p><s> Tegevusloa kehtivus lõpeb : </s></p>
<p><s> 1 ) tegevusloa kehtivusaja möödumisel , kui enne selle lõppemist ei ole tegevusluba pikendatud ; </s></p>
<p><s> 2 ) tegevusloa omaniku lõppemisega ; </s></p>
<p><s> 3 ) tegevusloa kehtetuks tunnistamisega või </s></p>
<p><s> 4 ) tegevusloa omaniku taotluse alusel , kui ta ei soovi enam tegevusloaga määratud tegevusalal tegutseda . </s></p>
<p><s> § 15. </s> <s> Tegevusloa kehtetuks tunnistamine </s></p>
<p><s> ( 1 ) Sideamet võib tunnistada tegevusloa kehtetuks , kui selle : </s></p>
<p><s> 1 ) omanik või tema tegevus ei vasta õigusaktides sätestatud nõuetele või tegevusloa tingimustele ; </s></p>
<p><s> 2 ) omanik on esitanud Sideametile valeandmeid või andmed on korduvalt jäetud ettenähtud ajaks esitamata ; </s></p>
<p><s> 3 ) omanik ei ole asunud tegutsema tegevusloaga määratud alal 12 kuu jooksul , arvates tegevusloa väljastamisest ; </s></p>
<p><s> 4 ) omanik ei ole ettenähtud ajaks või ulatuses täitnud Sideameti ettekirjutust . </s></p>
<p><s> ( 2 ) Enne käesoleva paragrahvi lõike 1 alusel tegevusloa kehtetuks tunnistamise otsustamist peab Sideamet andma selle omanikule mõistliku tähtaja kehtetuks tunnistamise aluseks oleva asjaolu kõrvaldamiseks . </s> <s> Loa kehtetuks tunnistamise aluseks oleva asjaolu kõrvaldamise tähtaja alampiir on üks kuu . </s> <s> Tähtaja andmisest teatatakse tegevusloa omanikule kirjalikult , märkides tähtaja andmise aluse ja aja , mille jooksul tuleb puudus kõrvaldada . </s></p>
<p><s> ( 3 ) Väljavõte Sideameti peadirektori käskkirjast , millega tegevusluba tunnistatakse kehtetuks , saadetakse tegevusloa omanikule vähemalt üks kuu enne selle jõustumist . </s></p>
<p><s> 3. peatükk </s></p>
<p><s> Universaalse postiteenuse osutamine </s></p>
<p><s> § 16. </s> <s> Universaalse postiteenuse osutamise kohustus </s></p>
<p><s> Kõik postiteenuse osutajad , kellel on universaalse postiteenuse osutamise tegevusluba , peavad osutama universaalset postiteenust kogu Eesti territooriumil kõigile seda soovivatele isikutele . </s></p>
<p><s> § 17. </s> <s> Avaliku kättetoimetamise kohustus </s></p>
<p><s> Universaalse postiteenuse osutaja on vastavalt seadusele kohustatud tähtsaadetisena kätte toimetama avalikule kättetoimetamisele kuuluvaid saadetisi , sealhulgas kohtukutseid ja -teateid . </s></p>
<p><s> § 18. </s> <s> Universaalse postiteenuse osutaja postivõrk </s></p>
<p><s> ( 1 ) Universaalse postiteenuse osutaja postivõrk peab tagama käesolevas seaduses universaalsele postiteenusele kehtestatud nõuete täitmise . </s></p>
<p><s> ( 2 ) Juurdepääsupunktid postisaadetiste kogumiseks ja kättetoimetamiseks peavad asuma saajatest ja saatjatest mõistlikul kaugusel , arvestades kohalike olude eripära . </s></p>
<p><s> ( 3 ) Universaalse postiteenuse osutaja peab avalikkust vähemalt üks kuu ette teavitama oma postivõrgu juurdepääsupunktide ümberkorraldamisest . </s></p>
<p><s> ( 4 ) Vabariigi Valitsus kehtestab nõuded universaalse postiteenuse osutaja postivõrgu juurdepääsupunktide paiknemisele . </s></p>
<p><s> § 19. </s> <s> Universaalse postiteenuse osutamise tasud </s></p>
<p><s> ( 1 ) Universaalse postiteenuse kogumisse kuuluvate postiteenuste tasud peavad põhinema efektiivsel teenuse osutamisel ning olema arvestatud teenuse osutamiseks tehtavate objektiivselt mõõdetavate kriteeriumide ja hinnatavate kulude alusel . </s></p>
<p><s> ( 2 ) Universaalse postiteenuse osutaja peab kehtestama kulupõhised ning Eesti territooriumi jaoks ühesugused ja mõistlikud tasud . </s></p>
<p><s> ( 3 ) Universaalse postiteenusena osutatud üksiksaadetise edastamise tasu peab olema arvestusliku keskmisena ühesugune kõikjal Eesti territooriumil . </s></p>
<p><s> ( 4 ) Kõiki postiteenuse tarbijaid koheldakse sarnaste teenuste kasutamisel sarnases mahus sarnaselt . </s></p>
<p><s> § 20. </s> <s> Universaalse postiteenuse tasude rakendamine </s></p>
<p><s> ( 1 ) Universaalse postiteenuse osutaja võib muuta universaalse postiteenuse kogumisse kuuluvate postiteenuste tasusid üks kord aastas . </s></p>
<p><s> ( 2 ) Universaalse postiteenuse osutaja peab avalikkust postiteenuse tasu muudatusest mõistlikul viisil teavitama vähemalt kuu aega enne tasu muudatuse jõustumist . </s></p>
<p><s> ( 3 ) Universaalse postiteenuse osutaja peab postiteenuse tasu muutmise kavatsusest teatama Sideametile kirjalikult koos vajalike põhjenduste ja kalkulatsioonidega kaks kuud enne tasu muudatuse jõustumist . </s></p>
<p><s> ( 4 ) Sideametil on õigus teha ettekirjutus postiteenuse tasu rakendamise peatamiseks , kui rakendatav tasu või selle rakendamise kord ei vasta käesoleva seaduse nõuetele . </s></p>
<p><s> § 21. </s> <s> Universaalse postiteenuse tingimuste ja tasude vaidlustamine </s></p>
<p><s> ( 1 ) Postiteenuse tarbija , kes leiab , et universaalse postiteenuse osutaja poolt rakendatavad tingimused , sealhulgas teenuse eest võetav tasu , on vastuolus käesoleva seadusega , võib vaidlustada tingimused või tasu Sideametis , esitades vastava kirjaliku põhjendatud kaebuse Sideametile . </s></p>
<p><s> ( 2 ) Sideamet teavitab universaalse postiteenuse osutajat 10 päeva jooksul käesoleva paragrahvi lõikes 1 nimetatud kaebuse esitamisest ja nõuab selgitust tema poolt rakendatud tingimuste kohta . </s> <s> Universaalse postiteenuse osutaja , kelle tegevusele esitati kaebus , peab esitama kirjaliku selgituse tingimuste kohta ühe kuu jooksul Sideameti vastava nõude saamisest . </s></p>
<p><s> ( 3 ) Sideamet peab kahe kuu jooksul kaebuse saamisest otsustama selle rahuldamise või rahuldamata jätmise ning saatma Sideameti peadirektori vastava käskkirja väljavõtte vastavale universaalse postiteenuse osutajale ja kaebuse esitajale . </s></p>
<p><s> ( 4 ) Kaebuse rahuldamisel teeb Sideamet universaalse postiteenuse osutajale ettekirjutuse selles määratud tingimuste või tasu viivitamatuks muutmiseks . </s></p>
<p><s> § 22. </s> <s> Tulu- ja kuluarvestuse eraldatus </s></p>
<p><s> ( 1 ) Universaalse postiteenuse osutaja peab pidama eraldi tulude ja kulude arvestust universaalse postiteenuse kogumisse kuuluvate teenuste ja teiste tegevusvaldkondade kohta . </s></p>
<p><s> ( 2 ) Universaalse postiteenuse osutaja peab oma siseses kuluarvestuses rakendama tegevuspõhise kuluarvestuse põhimõtteid ja meetodeid . </s></p>
<p><s> ( 3 ) Teede- ja sideminister võib kehtestada nõuded käesoleva paragrahvi lõigetes 1 ja 2 sätestatu täitmiseks . </s></p>
<p><s> 4. peatükk </s></p>
<p><s> Postiteenuste osutamine </s></p>
<p><s> § 23. </s> <s> Postiteenuse osutamise kohustus </s></p>
<p><s> ( 1 ) Postiteenuse osutaja on kohustatud osutama postiteenust tegevusloaga määratud piirkonnas kooskõlas tema poolt kehtestatud tüüptingimustega . </s></p>
<p><s> ( 2 ) Postiteenuse osutaja on kohustatud postisaadetise kehtiva tasu eest vastu võtma ja saajale kätte toimetama , kui saatja täidab kõik tüüptingimustes ettenähtud nõuded . </s></p>
<p><s> ( 3 ) Postiteenuse osutaja võib postiteenuse osutamiseks tegevusloaga määratud piirkonnas sõlmida lepingu teise isikuga . </s></p>
<p><s> ( 4 ) Käesoleva paragrahvi lõikes 3 nimetatud lepingu sõlmimine ei vabasta tegevusloa omanikku kohustusest tagada tegevusloaga sätestatud nõuete täitmine . </s></p>
<p><s> ( 5 ) Postiteenuse osutajal on keelatud postisaadetiste kogumine ja kättetoimetamine väljaspool tema tegevusloaga määratud tegevuspiirkonda . </s></p>
<p><s> ( 6 ) Postiteenuse osutajal on keelatud posti teel edastamisele mittekuuluvate saadetiste vastuvõtmine ja edastamine . </s></p>
<p><s> ( 7 ) Posti teel edastamisele mittekuuluvate saadetiste loetelu kehtestab teede- ja sideminister . </s></p>
<p><s> § 24. </s> <s> Postiteenuse osutamise tüüptingimused </s></p>
<p><s> ( 1 ) Tegevusloa alusel postiteenuse osutaja peab kehtestama postiteenuse osutamise tüüptingimused . </s> <s> Tüüptingimustes tuleb täpselt ette näha : </s></p>
<p><s> 1 ) tasu määramise , kehtestamise ja muutmise kord ; </s></p>
<p><s> 2 ) tasu muutmisest teatamine ; </s></p>
<p><s> 3 ) postiteenuse tarbijalt nõutavate tagatiste määramise alused ; </s></p>
<p><s> 4 ) postiteenuse tarbija kaebuse käsitlemise kord , eriti postisaadetise kaotsimineku , varguse , rikkumise või teenuse kvaliteedinõuetele mittevastavuse korral , koos postiteenuse eest võetud tasu tagasimaksmise või kahjude hüvitamise tingimustega . </s></p>
<p><s> ( 2 ) Tegevusloa alusel tegutsev postiteenuse osutaja peab postiteenuse osutamise tüüptingimused ja nende muudatused eelnevalt kooskõlastama Sideametiga . </s> <s> Sideamet kooskõlastab postiteenuse osutamise tüüptingimused koos tegevusloa väljastamisega . </s> <s> Tüüptingimuste muudatuse kooskõlastamise otsustab Sideamet ühe kuu jooksul , arvates vastava avalduse esitamisest . </s></p>
<p><s> ( 3 ) Sideamet ei kooskõlasta postiteenuse osutamise tüüptingimusi , kui need on vastuolus õigusaktidega . </s></p>
<p><s> ( 4 ) Postiteenuse osutamise tüüptingimused peavad olema postiteenuse osutaja poolt tehtud igale soovijale mõistlikul viisil avalikult kättesaadavaks . </s></p>
<p><s> § 25. </s> <s> Sihtnumbrite süsteem </s></p>
<p><s> ( 1 ) Universaalse postiteenuse osutaja poolt kasutatav sihtnumbrite süsteem peab olema välja töötatud nii , et see võimaldab postisaadetisi efektiivselt sorteerida ja kätte toimetada kogu Eesti territooriumil . </s></p>
<p><s> ( 2 ) Sihtnumbrite süsteemi võib muuta üksnes Sideameti eelneval nõusolekul , välja arvatud juhul , kui muudatus piirdub üksikute postiaadressidega . </s></p>
<p><s> ( 3 ) Käesoleva paragrahvi lõikes 2 nimetatud muudatus ei jõustu varem kui kuue kuu möödumisel Sideametilt nõusoleku saamisest . </s></p>
<p><s> ( 4 ) Sihtnumbrite süsteem peab olema postiteenuse osutaja poolt tehtud igale soovijale mõistlikul viisil avalikult kättesaadavaks . </s></p>
<p><s> § 26. </s> <s> Postimaksevahendid </s></p>
<p><s> ( 1 ) Postimaksevahendid on postmargid ning frankeerimismasina- või muud postisaadetise edastamise eest tasumist kinnitavad postisaadetisele kantavad jäljendid . </s></p>
<p><s> ( 2 ) Postimaksevahendite väljalaskmise ja kasutamise õigus lõpeb hiljemalt tegevusloa kehtivusaja lõppemisega . </s></p>
<p><s> ( 3 ) Postimaksevahendite järeletegemine on keelatud . </s></p>
<p><s> ( 4 ) Postmarkide reproduktsioonide tegemine selle väljalaskja loata on keelatud . </s></p>
<p><s> ( 5 ) Postmarkide väljalaskmise ainuõiguse annab Vabariigi Valitsus ühele universaalse postiteenuse osutajale . </s></p>
<p><s> ( 6 ) Postimaksevahendite väljalaskmise , kasutamise ja kehtetuks tunnistamise korra kehtestab Vabariigi Valitsus . </s></p>
<p><s> § 27. </s> <s> Postiteenuse osutaja nimelised templid </s></p>
<p><s> ( 1 ) Postiteenuse osutaja nimelised templid ( edaspidi nimelised templid ) on kalendertempel , tähtsaadetise tempel , väärtsaadetise tempel ning muud templid , mille jäljendeid kannab postiteenuse osutaja postisaadetistele nende eristamisel või edastamise korraldamisel . </s></p>
<p><s> ( 2 ) Nimeline tempel on seotud postiteenuse osutaja vastava postitoimingu teostamise kohaga ja sellelt peavad nähtuma muu hulgas järgmised rekvisiidid : </s></p>
<p><s> 1 ) postiteenuse osutaja ärinimi ; </s></p>
<p><s> 2 ) postitoimingu teostamise koha nimi ; </s></p>
<p><s> 3 ) postitoimingu tunnus ; </s></p>
<p><s> 4 ) kalendertemplil ka postitoimingu teostamise kuupäev . </s></p>
<p><s> ( 3 ) Ühte liiki nimelise templi kasutamine sisult erinevatel postitoimingutel või postitoimingute teostamise erinevates kohtades või teiste isikute poolt on keelatud . </s></p>
<p><s> ( 4 ) Postiteenuse osutaja peab märgistama kõik tema poolt edastamisele kuuluvad postisaadetised kalendertempliga . </s></p>
<p><s> ( 5 ) Postiteenuse osutaja nimelised templid kuuluvad kohustuslikule registreerimisele Sideametis . </s></p>
<p><s> ( 6 ) Nimeliste templite registreerimise , kasutamise ja hävitamise korra kehtestab teede- ja sideminister . </s></p>
<p><s> § 28. </s> <s> Postisaadetise kättetoimetamise võimatus </s></p>
<p><s> ( 1 ) Postisaadetise kättetoimetamise võimatus käesoleva seaduse tähenduses on olukord , kus : </s></p>
<p><s> 1 ) postisaadetist ei ole võimalik saajale edastada aadressi puudumise , ebatäpsuse , loetamatuse või muu sarnase põhjuse tõttu ; </s></p>
<p><s> 2 ) saaja keeldus postisaadetist vastu võtmast ; </s></p>
<p><s> 3 ) postisaadetis on tagastatud teise postiteenuse osutaja poolt postiteenuse osutajale , kes selle edastas , käesoleva lõike punktides 1 ja 2 nimetatud põhjusel . </s></p>
<p><s> ( 2 ) Postiteenuse osutaja peab tegema mõistlikke pingutusi postisaadetise kättetoimetamise võimatuse tõttu edastamata postisaadetise õige saaja väljaselgitamiseks . </s> <s> Kui saaja ei selgu , tagastatakse kättetoimetamise võimatuse tõttu edastamata postisaadetis saatjale . </s> <s> Kui sellise postisaadetise saatja ei ole saadetiselt tuvastatav , on postiteenuse osutajal õigus suletud postisaadetis avada kooskõlas käesoleva seaduse §-ga 31. </s></p>
<p><s> ( 3 ) Kui ka postisaadetise avamisel ei selgu selle saaja ega saatja , säilitab postiteenuse osutaja postisaadetist kooskõlas käesoleva seaduse §-ga 29. </s></p>
<p><s> § 29. </s> <s> Kättetoimetamise võimatuse tõttu edastamata saadetise säilitamine , müümine ja hävitamine </s></p>
<p><s> ( 1 ) Postiteenuse osutaja on kohustatud käesoleva seaduse § 28 lõikes 1 nimetatud postisaadetisi , välja arvatud käesoleva paragrahvi lõikes 2 nimetatud postisaadetised , säilitama kuus kuud . </s></p>
<p><s> ( 2 ) Käesoleva seaduse §-s 28 nimetatud postisaadetised , mille sisu on kiirelt riknev või mis sisaldavad reklaam- või turundustrükiseid , kuuluvad postiteenuse osutaja poolt kohesele hävitamisele . </s></p>
<p><s> ( 3 ) Kui postisaadetist ei ole käesoleva paragrahvi lõikes 1 nimetatud tähtaja jooksul välja või tagasi nõutud , kuulub postisaadetis tähtaja möödumisel riigile ning postiteenuste osutaja on kohustatud selle müüma või hävitama kooskõlas käesoleva paragrahvi lõikega 4. </s></p>
<p><s> ( 4 ) Postisaadetises sisalduvad kirjalikud teated hävitatakse pärast käesoleva paragrahvi lõikes 1 nimetatud tähtaja möödumist . </s> <s> Muu postisaadetises sisalduv müüakse avalikul oksjonil tingimusel , et see ei riku saatja ja saaja eraelu puutumatust . </s> <s> Postisaadetises sisalduv ja müügist saadud raha kantakse riigieelarvesse . </s></p>
<p><s> ( 5 ) Teede- ja sideminister kehtestab postisaadetise kättetoimetamise võimatuse tõttu edastamata postisaadetise säilitamisele , müümisele ja hävitamisele nõuded ja korra . </s></p>
<p><s> 5. peatükk </s></p>
<p><s> Postisaladus ja andmekaitse </s></p>
<p><s> § 30. </s> <s> Postisaladus </s></p>
<p><s> ( 1 ) Postiteenuse osutaja poolt juhtima õigustatud või volitatud isikud ja töötajad ning isikud , kes postiteenuse osutajaga sõlmitud lepingu alusel aitavad kaasa postisaadetiste edastamisele , peavad hoidma postisaladust nii teenuse osutamise ajal kui ka pärast seda . </s> <s> Postisaladus on igasugune posti saatjat ja saajat ning postisaadetise sisu puudutav informatsioon , sealhulgas informatsioon konkreetse isiku postikäibe kohta . </s></p>
<p><s> ( 2 ) Käesoleva paragrahvi lõikes 1 nimetatud isikud ei tohi hankida teavet postisaadetiste sisu või postikäibe täpsemate asjaolude kohta suuremas ulatuses kui postiteenuse osutamiseks vajalik . </s> <s> Sellise teabe kasutamine muul eesmärgil kui postiteenuse osutamine on keelatud . </s></p>
<p><s> ( 3 ) Erandeid käesoleva paragrahvi lõikes 1 sätestatud postisaladuse hoidmise kohustusest ja käesoleva paragrahvi lõikes 2 sätestatud teabe hankimise piirangutest võib teha üksnes jälitustoimingute läbiviimiseks või kriminaalmenetluses tõe väljaselgitamiseks seadusega sätestatud juhtudel ja korras . </s></p>
<p><s> ( 4 ) Postisaadetiste kinnipidamine ja konfiskeerimine on reguleeritud teiste seadustega . </s></p>
<p><s> § 31. </s> <s> Postisaadetise avamine </s></p>
<p><s> ( 1 ) Postiteenuse osutajal on suletud postisaadetise avamise õigus üksnes : </s></p>
<p><s> 1 ) saatja või saaja nõusolekul ; </s></p>
<p><s> 2 ) juhul , kui see on vältimatu kahjustatud postisaadetise sisu kaitsmiseks või selle seisundi fikseerimiseks ; </s></p>
<p><s> 3 ) postisaadetisest isikutele või asjadele lähtuva võimaliku füüsilise ohu tõrjumiseks või </s></p>
<p><s> 4 ) juhul , kui postisaadetis on kättetoimetamise võimatuse tõttu edastamata ja seda ei ole võimalik andmete puudumise tõttu saatjale tagastada . </s></p>
<p><s> ( 2 ) Postisaadetiste avamine viiakse läbi selleks moodustatud komisjoni poolt postiteenuse osutaja selleks ettenähtud ruumides . </s> <s> Postisaadetiste avamiseks moodustatud komisjon on vähemalt kolmeliikmeline ja sellesse kuulub üks vastava ülesande täitmiseks määratud politseiametnik . </s> <s> Saatja või saaja nõusolekul avatavat postisaadetist võib avada ka üksnes saatja või saaja või nende poolt volitatud isiku juuresolekul . </s></p>
<p><s> ( 3 ) Käesoleva paragrahvi lõike 1 punktis 3 nimetatud juhul võib postisaadetise avada ja ohutuks teha , kui on alust arvata , et postisaadetisest lähtub võimalik füüsiline oht ja avamise juures viibib vähemalt kaks päästetöötajat või politseiametnikku . </s></p>
<p><s> ( 4 ) Avatud postisaadetise sisuga on keelatud tutvuda põhjalikumalt , kui seda eeldab avamise põhjus . </s> <s> Postisaadetise avamise juures viibivad isikud on kohustatud hoidma postisaadetise avamisel teada saadud postisaladust . </s></p>
<p><s> ( 5 ) Avatud postisaadetis tuleb märgistada ja avamise kohta tuleb koostada protokoll kehtestatud korras . </s></p>
<p><s> ( 6 ) Postisaadetiste avamise korra kehtestab teede- ja sideminister . </s></p>
<p><s> § 32. </s> <s> Andmekaitse </s></p>
<p><s> ( 1 ) Postiteenuse osutajal on õigus kooskõlas andmekogude seadusega ( RT I 1997 , 28 , 423 ; 1998 , 36/37 , 552 ; 1999 , 10 , 155 ; 2000 , 50 , 317 ; 57 , 373 ; 92 , 597 ; 2001 , 7 , 17 ; 17 , 77 ) postiteenuste osutamiseks kasutatava aadressiregistri koostamiseks ja ülalpidamiseks koguda ja töödelda posti saatjate ja saajate mittedelikaatseid isikuandmeid isikuandmete kaitse seaduses ( RT I 1996 , 48 , 944 ; 1998 , 59 , 941 ; 111 , 1833 ; 2000 , 50 , 317 ; 92 , 597 ; 104 , 685 ; 2001 , 50 , 283 ) ja käesolevas seaduses sätestatud korras . </s></p>
<p><s> ( 2 ) Postiteenuse osutaja võib koguda , töödelda ja kasutada isikuandmeid niivõrd , kuivõrd see on vajalik postiteenuste osutamise tagamiseks , eelkõige : </s></p>
<p><s> 1 ) lepingu sõlmimiseks ja muutmiseks ; </s></p>
<p><s> 2 ) käibeandmete väljaselgitamiseks lepingulistel eesmärkidel ; </s></p>
<p><s> 3 ) postisaadetiste nõuetekohaseks kättetoimetamiseks ; </s></p>
<p><s> 4 ) postiteenuste eest võetava tasu määramiseks , hindamiseks ning kontrollimiseks . </s></p>
<p><s> ( 3 ) Käesoleva paragrahvi lõikes 2 sätestatu ei anna õigust koguda , töödelda ja kasutada postisaadetiste sisu puudutavaid andmeid . </s></p>
<p><s> ( 4 ) Postiteenuse osutaja võib lepingu sõlmimiseks või muutmiseks kogutud isikuandmeid töödelda ja kasutada kliendi nõusolekul oma reklaami , kliendinõustamise või turu-uuringute eesmärgil . </s></p>
<p><s> ( 5 ) Postiteenuse osutaja ei või postiteenuse osutamist ega selle eest tasu määramist seada sõltuvusse nende isikuandmete avaldamisest , mis ei ole vajalikud teenuse osutamiseks või selle eest tasu määramiseks . </s></p>
<p><s> 6. peatükk </s></p>
<p><s> Järelevalve seaduse täitmise üle </s></p>
<p><s> § 33. </s> <s> Sideameti pädevus </s></p>
<p><s> Järelevalvet käesolevas seaduses sätestatud nõuete täitmise üle teostab Sideamet . </s></p>
<p><s> § 34. </s> <s> Ettekirjutus </s></p>
<p><s> ( 1 ) Sideameti peadirektoril , tema asetäitjal ja järelevalvet teostaval volitatud ametnikul on õigus teha kohustuslikke ettekirjutusi õiguserikkumise lõpetamiseks või teatud toiminguteks , kui järelevalve teostamise käigus on avastatud käesoleva seaduse , muude õigusaktide või tegevusloa tingimuste rikkumisi . </s></p>
<p><s> ( 2 ) Sideameti ettekirjutuses peab olema märgitud : </s></p>
<p><s> 1 ) ettekirjutuse koostamise aeg ja koht ; </s></p>
<p><s> 2 ) Sideameti aadress ; </s></p>
<p><s> 3 ) ettekirjutuse koostanud ametniku ametinimetus , ees- ja perekonnanimi ; </s></p>
<p><s> 4 ) isik , kellele ettekirjutus on adresseeritud ; </s></p>
<p><s> 5 ) ettekirjutuse tegemise tinginud asjaolud ; </s></p>
<p><s> 6 ) sätted , mis näevad ette vastutuse õiguserikkumise eest ; </s></p>
<p><s> 7 ) nõue õiguserikkumise lõpetamiseks ; </s></p>
<p><s> 8 ) ettekirjutuse täitmise tähtaeg . </s></p>
<p><s> ( 3 ) Ettekirjutus antakse isikule või tema esindajale kätte allkirja vastu kuupäevaliselt ja kellaajaliselt või saadetakse posti teel väljastusteatega . </s></p>
<p><s> § 35. </s> <s> Teabe esitamise kohustus </s></p>
<p><s> ( 1 ) Sideametil on õigus nõuda igalt postiteenuse osutajalt käesoleva seadusega Sideametile pandud ülesannete ja kohustuste täitmiseks vajalikku teavet , muu hulgas andmeid majandustegevuse rahaliste ja mitterahaliste andmete kohta , ning õigus kontrollida postiteenuse osutaja tööajal tema postiteenuste osutamisega seotud dokumente . </s></p>
<p><s> ( 2 ) Taotluse teabe või dokumendi saamiseks esitab Sideamet kirjalikult , määrates selle teabe või dokumendi esitamise tähtaja , mis ei või olla lühem kui 10 päeva . </s></p>
<p><s> ( 3 ) Postiteenuse osutaja on kohustatud teavitama Sideametit ühe kuu jooksul kirjalikult kõigist tema kohta käivates andmetes toimunud muudatustest , võrreldes tema poolt Sideametile käesoleva seaduse alusel esitatud andmetega . </s></p>
<p><s> ( 4 ) Sideameti ametnikud peavad tagama neile seoses tööülesannete täitmisega teatavaks saanud posti- ja ärisaladuse hoidmise ning neil on õigus kasutada nimetatud teavet ainult oma tööülesannete täitmiseks . </s></p>
<p><s> § 36. </s> <s> Kaebuste lahendamine </s></p>
<p><s> ( 1 ) Postiteenuse osutaja õigusaktidega vastuolus oleva tegevuse peale võib iga isik esitada Sideametile kirjaliku kaebuse . </s></p>
<p><s> ( 2 ) Sideamet peab käesoleva paragrahvi lõikes 1 nimetatud kaebuse läbi vaatama ja tegema selle kohta otsuse kahe kuu jooksul , arvates kaebuse saamisest , kui seaduses ei ole sätestatud teistsugust tähtaega . </s></p>
<p><s> ( 3 ) Sideamet võib nõuda kaebuse esitanud isikult ja isikult , kelle tegevuse peale kaevati , lisaandmeid , mis on vajalikud käesoleva paragrahvi lõikes 2 nimetatud otsuse tegemiseks , ning viia läbi ekspertiise . </s> <s> Käesoleva paragrahvi lõikes 2 nimetatud tähtaja kulgemine peatub alates vastava taotluse esitamisest Sideameti peadirektori poolt kuni lisaks nõutud andmete esitamiseni või ekspertiisi tulemuste saamiseni , kuid mitte kauemaks kui neljaks kuuks . </s></p>
<p><s> ( 4 ) Sideamet peab käesoleva paragrahvi lõikes 1 nimetatud kaebuse kohta antud Sideameti peadirektori käskkirja väljavõtte saatma viivitamata kaebuse esitanud isikule ja isikule , kelle tegevuse peale kaebus esitati . </s></p>
<p><s> § 37. </s> <s> Postiteenuse osutajate riiklik register </s></p>
<p><s> ( 1 ) Postiteenuse osutajate riikliku registri ( edaspidi register ) asutab ja selle põhimääruse kinnitab Vabariigi Valitsus andmekogude seaduses sätestatud korras . </s></p>
<p><s> ( 2 ) Registri vastutav töötleja on Sideamet . </s></p>
<p><s> ( 3 ) Registrisse kantakse : </s></p>
<p><s> 1 ) postiteenuse osutaja nimi ja isiku- või registrikood ; </s></p>
<p><s> 2 ) postiteenuse osutaja asukoha aadress ja muud kontaktandmed ; </s></p>
<p><s> 3 ) registreerimise või tegevusloa väljastamise kuupäev ; </s></p>
<p><s> 4 ) osutatava postiteenuse liik ja geograafiline piirkond ; </s></p>
<p><s> 5 ) postiteenuse osutaja nimelised templid ; </s></p>
<p><s> 6 ) tegevuse lõpetamise kuupäev . </s></p>
<p><s> § 38. </s> <s> Aruandlus </s></p>
<p><s> ( 1 ) Sideamet esitab teede- ja sideministrile iga aasta esimeses kvartalis kirjaliku aruande postivaldkonnas toimunud arengute ja esilekerkinud probleemide ning Sideameti tegevuse kohta nimetatud valdkonnas eelnenud kalendriaastal . </s></p>
<p><s> ( 2 ) Aruandes esitatakse : </s></p>
<p><s> 1 ) ülevaade majandustegevusest postiteenuste valdkonnas koos aasta jooksul toimunud muutuste kirjelduse ja olukorra analüüsiga ; </s></p>
<p><s> 2 ) teeninduskvaliteedi analüüs koos vastava olukorra hinnanguga ; </s></p>
<p><s> 3 ) ülevaade Sideameti tegevusest ning esilekerkinud probleemidest koos ettepanekutega edasise tegevuse kavandamiseks . </s></p>
<p><s> § 39. </s> <s> Sideameti üle teenistusliku järelevalve teostamine </s></p>
<p><s> Teenistuslikku järelevalvet Sideameti üle teostab teede- ja sideminister Vabariigi Valitsuse seaduses ( RT I 1995 , 94 , 1628 ; 1996 , 49 , 953 ; 88 , 1560 ; 1997 , 29 , 447 ; 40 , 622 ; 52 , 833 ; 73 , 1200 ; 81 , 1361 ja 1362 ; 87 , 1468 ; 1998 , 28 , 356 ; 36/37 , 552 ; 40 , 614 ; 107 , 1762 ; 111 , 1833 ; 1999 , 10 , 155 ; 16 , 271 ja 274 ; 27 , 391 ; 29 , 398 ja 401 ; 58 , 608 ; 95 , 843 ja 845 ; 2000 , 49 , 302 ; 51 , 319 ja 320 ; 54 , 352 ; 58 , 378 ; 95 , 613 ; 102 , 677 ; 2001 , 7 , 16 ) sätestatud korras . </s> <s> Teenistuslik järelevalve ei tohi piirata Sideameti sõltumatust talle käesoleva seadusega pandud ülesannete täitmisel . </s></p>
<p><s> 7. peatükk </s></p>
<p><s> Vastutus </s></p>
<p><s> § 40. </s> <s> Juriidilise isiku haldusvastutus </s></p>
<p><s> ( 1 ) Postiteenuse majandustegevusena osutamise eest ilma tegevusloata , kui tegevusluba on vastavalt käesolevale seadusele vajalik , - määratakse rahatrahv 50 000 kuni 1 000 000 krooni . </s></p>
<p><s> ( 2 ) Postiteenuse majandustegevusena osutamise eest ilma Sideametit sellest eelnevalt teavitamata , kui tegevusluba ei ole nõutav , - määratakse rahatrahv 10 000 kuni 100 000 krooni . </s></p>
<p><s> ( 3 ) Postimaksevahendite järeletegemise , ilma vastava loata väljalaskmise , reprodutseerimise ja kasutamise ning nimelise templi mittenõuetekohase kasutamise või sellest reproduktsiooni tegemise eest - määratakse rahatrahv 50 000 kuni 1 000 000 krooni koos vastavate postimaksevahendite või nimelise templi erikonfiskeerimisega . </s></p>
<p><s> ( 4 ) Sideameti ettekirjutuse määratud ajaks täitmata jätmise eest - määratakse rahatrahv 1000 kuni 50 000 krooni . </s></p>
<p><s> ( 5 ) Sideametile majandustegevusena osutatava postiteenuse osutaja kohta käivate andmete muutumisest teatamata jätmise eest - määratakse rahatrahv 1000 kuni 50 000 krooni . </s></p>
<p><s> ( 6 ) Postisaladuse või andmekaitse nõuete rikkumise eest - määratakse rahatrahv 25 000 kuni 500 000 krooni . </s></p>
<p><s> ( 7 ) Universaalse postiteenuse osutamise nõuete rikkumise eest - määratakse rahatrahv 10 000 kuni 1 000 000 krooni . </s></p>
<p><s> ( 8 ) Käesoleva paragrahvi lõigetes 1-7 nimetamata , käesolevast seadusest tulenevate nõuete rikkumise eest , kui sama teo või tegevusetuse lõpetamiseks on tehtud ettekirjutus ja isik ei ole seda ettekirjutust täitnud , - määratakse rahatrahv 1000 kuni 100 000 krooni . </s></p>
<p><s> § 41. </s> <s> Menetlus juriidilise isiku haldusõiguserikkumise asjas </s></p>
<p><s> ( 1 ) Menetlus käesoleva seaduse §-s 40 sätestatud juriidilise isiku haldusõiguserikkumiste asjades , sealhulgas karistuse määramine ja vaidlustamine , toimub haldusõiguserikkumiste seadustikus ( RT 1992 , 29 , 396 ; RT I 1999 , 41 , 496 ; 45 , õiend ; 58 , 608 ; 60 , 616 ; 87 , 792 ; 92 , 825 ; 95 , 843 ; 2000 , 10 , 58 ; 25 , 141 ; 28 , 167 ; 29 , 169 ; 40 , 247 ; 49 , 301 ja 305 ; 51 , 321 ; 54 , 346 , 348 ja 351 ; 55 , 361 ; 58 , 376 ; 84 , 533 ; 86 , 544 ja 548 ; 89 , 578 ; 95 , 609 ja 613 ; 2001 , 3 , 5 ; 17 , 76 ; 18 , 87 ; 21 , 115 ja 116 ; 31 , 174 ; 42 , 236 ) ja täitemenetluse seadustikus ( RT I 1993 , 49 , 693 ; 2001 , 29 , 156 ; 43 , 238 ) sätestatud korras . </s></p>
<p><s> ( 2 ) Käesoleva seaduse §-s 40 sätestatud haldusõiguserikkumiste asjade arutamise ja karistuse määramise õigus on Sideameti peadirektoril ja maa- või linnakohtul . </s> <s> Sideameti peadirektoril on õigus määrata rahatrahv kuni 20 000 krooni ulatuses . </s></p>
<p><s> § 42. </s> <s> Protokolli koostamine </s></p>
<p><s> ( 1 ) Käesoleva seaduse §-s 40 sätestatud juriidiliste isikute haldusõiguserikkumiste kohta protokolli koostamise õigus on Sideameti järelevalvet teostama volitatud ametnikul . </s></p>
<p><s> ( 2 ) Haldusõiguserikkumise protokolli kantakse : </s></p>
<p><s> 1 ) protokolli koostamise aeg ja koht ; </s></p>
<p><s> 2 ) protokolli koostanud isiku ees- ja perekonnanimi ning ametikoht ; </s></p>
<p><s> 3 ) haldusõiguserikkuja nimi ja asukoht ; </s></p>
<p><s> 4 ) haldusõiguserikkuja esindaja ees- ja perekonnanimi ning ametikoht ; </s></p>
<p><s> 5 ) haldusõiguserikkumise koht , aeg ja kirjeldus ; </s></p>
<p><s> 6 ) viide käesoleva seaduse § 40 vastavale lõikele , mis näeb ette vastutuse selle haldusõiguserikkumise eest ; </s></p>
<p><s> 7 ) haldusõiguserikkuja esindaja seletus ; </s></p>
<p><s> 8 ) muud asja lahendamiseks vajalikud andmed . </s></p>
<p><s> ( 3 ) Protokollile kirjutavad alla selle koostanud isik ja haldusõiguserikkuja esindaja . </s> <s> Kui haldusõiguserikkuja esindaja keeldub protokollile alla kirjutamast , tehakse selle kohta protokolli kanne . </s> <s> Protokollile lisatakse haldusõiguserikkuja esindaja kirjalikud märkused protokolli ning sellele allakirjutamisest keeldumise kohta . </s></p>
<p><s> 8. peatükk </s></p>
<p><s> Seaduse rakendamine </s></p>
<p><s> § 43. </s> <s> Tegevuse registreerimise ja tegevuslubade väljastamise nõuete rakendamine </s></p>
<p><s> ( 1 ) Enne käesoleva seaduse jõustumist postiteenust osutanud isikud peavad tegevuse alustamise teate või tegevusloa väljastamise taotluse esitama Sideametile käesoleva seadusega sätestatud korras hiljemalt 2002. aasta 1. märtsiks . </s></p>
<p><s> ( 2 ) Enne käesoleva seaduse jõustumist postiteenust osutanud isikud , kes käesoleva paragrahvi lõikes 1 sätestatud korras on esitanud vastava teate või taotluse , võivad oma tegevust jätkata enne käesoleva seaduse jõustumist kehtinud alusel ja korras kuni Sideameti otsuseni tegevuse registreerimise või sellest keeldumise või tegevusloa väljastamise või sellest keeldumise kohta . </s></p>
<p><s> § 44. </s> <s> Universaalse postiteenuse rakendamine </s></p>
<p><s> Kuni käesoleva seaduse § 43 lõikes 2 nimetatud tähtajani osutavad universaalset postiteenust isikud , kellel oli Eesti Vabariigi sideseaduse ( RT 1991 , 3 , 49 ; RT I 2000 , 18 , 116 ) alusel väljastatud riiklik tegevuslitsents . </s></p>
<p><s> § 45. </s> <s> Postimaksevahendite väljalaskmise ja kasutamise õiguse rakendamine </s></p>
<p><s> ( 1 ) Kuni käesoleva seaduse § 43 lõikes 2 nimetatud tähtajani võivad postimaksevahendeid välja lasta ja kasutada isikud , kellel oli selline õigus käesoleva seaduse jõustumisel . </s></p>
<p><s> ( 2 ) Kuni 2006. aasta 31. detsembrini antakse postmarkide väljalaskmise ainuõigus käesoleva seaduse § 26 lõike 5 alusel isikule , kellel oli selline õigus käesoleva seaduse jõustumisel . </s></p>
<p><s> § 46. </s> <s> Riigilõivuseaduse täiendamine </s></p>
<p><s> Riigilõivuseadust ( RT I 1997 , 80 , 1344 ; 2000 , 5 , 32 ; 10 , 58 ; 19 , 117 ; 26 , 150 ; 29 , 168 ja 169 ; 39 , 237 ; 49 , 300 ; 54 , 346 ja 349 ; 55 , 365 ; 57 , 372 ja 373 ; 59 , 379 ; 60 , õiend ; 78 , 498 ; 84 , 534 ; 92 , 597 ja 598 ; 95 , 607 ja 611 ; 2001 , 2 , 2 ; 3 , 4 ; 16 , 69 ja 72 ; 27 , 151 ; 31 , 171 ; 34 , 188 ja 189 ; 36 , 201 ; 42 , 235 ; 43 , 238 ja 239 ; 47 , 260 ; 48 , 268 ; 50 , 284 ) täiendatakse §-ga 189 <hi rend="ülaindeks"> 14 </hi> järgmises sõnastuses : </s></p>
<p><s> “ § 189 <hi rend="ülaindeks"> 14 </hi> . </s> <s> Postiseaduse alusel teostatavad toimingud </s></p>
<p><s> ( 1 ) Tegevusloa väljastamise eest tasutakse riigilõivu 3000 krooni . </s></p>
<p><s> ( 2 ) Tegevusloa kehtivusaja pikendamise eest tasutakse riigilõivu 3000 krooni . </s></p>
<p><s> ( 3 ) Tegevuse alustamise teate registreerimise eest tasutakse riigilõivu 300 krooni . </s></p>
<p><s> ( 4 ) Postiteenuse osutajate riikliku registri tõestatud väljavõtete ning Sideameti poolt väljastatud muude dokumentide tõestatud ärakirjade eest tasutakse riigilõivu 50 krooni iga lehekülje eest . ” </s></p>
<p><s> § 47. </s> <s> Eesti Vabariigi sideseaduse kehtetuks tunnistamine </s></p>
<p><s> Eesti Vabariigi sideseadus ( RT 1991 , 3 , 49 ; RT I 2000 , 18 , 116 ) tunnistatakse kehtetuks . </s></p>
<p><s> § 48. </s> <s> Seaduse jõustumine </s></p>
<p><s> Käesolev seadus jõustub 2002. aasta 1. jaanuaril . </s></p></div1>
    </body>
  </text>
</TEI>
</teiCorpus>
</teiCorpus>
