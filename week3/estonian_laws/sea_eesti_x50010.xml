<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Inimgeeniuuringute seadus ( jaan 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Inimgeeniuuringute seadus ( jaan 2001 )  </head>
<p><s> Inimgeeniuuringute seadus </s></p>
<p><s> Vastu võetud 13. detsembril 2000. a. </s></p>
<p><s> ( RT I 2000 , 104 , 685 ) , </s></p>
<p><s> jõustunud 8. jaanuaril 2001. a. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse eesmärk ja reguleerimisala </s></p>
<p><s> ( 1 ) Käesoleva seaduse eesmärk on reguleerida geenivaramu loomist ja pidamist ning selleks vajalike geeniuuringute tegemist , kindlustades seejuures geenidoonorluse vabatahtlikkuse ja geenidoonori isiku salastatuse , ning kaitsta inimesi geeniandmete kuritarvitamise ja nende DNA ülesehituse ning sellest johtuvate pärilikkusriskide põhjal diskrimineerimise eest . </s></p>
<p><s> ( 2 ) Käesoleva seadusega sätestatakse : </s></p>
<p><s> 1 ) koeproovide , DNA kirjelduste , terviseseisundi kirjelduste ja sugupuude geenivaramus töötlemise tingimused ; </s></p>
<p><s> 2 ) geenivaramu geenidoonori , vastutava ja volitatud töötleja ning geeniuurija õigused ja kohustused seoses koeproovide , DNA kirjelduste , terviseseisundi kirjelduste ja sugupuudega ; </s></p>
<p><s> 3 ) geenivaramu loomise ja pidamise tingimused ; </s></p>
<p><s> 4 ) piirangud geenivaramusse kogutud koeproovide , DNA kirjelduste , terviseseisundi kirjelduste ning sugupuude kasutamisel ; </s></p>
<p><s> 5 ) geenivaramuga seotud geeniuuringute tegemise ja järelevalve organiseerimise tingimused . </s></p>
<p><s> § 2. </s> <s> Mõisted </s></p>
<p><s> Käesolevas seaduses kasutatakse mõisteid järgmises tähenduses : </s></p>
<p><s> 1 ) DNA - desoksüribonukleiinhappe molekul , millesse on salvestunud inimese pärilikkuse informatsioon ; </s></p>
<p><s> 2 ) koeproov - inimeselt geeniuuringuteks võetud rakud , rakkudevaheline aine ja kehavedelikud ; </s></p>
<p><s> 3 ) DNA kirjeldus - geeniuuringute tulemusena loodud DNA digitaalne mudel ; </s></p>
<p><s> 4 ) geenidoonor - inimene , kes annab käesoleva seaduse alusel oma koeproovi ja kelle kohta koostatakse terviseseisundi kirjeldus ning sugupuu ; </s></p>
<p><s> 5 ) terviseseisundi kirjeldus - geeniuuringutes kasutamiseks kogutud andmed , mis kajastavad geenidoonori tervislikku seisundit , põetud haigusi ja nende ravi , eluviisi , elukeskkonda ja pärilikke omadusi ; </s></p>
<p><s> 6 ) sugupuu - geenivaramus olev teave geenidoonori ülenejate ja alanejate sugulaste nime , sünniaja ja suguluse kohta ; </s></p>
<p><s> 7 ) geeniuuring - DNA , koeproovi teiste koostisosade , terviseseisundi kirjelduste ja sugupuude teaduslik uurimine , kirjeldamine ja nendevaheliste seoste kindlakstegemine eesmärgiga saada andmeid inimese geenide , geeniproduktide ja pärilike omaduste kohta ; </s></p>
<p><s> 8 ) geeniuurija - füüsiline või juriidiline isik või riigi- või kohaliku omavalitsuse asutus , kes teostab geeniuuringuid ; </s></p>
<p><s> 9 ) geeniandmed - teave , mida saadakse geeniuuringute tulemusena inimese geenide , geeniproduktide või pärilike omaduste kohta , sealhulgas DNA või selle osa kirjeldus ; </s></p>
<p><s> 10 ) geenivaramu - koeproovide , DNA kirjelduste , terviseseisundi kirjelduste , sugupuude , geeniandmete ja geenidoonori isiku tuvastamist võimaldavate andmete kogu , mille loob ja mida peab vastutav töötleja ; </s></p>
<p><s> 11 ) kodeerimine - koeproovi , DNA kirjelduse , terviseseisundi kirjelduse ja sugupuu juures isiku tuvastamist võimaldavate andmete asendamine kordumatu tunnuskoodiga ; </s></p>
<p><s> 12 ) tagasikodeerimine - koeproovile , DNA kirjeldusele , terviseseisundi kirjeldusele ja sugupuule antud kordumatu tunnuskoodi abil geenidoonori isiku tuvastamine või geenidoonori isikust lähtuvalt tema koeproovi , DNA kirjelduse või terviseseisundi kirjelduse tuvastamine . </s></p>
<p><s> § 3. </s> <s> Geenivaramu vastutav töötleja </s></p>
<p><s> ( 1 ) Geenivaramu vastutav töötleja on Eesti Vabariigi poolt riigi poolt eraõiguslike juriidiliste isikute asutamise ja nendes osalemise seaduse ( RT I 1996 , 48 , 942 ; 73 , õiend ; 1998 , 59 , 941 ) alusel Sotsiaalministeeriumi valitsemisalas asutatud sihtasutus , kellel on õigus korraldada koeproovide võtmist , koostada terviseseisundi kirjeldusi ja sugupuusid , neid kodeerida ja tagasi kodeerida , säilitada , hävitada , väljastada , teha geeniuuringuid ning koguda , säilitada , hävitada ja väljastada geeniandmeid . </s></p>
<p><s> ( 2 ) Vastutava töötleja eesmärk on : </s></p>
<p><s> 1 ) edendada geeniuuringute arengut ; </s></p>
<p><s> 2 ) koguda teavet Eesti rahvastiku tervise ja pärilikkuse informatsiooni kohta ; </s></p>
<p><s> 3 ) rakendada geeniuuringute tulemused rahva tervise parandamiseks . </s></p>
<p><s> ( 3 ) Eesmärgi saavutamiseks on vastutava töötleja pädevuses geenivaramu loomine ja pidamine . </s> <s> Vastutav töötleja võib käesolevas seaduses ettenähtud juhtudel ja tingimustel anda töötlemise õigused lepingu alusel üle volitatud töötlejale , välja arvatud õiguse kodeerida ja tagasi kodeerida . </s></p>
<p><s> § 4. </s> <s> Geenivaramu vastutava töötleja nõukogu </s></p>
<p><s> ( 1 ) Geenivaramu vastutava töötleja nõukogul on üheksa liiget . </s> <s> Riigikogu sotsiaalkomisjoni ettepanekul nimetab Riigikogu kolm nõukogu liiget . </s> <s> Vabariigi Valitsus nimetab kolm nõukogu liiget . </s> <s> Eesti Teaduste Akadeemia juhatus nimetab kolm nõukogu liiget . </s></p>
<p><s> ( 2 ) Nõukogu liikme volituste tähtaeg on üks kuni viis aastat . </s> <s> Nõukogu liikme volituste lõppemise tähtpäev määratakse kindlaks nõukogu liikme nimetamisel . </s> <s> Kui nõukogusse on nimetatud Riigikogu või Vabariigi Valitsuse liige , lõpevad selle nõukogu liikme volitused koos volituste lõppemisega Riigikogu või Vabariigi Valitsuse liikmena . </s></p>
<p><s> ( 3 ) Nõukogu liikme nimetanu kutsub nõukogu liikme tagasi mõjuva põhjuse ilmnemisel , milleks on eelkõige kohustuste olulisel määral täitmata jätmine , püsiv huvide konflikt või võimetus osaleda nõukogu töös või muul viisil geenivaramu vastutava töötleja huvide oluline kahjustamine , samuti nõukogu liikme vastu pankrotimenetluse alustamise korral . </s></p>
<p><s> § 5. </s> <s> Geenivaramu volitatud töötleja </s></p>
<p><s> Geenivaramu volitatud töötleja on füüsiline või juriidiline isik või Eesti riigi- või kohaliku omavalitsuse asutus , kes võib saada vastutavalt töötlejalt lepingu alusel kõik töötlemise õigused peale kodeerimise ja tagasikodeerimise õiguse . </s> <s> Volitatud töötlejale esitatavad nõuded kehtestab Vabariigi Valitsus . </s></p>
<p><s> § 6. </s> <s> Geeniuuringud ja geenitestid </s></p>
<p><s> ( 1 ) Geenivaramuga seotud geeniuuringud on lubatud geenide , elukeskkonna ja inimeste eluviisi vaheliste seoste uurimiseks ja kirjeldamiseks , selle põhjal ravimite või ravimeetodite leidmiseks , individuaalsete terviseriskide hindamiseks ning haiguste ennetamiseks . </s></p>
<p><s> ( 2 ) Seadusega sätestatud korras ja eesmärgil on lubatud läbi viia geeniteste , millele ei laiene käesoleva seaduse 2. , 3. ja 4. peatüki sätted . </s> <s> Geenitesti käigus inimeselt võetud koeproovi ja selle uurimise tulemusena saadavaid andmeid ei lisata geenivaramusse . </s></p>
<p><s> § 7. </s> <s> Isikuandmete töötlemist reguleerivate sätete kohaldamine </s></p>
<p><s> ( 1 ) Koeproovi võtmise , terviseseisundi kirjelduse koostamise , kodeerimise , tagasikodeerimise ja vastutava töötleja andmekogude pidamise suhtes kohaldatakse isikuandmete töötlemist reguleerivaid isikuandmete kaitse seaduse ( RT I 1996 , 48 , 944 ; 1998 , 59 , 941 ; 111 , 1833 ; 2000 , 50 , 317 ; 92 , 597 ) sätteid koos käesolevas seaduses sätestatud erisustega . </s></p>
<p><s> ( 2 ) Kodeeritud koeproovide , kodeeritud DNA kirjelduste ja kodeeritud terviseseisundi kirjelduste töötlemise suhtes ei kohaldata isikuandmete töötlemist reguleerivaid sätteid juhul , kui koeproove , DNA kirjeldusi või terviseseisundi kirjeldusi töödeldakse hulgana ja tingimusel , et töödeldavaid proove või kirjeldusi on üheaegselt vähemalt viie geenidoonori kohta . </s></p>
<p><s> 2. peatükk </s></p>
<p><s> Geenidoonori õigused </s></p>
<p><s> § 8. </s> <s> Geenidoonorluse salastatus </s></p>
<p><s> ( 1 ) Geenidoonori isik peab pärast kodeerimist jääma salastatuks . </s></p>
<p><s> ( 2 ) Geenidoonoril on õigus lubada oma isiku avalikustamist . </s></p>
<p><s> ( 3 ) Geenidoonoriks olemise või mitteolemise fakt peab jääma salastatuks . </s> <s> Ainult isikul endal on õigus avaldada geenidoonoriks olemise või mitteolemise fakti ja asjaolusid , kui seaduses ei ole ette nähtud teisiti . </s></p>
<p><s> ( 4 ) Kodeerimine ja tagasikodeerimine peab toimuma kooskõlas käesoleva seaduse nõuetega . </s></p>
<p><s> § 9. </s> <s> Geenidoonorluse vabatahtlikkus </s></p>
<p><s> ( 1 ) Koeproovi võtmine , terviseseisundi kirjelduse ja sugupuu koostamine on ilma isiku teadliku ja vabatahtlikult antud nõusolekuta keelatud . </s></p>
<p><s> ( 2 ) Isiku geenidoonoriks hakkamise otsuse mõjutamine , sealhulgas ähvardades negatiivse tagajärjega , lubades ainelisi hüvesid või andes hinnangulist teavet , on keelatud . </s></p>
<p><s> ( 3 ) Vastutaval töötlejal ja volitatud töötlejal on lubatud geenivaramu ja geeniuuringute kohta levitada üksnes üldise iseloomuga teavet . </s></p>
<p><s> § 10. </s> <s> Õigus taotleda materjali hävitamist </s></p>
<p><s> ( 1 ) Geenidoonoril on igal ajal õigus taotleda vastutavalt töötlejalt tagasikodeerimist võimaldavate andmete hävitamist vastavalt käesoleva seaduse § 21 sätetele . </s></p>
<p><s> ( 2 ) Kui geenidoonori isik on avalikustatud õigusvastaselt , on geenidoonoril õigus taotleda vastutavalt töötlejalt koeproovi , DNA kirjelduse ja terviseseisundi kirjelduse hävitamist vastavalt käesoleva seaduse § 21 sätetele . </s></p>
<p><s> § 11. </s> <s> Geenidoonori muud õigused </s></p>
<p><s> ( 1 ) Geenidoonoril on õigus mitte teada enda geeniandmeid . </s></p>
<p><s> ( 2 ) Geenidoonoril on õigus isiklikult tutvuda tema kohta geenivaramus hoitavate andmetega . </s> <s> Geenidoonoril ei ole õigust tutvuda enda sugupuuga . </s></p>
<p><s> ( 3 ) Geenidoonorilt ei või nõuda tasu tema kohta geenivaramus hoitavate andmetega tutvumise eest . </s></p>
<p><s> ( 4 ) Geenidoonoril on õigus geneetilisele nõustamisele tema kohta geenivaramus hoitavate andmetega tutvumisel . </s></p>
<p><s> ( 5 ) Geenidoonoril on õigus esitada vastutavale töötlejale enda kohta täiendavaid andmeid . </s></p>
<p><s> ( 6 ) Geenidoonoril on õigus keelata tema kohta geenivaramus hoitava terviseseisundi kirjelduse täiendamine , uuendamine ja kontrollimine . </s></p>
<p><s> § 12. </s> <s> Geenidoonoriks saamise nõusolek </s></p>
<p><s> ( 1 ) Isiku nõusolek võtta temalt koeproov , koostada tema terviseseisundi kirjeldus ja sugupuu , kanda need kodeerituna geenivaramusse ning kasutada neid geeniuuringuteks , rahva tervise uurimiseks ja statistilistel eesmärkidel , vormistatakse kirjalikult ning sellele kirjutab alla geenidoonoriks saav isik . </s></p>
<p><s> ( 2 ) Osaliselt või tingimuslikult antud nõusolek ei ole kehtiv . </s></p>
<p><s> ( 3 ) Käesoleva paragrahvi lõikes 1 nimetatud dokumendis peavad lisaks nõusoleku väljendusele ja geenidoonoriks saava isiku allkirjale sisalduma järgmised andmed : </s></p>
<p><s> 1 ) isiku nimi ja isikukood või selle puudumisel sugu , sünniaeg ja elukoht ; </s></p>
<p><s> 2 ) koeproovi võtva raviasutuse või perearsti andmed ; </s></p>
<p><s> 3 ) missugusest kehaosast ja mil viisil koeproov võetakse ; </s></p>
<p><s> 4 ) nõusoleku andmise kuupäev . </s></p>
<p><s> ( 4 ) Vastutav töötleja või volitatud töötleja peab enne isiku poolt nõusoleku andmist teavitama teda järgmistest asjaoludest : </s></p>
<p><s> 1 ) käesoleva paragrahvi lõikes 1 nimetatud nõusoleku andmine on vabatahtlik ; </s></p>
<p><s> 2 ) geenidoonoril ei ole õigust nõuda koeproovi võtmise , terviseseisundi kirjelduse või sugupuu koostamise , uurimise ja uurimistulemuste kasutamise eest tasu ; </s></p>
<p><s> 3 ) geeniuuringute tulemusena saadud andmed pärilike omaduste ja pärilikkusriskide kohta võivad olla geenidoonorile ebameeldivad ; </s></p>
<p><s> 4 ) geenidoonoril on õigus mitte teada oma geeniandmeid ; </s></p>
<p><s> 5 ) geenidoonoril on õigus teada oma geeniandmeid , välja arvatud sugupuud ; </s></p>
<p><s> 6 ) geenidoonoril on õigus taotleda vastutavalt töötlejalt tagasikodeerimist võimaldavate andmete hävitamist või tema isiku õigusvastasel avalikustamisel koeproovi , DNA kirjelduse ja terviseseisundi kirjelduse hävitamist ; </s></p>
<p><s> 7 ) geenidoonoril on õigus enda nõusolek tagasi võtta kuni tema koeproovi või terviseseisundi kirjelduse kodeerimiseni . </s></p>
<p><s> ( 5 ) Vastutav töötleja või volitatud töötleja , kellele geenidoonoriks saav isik annab oma nõusoleku , on kohustatud viivitamatult andma geenidoonorile tema kirjaliku nõusoleku koopia . </s></p>
<p><s> ( 6 ) Geenidoonori kirjalikku nõusolekut hoiab vastutav töötleja alal sama kaua kui koeproovi , terviseseisundi kirjeldust või DNA kirjeldust , välja arvatud käesoleva seaduse § 10 lõikes 1 sätestatud juhul . </s></p>
<p><s> ( 7 ) Geenidoonoriks saamise kirjaliku nõusoleku vormi , selle täitmise ja säilitamise korra kehtestab sotsiaalminister . </s></p>
<p><s> § 13. </s> <s> Piiratud teovõimega ja otsusevõimetu isik </s></p>
<p><s> ( 1 ) Piiratud teovõimega isiku geenidoonoriks saamise nõusolek loetakse kehtivaks , kui on täidetud järgmised tingimused : </s></p>
<p><s> 1 ) piiratud teovõimega isikule ja tema seaduslikule esindajale või eestkostjale on antud käesoleva seaduse § 12 lõikes 4 sätestatud teavet ; </s></p>
<p><s> 2 ) seaduslik esindaja või eestkostja on väljendanud käesoleva seaduse § 12 lõikes 1 sätestatud nõusolekut ; </s></p>
<p><s> 3 ) piiratud teovõimega isik ei ole vastu temalt koeproovi võtmisele ja terviseseisundi kirjelduste kogumisele . </s></p>
<p><s> ( 2 ) Geenidoonoriks ei saa olla isik , kes ei ole võimeline nõusoleku sisust ja tähendusest aru saama . </s> <s> Kahtluse korral eeldatakse isiku ajutist võimetust aru saada nõusoleku sisust ja tähendusest . </s></p>
<p><s> 3. peatükk </s></p>
<p><s> Geenivaramu töötlemine </s></p>
<p><s> § 14. </s> <s> Koeproovi võtmine ja terviseseisundi kirjelduse koostamine </s></p>
<p><s> ( 1 ) Koeproovi võtmise ja terviseseisundi kirjelduse koostamise korraldab vastutav töötleja ise või volitatud töötleja kaudu . </s></p>
<p><s> ( 2 ) Koeproovi võtmise meditsiinilise protseduuri tohib läbi viia Eesti Vabariigi tervishoiutöötaja . </s></p>
<p><s> ( 3 ) Terviseseisundi kirjelduse koostab ja seda täiendab vastutav töötleja või volitatud töötleja geenidoonori ütluste ning geenidoonori kohta raviasutustes hoitavate andmete põhjal . </s> <s> Geenidoonorilt võib koguda andmeid vaid tema enda põetud haiguste kohta . </s> <s> Geenidoonorile võib esitada küsimusi tema suguvõsas ilmnenud harjumuste või haiguste kohta . </s> <s> Nimetatud küsimustega ei tohi olla võimalik tuvastada konkreetset isikut või põlvkonda . </s></p>
<p><s> ( 4 ) Sugupuu võib vastutav töötleja või volitatud töötleja koostada geenidoonori küsitlemise , teiste andmekogude ning geeniuuringute põhjal . </s></p>
<p><s> ( 5 ) Koeproovi võtja ja terviseseisundi kirjelduse koostaja peab hoidma geenidoonori isiku , tema koeproovi , terviseseisundi kirjelduse ja sugupuu salastatust ning edastama geenidoonori isikuandmed , koeproovi , terviseseisundi kirjelduse ja sugupuu võimalikult kiiresti vastutavale töötlejale või vastutava töötleja poolt määratud volitatud töötlejale . </s></p>
<p><s> § 15. </s> <s> Koeproovi , terviseseisundi kirjelduse ja sugupuu omandiõigus </s></p>
<p><s> ( 1 ) Koeproovi , terviseseisundi kirjelduse ja teiste isikuandmete ning sugupuu omandiõigus tekib vastutaval töötlejal vastavalt koeproovi ja isikuandmete andmise ning terviseseisundi kirjelduse ja sugupuu koostamise hetkest . </s></p>
<p><s> ( 2 ) Vastutava töötleja omandis olev koeproov ja kodeerimata andmed , samuti geenidoonori kirjalik nõusolek ei ole võõrandatavad . </s></p>
<p><s> ( 3 ) Geenidoonoril ei ole õigust nõuda koeproovi võtmise , terviseseisundi kirjelduse või sugupuu koostamise , uurimise ja uurimistulemuste kasutamise eest tasu . </s></p>
<p><s> § 16. </s> <s> Geenivaramu kasutamise lubatavus </s></p>
<p><s> ( 1 ) Geenivaramut võib kasutada üksnes teaduslikuks uurimistööks , geenidoonori haiguste uurimiseks ja raviks , rahva tervise uurimiseks ja statistilistel eesmärkidel . </s> <s> Geenivaramu kasutamine muul otstarbel , eriti tsiviil- või kriminaalprotsessis tõendite kogumiseks või jälitustegevuseks , on keelatud . </s></p>
<p><s> ( 2 ) Geenidoonori arstil on geenidoonori ravimiseks õigus saada geenivaramust tagasikodeeritult geenidoonori terviseseisundi kirjeldus vastavalt käesoleva seaduse § 24 lõike 2 punktile 7. </s></p>
<p><s> § 17. </s> <s> Sugupuu kasutamise lubatavus </s></p>
<p><s> ( 1 ) Sugupuud võib kasutada ainult geenivaramusiseselt koeproovide , DNA kirjelduste ja terviseseisundi kirjelduste struktureerimiseks sugulusseoste põhjal . </s></p>
<p><s> ( 2 ) Vastutav töötleja võib geeniuurijale väljastada kodeeritud koeproovide , kodeeritud DNA kirjelduste ja kodeeritud terviseseisundi kirjelduste vahelise seose suguluse põhjal , järgides käesoleva seaduse § 22 lõike 4 nõudeid . </s></p>
<p><s> § 18. </s> <s> Koeproovide , DNA kirjelduste ja terviseseisundi kirjelduste säilitamine </s></p>
<p><s> ( 1 ) Koeproove , DNA kirjeldusi ja terviseseisundi kirjeldusi säilitab vastutav töötleja või volitatud töötleja . </s></p>
<p><s> ( 2 ) Kodeeritud koeproove , kodeeritud DNA kirjeldusi ja kodeeritud terviseseisundi kirjeldusi võib säilitada ka geeniuurija , kellel on olemas selleks vajalikud vahendid ja tingimused . </s> <s> Säilitamise tingimused kehtestab sotsiaalminister . </s></p>
<p><s> ( 3 ) Säilitamiseks sõlmib vastutav töötleja volitatud töötleja või geeniuurijaga lepingu , milles peavad olema kokku lepitud järgmised tingimused : </s></p>
<p><s> 1 ) säilitamiseks antavad koeproovid , DNA kirjeldused ja terviseseisundi kirjeldused ; </s></p>
<p><s> 2 ) volitatud töötlejale või geeniuurijale koeproovi , DNA kirjelduse ja terviseseisundi kirjelduse üleandmise aeg ja täiendamise viis ; </s></p>
<p><s> 3 ) säilitamise koht ja tähtaeg ; </s></p>
<p><s> 4 ) säilitamise viis ; </s></p>
<p><s> 5 ) säilitaja poolt rakendatavad turvameetmed ; </s></p>
<p><s> 6 ) koeproovide , DNA kirjelduste või terviseseisundi kirjelduste paljundamise , jagamise , hävitamise , väljastamise ja vastutavale töötlejale või volitatud töötlejale tagastamise kord ; </s></p>
<p><s> 7 ) volitatud töötleja või geeniuurija vastutus . </s></p>
<p><s> ( 4 ) Koeproove säilitatakse Eesti Vabariigi territooriumil . </s> <s> Vabariigi Valitsus võib vastutava töötleja taotlusel ja kaalukate põhjuste ilmnemisel anda loa koeproovide säilitamiseks väljaspool Eesti Vabariigi territooriumi tingimusel , et on tagatud vastutava töötleja tõhus kontroll koeproovide üle ning et koeproove ei saa kasutada viisil , mida Eesti seadus keelab . </s></p>
<p><s> § 19. </s> <s> Geeniuuringu tulemustega seotud õigused </s></p>
<p><s> ( 1 ) DNA või DNA osa kirjeldus tuleb volitatud töötlejal või geeniuurijal tingimusteta üle anda vastutavale töötlejale . </s> <s> Vastutav töötleja võib anda volitatud töötlejale või geeniuurijale DNA või DNA osa kirjelduse kasutamise õiguse tasu eest või tasuta . </s> <s> Geeniuurijale , kes on Eesti Vabariigi avalik-õiguslik juriidiline isik või riigiasutus , annab vastutav töötleja õiguse kasutada DNA või DNA osa kirjeldust tasuta . </s></p>
<p><s> ( 2 ) Käesoleva paragrahvi lõikes 1 nimetamata geeniuuringute tulemused ja nendega seotud intellektuaalse omandi õigused sätestatakse seaduses . </s></p>
<p><s> § 20. </s> <s> Koeproovi , DNA kirjelduse ja terviseseisundi kirjelduse väljastamine ning väljastamisprotokoll </s></p>
<p><s> ( 1 ) Geenivaramust väljastab vastutav töötleja koeproove , DNA kirjeldusi ja terviseseisundi kirjeldusi ainult kodeerituna , välja arvatud geenidoonorile või geenidoonori arstile geenidoonori kohta käivate andmete väljastamisel käesoleva seaduse § 11 lõikes 2 ja § 16 lõikes 2 sätestatud juhtudel . </s></p>
<p><s> ( 2 ) Koeproovi , DNA kirjelduse või terviseseisundi kirjelduse väljastamisel koostab väljastaja väljastamisprotokolli , kuhu märgitakse väljastatud ja vastuvõetud koeproovid , DNA kirjeldused ja terviseseisundi kirjeldused ning üleandmise viis ja kuupäev . </s> <s> Väljastamisprotokollile kirjutavad alla väljastaja ja vastuvõtja esindajad . </s></p>
<p><s> ( 3 ) Kui väljastajaks on volitatud töötleja , edastab väljastaja väljastamisprotokolli koopia viivitamatult vastutavale töötlejale . </s></p>
<p><s> ( 4 ) Koeproovi , DNA kirjelduse ja terviseseisundi kirjelduse väljastamise korra , sealhulgas väljastamisprotokolli vormi , selle täitmise ja säilitamise korra kehtestab sotsiaalminister . </s></p>
<p><s> § 21. </s> <s> Tagasikodeerimist võimaldavate andmete , koeproovi , DNA kirjelduse ja terviseseisundi kirjelduse hävitamine ning hävitamisprotokoll </s></p>
<p><s> ( 1 ) Kui geenidoonor taotleb vastutavalt töötlejalt tagasikodeerimist võimaldavate andmete hävitamist , on vastutav töötleja kohustatud hävitama tagasikodeerimist võimaldavad andmed kahe nädala jooksul geenidoonorilt vastava kirjaliku taotluse saamisest . </s></p>
<p><s> ( 2 ) Kui geenidoonor taotleb vastutavalt töötlejalt koeproovi , DNA kirjelduse ja terviseseisundi kirjelduse hävitamist tema isiku salastatuse õigusvastase avalikustamise tõttu , on vastutav töötleja kohustatud korraldama koeproovi , DNA kirjelduse ja terviseseisundi kirjelduse hävitamise ühe kuu jooksul geenidoonori poolt vastava kirjaliku taotluse saamisest , kui ta ei tõenda , et geenidoonori isiku salastatus on avalikustatud geenidoonori enda käitumise tulemusena . </s></p>
<p><s> ( 3 ) Vastutav töötleja võib lähtuda koeproovide , DNA kirjelduste ja terviseseisundi kirjelduste hävitamise korraldamisel käesoleva seaduse § 20 alusel koostatud väljastamisprotokollidest , andes hävitamise korralduse väljastamisprotokollis nimetatud vastuvõtjale . </s></p>
<p><s> ( 4 ) Kõik isikud , kelle valduses on konkreetne koeproov , DNA kirjeldus või terviseseisundi kirjeldus , on vastutava töötleja korraldusel kohustatud oma kulul viivitamatult hävitama konkreetse koeproovi , DNA kirjelduse või terviseseisundi kirjelduse . </s></p>
<p><s> ( 5 ) Tagasikodeerimist võimaldavate andmete , koeproovi , DNA kirjelduse või terviseseisundi kirjelduse hävitamisel koostab hävitaja hävitamisprotokolli , kuhu märgitakse hävitatud objekt , hävitamise viis , koht ja kuupäev . </s> <s> Kui hävitajaks ei ole vastutav töötleja , edastab hävitaja hävitamisprotokolli koopia viivitamatult vastutavale töötlejale . </s></p>
<p><s> ( 6 ) Tagasikodeerimist võimaldavate andmete , koeproovi , DNA kirjelduse ja terviseseisundi kirjelduse hävitamise korra , sealhulgas hävitamisprotokolli vormi , selle täitmise ja säilitamise korra kehtestab sotsiaalminister . </s></p>
<p><s> 4. peatükk </s></p>
<p><s> Andmekaitse </s></p>
<p><s> § 22. </s> <s> Andmekaitse üldnõuded </s></p>
<p><s> ( 1 ) Geenivaramu andmete töötlemine peab vastama andmekaitse kõrgeimale standardile . </s></p>
<p><s> ( 2 ) Geenidoonori isiku tuvastamist võimaldavad andmed ei tohi olla tehniliselt kättesaadavad geenivaramu välise arvutivõrgu kaudu . </s></p>
<p><s> ( 3 ) Vastutav töötleja määrab nimeliselt isikud , kes teostavad kodeerimist või tagasikodeerimist , kellel on juurdepääs geenidoonorite nõusolekutele , koeproovide ja DNA kirjelduste kogule , terviseseisundi kirjeldustele ja sugupuudele ning kes väljastavad kodeeritud või kodeerimata koeproove , DNA kirjeldusi või terviseseisundi kirjeldusi . </s></p>
<p><s> ( 4 ) Vastutav töötleja võib geenivaramust väljastada koeproove , DNA kirjeldusi või terviseseisundi kirjeldusi ainult kodeerituna , hulgana ja tingimusel , et väljastatavaid proove või andmeid on üheaegselt vähemalt viie geenidoonori kohta . </s> <s> Erandiks on käesoleva seaduse § 11 lõikes 2 ja § 16 lõikes 2 sätestatud juhud . </s></p>
<p><s> ( 5 ) Geenivaramusse kantavate andmete tõesuse kontrolliks enne nende kodeerimist on vastutaval töötlejal ja volitatud töötlejal lubatud nende andmete võrdlemine teistes andmekogudes säilitatavate andmetega . </s></p>
<p><s> § 23. </s> <s> Kodeerimine </s></p>
<p><s> ( 1 ) Vastutav töötleja annab koeproovile , DNA kirjeldusele , terviseseisundi kirjeldusele ning sugupuule viivitamatult pärast koeproovi , DNA kirjelduse , terviseseisundi kirjelduse ning sugupuu vastuvõtmist geenivaramusse kordumatu , vähemalt 16-kohalise juhuslikest numbri- või tähemärkidest koosneva koodi . </s> <s> Koodi genereerimise meetodi kooskõlastab vastutav töötleja andmekaitse järelevalveasutusega . </s></p>
<p><s> ( 2 ) Vastutav töötleja asendab koodiga koeproovi , DNA kirjelduse ja terviseseisundi kirjelduse juures kõik andmed , mis võimaldavad geenidoonori isikut tuvastada , sealhulgas nime , isikukoodi , sünniaja ja elukoha . </s></p>
<p><s> ( 3 ) Koeproovile , DNA kirjeldusele , terviseseisundi kirjeldusele ja sugupuule antud koodi märgib vastutav töötleja ka geenidoonori kirjalikule nõusolekule . </s> <s> Koodiga märgitud kirjalikku nõusolekut hoiab vastutav töötleja geenivaramu andmekogus ning see peab olema tagasikodeerimise ainus võimalik võti . </s></p>
<p><s> ( 4 ) Vastutav töötleja võib suurema turvalisuse huvides anda kodeeritud koeproovile , kodeeritud DNA kirjeldusele , kodeeritud terviseseisundi kirjeldusele ja kodeeritud sugupuule täiendava koodi , millega asendatakse koeproovi , DNA kirjelduse , terviseseisundi kirjelduse ja sugupuu juures esialgne kood . </s> <s> Esialgse koodi ja täiendava koodi seosed salvestab vastutav töötleja eraldi ainult sellel otstarbel kasutatavas andmekogus . </s></p>
<p><s> ( 5 ) Vastutav töötleja , volitatud töötleja ja geeniuurija on kohustatud tähistama koeproovi , DNA kirjelduse , terviseseisundi kirjeldust ja sugupuu ainult vastutava töötleja poolt sellele koeproovile , DNA kirjeldusele , terviseseisundi kirjeldusele ja sugupuule antud koodiga . </s></p>
<p><s> § 24. </s> <s> Tagasikodeerimine </s></p>
<p><s> ( 1 ) Juurdepääs koodiga märgitud kirjalikule nõusolekule ning tehniline võimalus tagasikodeerimiseks tohib olla ainult käesoleva seaduse § 22 lõike 3 alusel määratud isikutel . </s></p>
<p><s> ( 2 ) Tagasikodeerimine on vastutaval töötlejal lubatud ainult järgmistel juhtudel ja otstarbel : </s></p>
<p><s> 1 ) koeproovi , DNA kirjelduse või terviseseisundi kirjelduse või tagasikodeerimist võimaldavate andmete hävitamiseks ; </s></p>
<p><s> 2 ) geenidoonori kohta geenivaramus hoitavate andmetega , välja arvatud sugupuuga tutvumise võimaldamiseks , kui geenidoonor seda kirjalikult taotleb ; </s></p>
<p><s> 3 ) terviseseisundi kirjelduse uuendamiseks , täiendamiseks või kontrollimiseks ilma geenidoonoriga ühendust võtmata , kui geenidoonor ei ole keelanud tema terviseseisundi kirjelduse täiendamist , uuendamist või kontrollimist ; </s></p>
<p><s> 4 ) vastutava töötleja ettepanekul ja eetikakomitee nõusolekul geenidoonori tuvastamiseks , temaga ühenduse võtmiseks ning tema kirjalikul nõusolekul terviseseisundi kirjelduse uuendamiseks , täiendamiseks või kontrollimiseks ; </s></p>
<p><s> 5 ) geenidoonori tuvastamiseks ja tema kirjalikul nõusolekul uue DNA proovi võtmiseks , kui koeproov on hävinud või ei sisalda piisaval hulgal DNA-d ; </s></p>
<p><s> 6 ) geenidoonori tuvastamiseks geenivaramusiseselt ning tema sugupuusse täienduse või muudatuse tegemiseks , kui DNA uurimise tulemused on vastuolus seni teada oleva sugupuuga või annavad selle kohta uut teavet ; </s></p>
<p><s> 7 ) geenidoonori terviseseisundi kirjelduse väljastamiseks geenidoonori nõusolekul geenidoonori arstile , kui geenidoonori arst seda taotleb . </s> <s> Kui geenidoonor ei ole võimeline nõusolekut andma ning tal puudub seaduslik esindaja või eestkostja või tema seaduslik esindaja või eestkostja ei ole kättesaadav , siis edasilükkamatul juhul ilma geenidoonori nõusolekuta , kuid tema huvides ja vastavalt tema eeldatavale tahtele . </s></p>
<p><s> 5. peatükk </s></p>
<p><s> Diskrimineerimise keeld </s></p>
<p><s> § 25. </s> <s> Diskrimineerimise keeld </s></p>
<p><s> ( 1 ) Inimese õiguste ja võimaluste piiramine või eeliste andmine lähtuvalt tema DNA ülesehitusest ja sellest johtuvatest pärilikkusriskidest on keelatud . </s></p>
<p><s> ( 2 ) Inimese diskrimineerimine geenidoonoriks olemise või mitteolemise fakti põhjal on keelatud . </s></p>
<p><s> § 26. </s> <s> Diskrimineerimine töösuhetes </s></p>
<p><s> ( 1 ) Tööandjal on keelatud koguda geneetilisi isikuandmeid töötaja või töökoha taotleja kohta ning nõuda töötajalt või töökoha taotlejalt koeproovi või DNA kirjelduse andmist . </s></p>
<p><s> ( 2 ) Tööandjal on keelatud seada erineva pärilikkusriskiga inimestele diskrimineerivaid töö- ja palgatingimusi . </s></p>
<p><s> § 27. </s> <s> Diskrimineerimine kindlustussuhetes </s></p>
<p><s> ( 1 ) Kindlustusandjal on keelatud koguda geneetilisi isikuandmeid kindlustatu või kindlustuse taotleja kohta ning nõuda kindlustatult või kindlustuse taotlejalt koeproovi või DNA kirjelduse andmist . </s></p>
<p><s> ( 2 ) Kindlustusandjal on keelatud seada erineva pärilikkusriskiga inimestele erinevaid kindlustustingimusi , sealhulgas kehtestada soodustariife või määratleda kindlustusjuhtumit kitsendavalt . </s></p>
<p><s> 6. peatükk </s></p>
<p><s> Järelevalve ja kaebuste lahendamine </s></p>
<p><s> § 28. </s> <s> Andmekaitse järelevalveasutus </s></p>
<p><s> Terviseseisundi kirjelduste ja sugupuuandmete kogumise , koeproovide , DNA kirjelduste , terviseseisundi kirjelduste ning sugupuuandmete kodeerimise , tagasikodeerimise ning koeproovide , DNA kirjelduste , terviseseisundi kirjelduste ja sugupuuandmete töötlemise üle teostab järelevalvet andmekaitse järelevalveasutus . </s></p>
<p><s> § 29. </s> <s> Eetikakomitee </s></p>
<p><s> ( 1 ) Geenivaramu töötlemisele annab hinnangu eetikakomitee . </s> <s> Eetikakomitee hinnang on mittesiduv , välja arvatud § 24 lõike 2 punktis 4 sätestatud juhul . </s></p>
<p><s> ( 2 ) Eetikakomitee lähtub oma tegevuses üldtunnustatud eetikanormidest ja rahvusvahelistest konventsioonidest . </s></p>
<p><s> ( 3 ) Eetikakomitee liige peab olema teovõimeline Eesti kodanik , kelle alaline elukoht on Eesti Vabariigis . </s> <s> Eetikakomitee liige peab olema oma valdkonna tunnustatud asjatundja , kellel on eetikakomitee liikme kohustuste täitmiseks vajalikud teadmised ja laitmatu reputatsioon . </s></p>
<p><s> ( 4 ) Eetikakomitee liikmed ja nende arvu nimetab geenivaramu vastutava töötleja nõukogu . </s> <s> Eetikakomitee liikme volituste tähtaeg on viis aastat . </s></p>
<p><s> ( 5 ) Geenivaramu vastutava töötleja nõukogu võib eetikakomitee liikme ennetähtaegselt tagasi kutsuda ainult mõjuva põhjuse ilmnemisel , milleks on eelkõige kohustuste olulisel määral täitmata jätmine või võimetus osaleda eetikakomitee töös või muul viisil vastutava töötleja huvide oluline kahjustamine , samuti eetikakomitee liikme vastu pankrotimenetluse alustamise korral . </s></p>
<p><s> § 30. </s> <s> Töö- ja kindlustussuhetest tekkinud kaebuste lahendamine </s></p>
<p><s> ( 1 ) Kaebusi töösuhetes pärilikkusriskide tõttu ilmnenud diskrimineerimise kohta lahendab Tööinspektsioon , kasutades asja uurimisel ja otsustamisel vajaduse korral vastutava töötleja või andmekaitse järelevalveasutuse ekspertide abi . </s></p>
<p><s> ( 2 ) Kaebusi kindlustussuhetes pärilikkusriskide tõttu ilmnenud diskrimineerimise kohta lahendab Kindlustusinspektsioon , kasutades asja uurimisel ja otsustamisel vajaduse korral vastutava töötleja või andmekaitse järelevalveasutuse ekspertide abi . </s></p>
<p><s> 7. peatükk </s></p>
<p><s> Rakendussätted </s></p>
<p><s> § 31. </s> <s> Kriminaalkoodeksi muutmine ja täiendamine </s></p>
<p><s> Kriminaalkoodeksis ( RT 1992 , 20 , 287 ja 288 ; RT I 1999 , 38 , 485 ; 57 , 595 , 597 ja 598 ; 60 , 616 ; 97 , 859 ; 102 , 907 ; 2000 , 10 , 55 ; 28 , 167 ; 29 , 173 ; 33 , 193 ; 40 , 247 ; 49 , 301 ja 305 ; 54 , 351 ; 57 , 373 ; 58 , 376 ; 84 , 533 ; 92 , 597 ) tehakse järgmised muudatused ja täiendused : </s></p>
<p><s> 1 ) koodeksit täiendatakse §-ga 124 <hi rend="ülaindeks"> 4 </hi> järgmises sõnastuses : </s></p>
<p><s> “ § 124 <hi rend="ülaindeks"> 4 </hi> . </s> <s> Geenidoonorlusele kallutamine </s></p>
<p><s> Ainelise tasu pakkumisega või kahju tekitamisega või sellega ähvardades inimese mõjutamise eest andma nõusolekut endalt koeproovi võtmiseks geeniuuringute eesmärgil - karistatakse rahatrahvi , aresti või vabadusekaotusega kuni ühe aastani . ” </s> <s> ; </s></p>
<p><s> 2 ) koodeksit täiendatakse §-ga 124 <hi rend="ülaindeks"> 5 </hi> järgmises sõnastuses : </s></p>
<p><s> “ § 124 <hi rend="ülaindeks"> 5 </hi> . </s> <s> Ebaseaduslik inimuuringute tegemine </s></p>
<p><s> Meditsiinilise või teadusliku uuringu tegemise eest inimesega , kes ei olnud selleks andnud oma kehtivat nõusolekut , - karistatakse rahatrahvi , aresti või vabadusekaotusega kuni ühe aastani . ” </s> <s> ; </s></p>
<p><s> 3 ) paragrahv 128 <hi rend="ülaindeks"> 1 </hi> muudetakse ja sõnastatakse järgmiselt : </s></p>
<p><s> “ § 128 <hi rend="ülaindeks"> 1 </hi> . </s> <s> Kutsetegevuses teatavaks saanud saladuses hoitava teabe avaldamine </s></p>
<p><s> Arsti , velskri , meditsiiniõe , ämmaemanda , psühholoogi , advokaadi , notari või muu isiku poolt talle kutsealases tegevuses teatavaks saanud saladuses hoitava ning isiku päritolu , geeniandmeid , kunstlikku viljastamist , perekonda või tervisesse puutuva teabe avaldamise eest , kui sellega rikuti kutsetegevust reguleerivaid või muid õigusakte , - karistatakse rahatrahviga või teataval ametikohal töötamise või teataval tegevusalal tegutsemise õiguse äravõtmisega või aresti või vabadusekaotusega kuni ühe aastani . ” </s> <s> ; </s></p>
<p><s> 4 ) koodeksit täiendatakse §-ga 134 <hi rend="ülaindeks"> 2 </hi> järgmises sõnastuses : </s></p>
<p><s> “ § 134 <hi rend="ülaindeks"> 2 </hi> . </s> <s> Diskrimineerimine pärilikkusriskide alusel </s></p>
<p><s> Inimese õiguste ebaseadusliku piiramise või inimesele ebaseaduslike eeliste andmise eest tema pärilikkusriskide alusel - karistatakse rahatrahvi , aresti või vabadusekaotusega kuni ühe aastani . ” </s></p>
<p><s> § 32. </s> <s> Isikuandmete kaitse seaduse muutmine </s></p>
<p><s> Isikuandmete kaitse seaduses ( RT I 1996 , 48 , 944 ; 1998 , 59 , 941 ; 111 , 1833 ; 2000 , 50 , 317 ; 92 , 597 ) tehakse järgmised muudatused : </s></p>
<p><s> 1 ) paragrahvi 4 lõike 3 punkt 3 muudetakse ja sõnastatakse järgmiselt : </s></p>
<p><s> “ 3 ) andmed terviseseisundi , pärilikkuse informatsiooni ja seksuaalelu kohta ; ” ; </s></p>
<p><s> 2 ) paragrahvi 9 lõige 2 muudetakse ja sõnastatakse järgmiselt : </s></p>
<p><s> “ ( 2 ) Etnilist päritolu ja rassilist kuuluvust , terviseseisundit , pärilikkuse informatsiooni ja seksuaalelu kirjeldavate delikaatsete isikuandmete töötlemine on lubatud ilma isiku nõusolekuta , kui töötlemine toimub : </s></p>
<p><s> 1 ) seadusega ettenähtud kohustuse täitmiseks ; </s></p>
<p><s> 2 ) isiku elu , tervise ja vabaduse kaitseks ; </s></p>
<p><s> 3 ) avalikku või üldist huvi silmas pidava ülesande täitmiseks , mis on seadusega pandud vastutavale töötlejale või kolmandale isikule , kellele andmed üle antakse . ” </s></p>
<p><s> § 33. </s> <s> Eesti Teaduste Akadeemia seaduse täiendamine </s></p>
<p><s> Eesti Teaduste Akadeemia seaduse ( RT I 1997 , 35 , 539 ) § 9 lõiget 3 täiendatakse punktiga 5 <hi rend="ülaindeks"> 1 </hi> järgmises sõnastuses : </s></p>
<p><s> “ 5 <hi rend="ülaindeks"> 1 </hi> ) nimetab geenivaramu vastutava töötleja nõukogu kolm liiget ; ” . </s></p>
<p><s> § 34. </s> <s> Vastutava töötleja asutamine </s></p>
<p><s> Vabariigi Valitsus teeb otsuse käesoleva seaduse § 3 lõikes 1 nimetatud sihtasutuse asutamiseks käesoleva seaduse jõustumisest kahe kuu jooksul . </s></p></div1>
    </body>
  </text>
</TEI>
</teiCorpus>
</teiCorpus>
