<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kommertspandiseadus ( september 1999 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Kommertspandiseadus ( september 1999 )  </head>
<p><s> Kommertspandiseadus </s></p>
<p><s> Vastu võetud 5. juunil 1996. a. </s></p>
<p><s> RT I 1996 , 45 , 848 </s></p>
<p><s> jõustunud 1. jaanuaril 1997. a. </s></p>
<p><s> muudetud järgmise seadusega : </s></p>
<p><s> 05.06.97 jõust . </s> <s> 10.07.97 RT I 1997 , 48 , 774 </s></p>
<p><s> 1. peatükk . </s></p>
<p><s> Üldsätted </s></p>
<p><s> § 1. </s> <s> Kommertspandi mõiste </s></p>
<p><s> ( 1 ) Äriregistrisse kantud ettevõtja võib nõude tagatisena seada oma vallasvarale kommertspandiregistrisse kantud käesolevas seaduses sätestatud ulatusega pandi ( kommertspant ) , ilma et ta annaks üle panditava vara valdust . </s></p>
<p><s> ( 2 ) Kommertspant ei eelda tagatava nõude olemasolu ega lõpe nõude lõppemisega . </s></p>
<p><s> ( 3 ) Kommertspandile kohaldatakse asjaõigusseaduses ( RT I 1993 , 39 , 590 ; 1995 , 26-28 , 355 ; 1996 , 45 , 848 ; 1997 , 52 , 833 ) registerpandi kohta sätestatut , kui käesolevast seadusest ei tulene teisiti . </s></p>
<p><s> § 2. </s> <s> Kommertspandi ulatus </s></p>
<p><s> ( 1 ) Kommertspant ulatub äriühingu kogu vallasvarale või füüsilisest isikust ettevõtja majandustegevusega seotud vallasvarale . </s> <s> Kommertspandi võib seada välismaa äriühingu Eesti filiaali vallasvarale . </s></p>
<p><s> ( 2 ) Kommertspant ulatub kogu koormatavale varale , mis kuulub ettevõtjale pandikande tegemise ajal , samuti varale , mille ettevõtja omandab pärast pandikande tegemist . </s></p>
<p><s> ( 3 ) Kommertspant ei ulatu : </s></p>
<p><s> 1 ) kassas või krediidiasutuses olevale rahale , ettevõtjale kuuluvatele osadele , aktsiatele , investeerimisfondi osakutele , osamaksule ühistus ja osalusele teistes ühingutes , võlakirjadele ja teistele tavakäibeks määratud võladokumentidele ning muudele väärtpaberitele ; </s></p>
<p><s> 2 ) varale , millele saab seada teist liiki registerpandi või asjaõigusseaduse rakendamise seaduse ( RT I 1993 , 72/73 , 1021 ; 1994 , 53 , 889 ; 94 , 1609 ; 1995 , 22 , 327 ; 57 , 979 ; 1996 , 36 , 738 ; 1997 , 1 , 2 ; 13 , 210 ) paragrahv 132 lõikes 2 nimetatud pandi või millele ulatub kinnisasjale enne või pärast kommertspandi seadmist seatud hüpoteek või millele on seatud käsipant ; </s></p>
<p><s> 3 ) varale , millele ei saa vastavalt seadusele pöörata sissenõuet . </s></p>
<p><s> § 3. </s> <s> Kommertspandiga tagatud nõue </s></p>
<p><s> Kommertspandiga on pandisumma ulatuses tagatud nõue , sellele nõudele kolme aasta jooksul enne kommertspandiga koormatud vara müümist nõude rahuldamiseks välja maksmata intressid , samuti viivis ja võla sissenõudmise kulutused , pandipidaja poolt kommertspandiga koormatud vara omaniku eest tasutud kindlustusmaksed ning muud kõrvalnõuded . </s></p>
<p><s> 2. peatükk . </s></p>
<p><s> Kommertspandist tulenevad õiguslikud tagajärjed </s></p>
<p><s> § 4. </s> <s> Kommertspandi seadmine </s></p>
<p><s> ( 1 ) Kommertspandi seadmiseks sõlmib ettevõtja ( pantija ) pandipidajaga kommertspandilepingu . </s> <s> Kommertspandilepingus peab olema märgitud : </s></p>
<p><s> 1 ) pantija ärinimi ja registrikood ; </s></p>
<p><s> 2 ) pandipidaja nimi ja isiku- või registrikood ; </s></p>
<p><s> 3 ) pandisumma ; </s></p>
<p><s> 4 ) muud seaduses sätestatud andmed . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> ( 2 ) Kommertspandileping peab olema notariaalselt tõestatud . </s></p>
<p><s> ( 3 ) Kommertspant tekib avalduse alusel vastava kande tegemisest kommertspandiregistrisse . </s></p>
<p><s> § 5. </s> <s> Vara kasutamine ja käsutamine </s></p>
<p><s> ( 1 ) Ettevõtja võib kommertspandiga koormatud vara tavapärase majandustegevuse raames kasutada ja käsutada . </s></p>
<p><s> ( 2 ) Kui ettevõtja võõrandab kommertspandiga koormatud vara hulka kuuluva asja tavapärase majandustegevuse raames , lõpeb kommertspant sellele asjale . </s> <s> Kui isik , kellele asi võõrandati või kelle kasuks asja koormati , oli omandi või muu asjaõiguse omandamisel ettevõtja käsutusõiguse suhtes heauskne , lõpeb pandiõigus isegi siis , kui üleandmine oli vastuolus käesoleva paragrahvi lõikes 1 sätestatuga . </s></p>
<p><s> § 6. </s> <s> Koormatud vara võõrandamine </s></p>
<p><s> ( 1 ) Kui kommertspandiga koormatud vara võõrandatakse tervikuna või suuremas osas , kehtib kommertspant sellele varale edasi . </s> <s> Sellisel juhul on võlausaldajal õigus nõuda kommertspandiga tagatud nõude rahuldamist kommertspandiga koormatud vara arvel enne nõuet , mille tagamiseks vara omandaja on kommertspandi seadnud . </s></p>
<p><s> ( 2 ) Koormatud vara võõrandamise korral ulatub kommertspant võõrandaja tasunõudele niivõrd , kuivõrd see puudutab vara , millele kommertspant võõrandamise korral ulatub . </s> <s> Kui omandaja võõrandab vara edasi või kui esemetele seatakse eraldi õigus või kui neid kahjustatakse või sundvõõrandamise või muu sarnase menetluse käigus esitatakse nõue , hõlmab kommertspant omandaja tasunõude . </s></p>
<p><s> ( 3 ) Kommertspant võõrandatud varale lõpeb kuue kuu möödudes päevast , mil pandipidaja sai vara üleandmisest teada või pidi teada saama , hiljemalt aga kahe aasta möödumisel vara üleandmisest , kui pandipidaja ei taotle oma nõude rahuldamist koormatud vara arvel enne nimetatud tähtaegade möödumist . </s></p>
<p><s> ( 4 ) Käesoleva paragrahvi lõikes 3 sätestatut ei kohaldata , kui vara omandaja kohustub enne kommertspandi lõppemist kirjalikult rahuldama pandipidaja suhtes tagatud nõude . </s></p>
<p><s> § 7. </s> <s> Kommertspandi kehtivus äriühingute ühinemisel , jagunemisel ja ümberkujundamisel </s></p>
<p><s> ( 1 ) Kui äriühingute ühinemise korral oli enam kui ühe ühineva ühingu varale seatud kommertspant , võib ühinemise kanda äriregistrisse ainult juhul , kui koos avaldusega ühinemise registrisse kandmiseks esitatakse äriregistri pidajale pandipidajate notariaalselt tõestatud kokkulepe pandikannete järjestamise kohta . </s> <s> Sama kehtib äriühingu jagunemisel , kui mitme jagunemises osaleva äriühingu varale oli seatud kommertspant . </s></p>
<p><s> ( 2 ) Äriühingu ümberkujundamine ei mõjuta kommertspandi kehtivust ega pandikandega antud eelisõigust . </s></p>
<p><s> ( 3 ) Kommertspandiregistri pidaja teeb käesoleva paragrahvi lõikest 1 tulenevad muudatused kommertspandi registrisse pandipidajate kokkuleppe alusel . </s></p>
<p><s> § 8. </s> <s> Kommertspandi kehtivus ettevõtja surma korral </s></p>
<p><s> Pärandvarasse kuuluvale varale seatud kommertspant ei lõpe füüsilisest isikust ettevõtja surma korral . </s></p>
<p><s> § 9. </s> <s> Õigus kindlustushüvitisele </s></p>
<p><s> ( 1 ) Kui kommertspandiga koormatud vara on kindlustatud , ulatub kommertspant ka kindlustushüvitise nõudele . </s></p>
<p><s> ( 2 ) Väljamaksmisele kuuluva kindlustushüvitise võib pantijale täielikult või osaliselt välja maksta ning võlgnik võib kindlustushüvitisest loobuda üksnes kõigi kommertspandipidajate kirjalikul nõusolekul , kelle nõue on kommertspandiga tagatud . </s></p>
<p><s> § 10. </s> <s> Kommertspandist tulenevad õigused sundtäitmise ja pankroti korral </s></p>
<p><s> ( 1 ) Pandipidaja võib nõuda nõude rahuldamist kommertspandiga koormatud vara arvel kuni pandisumma ulatuses sundtäitmise või pankroti korral vastavalt pandile seadusest tulenevale järjekohale . </s></p>
<p><s> ( 2 ) Kui pandipidaja nõude tagatisena seatud kommertspandid kehtivad vahetult teineteise järel , kohaldatakse käesoleva paragrahvi lõikes 1 sätestatut pantide kogusummale . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> ( 3 ) Pandipidajal ei ole eelisõigust tasumisele varast , mis arestiti enne kommertspandi kandmist kommertspandiregistrisse või kande tegemise päeval . </s> <s> Vara vabastamisel arestist või pankrotivarast välistamisel laieneb kommertspant ka sellele varale . </s></p>
<p><s> ( 4 ) Kui koormatud varale pööratakse sissenõue kommertspandiga tagamata nõude või pandipidajast tagapool asuva järjekohaga kommertspandi pidaja nõude rahuldamiseks , võib pandipidaja nõuda enda nõude rahuldamist vara müügist saadud vahenditest või vahenditest , mis saadakse vara eest sundtäitmise alusel muul viisil , isegi juhul , kui tema nõue ei olnud veel sissenõutav , enne võlausaldajat , kelle kasuks varale sissenõue pöörati . </s> <s> Pandipidaja ei või nõuda nõude rahuldamist , kui teise nõude rahuldamisest ülejäänud vara on pandipidajale täielikuks tagatiseks . </s></p>
<p><s> § 11. </s> <s> Nõude rahuldamine enne sissenõutavaks muutumist </s></p>
<p><s> ( 1 ) Võlausaldaja võib nõuda nõude rahuldamist kommertspandiga koormatud vara arvel isegi juhul , kui nõue ei ole muutunud sissenõutavaks , kui : </s></p>
<p><s> 1 ) koormatud vara jagatakse , ettevõtte majandamine peatatakse või vara antakse üle teisele isikule vastuolus käesoleva seaduse paragrahv 5 lõikes 1 sätestatuga või </s></p>
<p><s> 2 ) kogu kommertspandiga koormatud vara või suurem osa sellest hävib või </s></p>
<p><s> 3 ) võlgnik ei anna võlausaldajale käesoleva seaduse paragrahvis 12 nimetatud teavet või </s></p>
<p><s> 4 ) koormatud vara jäetakse hooletusse või see on vähenenud ja tagatise väärtus on seetõttu oluliselt langenud . </s></p>
<p><s> ( 2 ) Võlausaldaja võib nõuda nõude rahuldamist käesoleva paragrahvi lõikes 1 nimetatud asjaoludel kolme kuu jooksul pärast neist asjaoludest teadasaamist . </s> <s> Vara üleandmisel , jagamisel või ettevõtte majandamise täielikul või osalisel peatamisel tuleb nõue esitada käesoleva seaduse paragrahv 6 lõikes 3 sätestatud tähtaja jooksul . </s></p>
<p><s> § 12. </s> <s> Teabe andmise kohustus </s></p>
<p><s> Ettevõtja , kelle varale on seatud kommertspant , on kohustatud pandipidajale viivitamata teatama ettevõtte majandamise peatamisest või ettevõtte jagamisest , võõrandamisest või muul viisil üleandmisest , samuti vara vähenemisest , kui tagatise väärtus oluliselt langeb , samuti vara või selle suurema osa hävimisest . </s> <s> Pandipidaja nõudel peab pantija andma pandipidajale koormatud vara kohta ka muud teavet , mis on vajalik tagatise väärtuse kindlakstegemiseks . </s></p>
<p><s> § 13. </s> <s> Pantija vastuväited </s></p>
<p><s> ( 1 ) Pantija võib pandipidaja vastu esitada ainult selliseid vastuväiteid , mis põhinevad pandikandel või mis tal on sissenõude esitanud võlausaldaja vastu võlaõiguslikul alusel . </s></p>
<p><s> ( 2 ) Pantija võib käesoleva paragrahvi lõikes 1 nimetatud vastuväiteid esitada ka võlausaldaja õigusjärglase või isiku vastu , kellele pandipidaja kommertspandi üle andis . </s></p>
<p><s> ( 3 ) Kommertspandiga koormatud vara omanik , kes ei ole võlgnik , võib esitada kommertspandiga tagatud nõude vastu samu vastuväiteid , mida võib esitada võlgnik . </s> <s> Ta võib vastuväiteid esitada ka siis , kui võlgnik nõudele vastu ei vaidle . </s></p>
<p><s> 3. peatükk . </s></p>
<p><s> Kommertspandi registreerimine </s></p>
<p><s> § 14. </s> <s> Kommertspandiregistrisse kantavad andmed </s></p>
<p><s> Kommertspandiregistrisse kantakse : </s></p>
<p><s> 1 ) ettevõtja ärinimi , elu- või asukoht ja isiku- või registrikood ; </s></p>
<p><s> 2 ) kande tegemise kuupäev ; </s></p>
<p><s> 3 ) kommertspandi rahaline suurus ( pandisumma ) Eesti kroonides ning mitmele pandipidajale ühiselt kuuluva kommertspandi korral ka neile kuuluvad murdosad ; </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> 4 ) kommertspandi järjekoht ; </s></p>
<p><s> 5 ) pandipidaja nimi , elu- või asukoht ja isiku- või registrikood ; </s></p>
<p><s> 6 ) kannete muutmine ja kustutamine ; </s></p>
<p><s> 7 ) muud seaduses sätestatud andmed . </s></p>
<p><s> § 15. </s> <s> Kommertspandiregister </s></p>
<p><s> Kommertspandiregistrit peab ja kanded kommertspandiregistrisse teeb äriregistri pidaja äriregistrile äriseadustikus ( RT I 1995 , 26-28 , 355 ; 1996 , 40 , 773 ; 51 , 967 ; 1997 , 16 , 258 ; 48 , 774 ) sätestatud korras , kui käesolevas seaduses ei ole sätestatud teisiti . </s></p>
<p><s> § 16. </s> <s> Kande tegemine </s></p>
<p><s> ( 1 ) Registripidajale esitatavad avaldused peavad olema kirjalikud . </s> <s> Allkirjad avaldusel peavad olema notariaalselt tõestatud . </s></p>
<p><s> ( 2 ) Kommertspandiregistrisse tehakse kanne avalduse , kohtuotsuse või muul seaduses sätestatud alusel . </s> <s> Kommertspandi registrisse kandmise avalduse võib esitada pantija või pandipidaja . </s> <s> Kui avalduse esitab pandipidaja , peab sellele olema lisatud pantija notariaalselt tõestatud nõusolek kommertspandi registrisse kandmiseks . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> ( 3 ) Avalduses tuleb märkida käesoleva seaduse paragrahvis 14 punktides 1 , 3 , 4 , 5 , 7 sätestatud andmed . </s> <s> Avaldusele tuleb lisada kommertspandileping . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> ( 4 ) Samal päeval posti teel saabunud avaldused loetakse üheaegselt saabunuks ja registreeritakse päevikus sellel päeval saabunud avaldustest viimastena . </s> <s> Vastuvõtmise kellaajaks märgitakse avalduste vastuvõtu lõpetamise kellaaeg . </s></p>
<p><s> ( 5 ) Kommertspante ei saa seada ühele ja samale järjekohale , välja arvatud käesoleva paragrahvi 4. lõikes sätestatud juhul , kui pandilepingud on sõlmitud samal kuupäeval . </s> <s> Kommertspant võib kuuluda murdosades mitmele pandipidajale ühiselt . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> § 17. </s> <s> Kande õiguslik tähendus </s></p>
<p><s> ( 1 ) Kommertspandiregistri kanne jõustub kande allakirjutamisest registrisekretäri poolt . </s></p>
<p><s> ( 2 ) Kanne kehtib kolmanda isiku suhtes õigena , välja arvatud siis , kui kolmas isik teadis või pidi teadma , et kanne ei ole õige . </s></p>
<p><s> ( 3 ) Kui registrisse kandmisele kuuluvaid asjaolusid ei ole registrisse kantud , on neil asjaoludel kolmanda isiku suhtes õiguslik tähendus üksnes juhul , kui kolmas isik neist teadis või pidi teadma . </s></p>
<p><s> ( 4 ) Kohtuotsuse alusel tehtud kandes sisalduvad asjaolud omandavad õigusliku tähenduse kohtuotsuse jõustumisel . </s></p>
<p><s> § 18. </s> <s> Kommertspandi lõppemine </s></p>
<p><s> ( 1 ) Kommertspant lõpeb registrist kustutamisega , kui seaduses ei ole sätestatud teisiti . </s></p>
<p><s> ( 2 ) Kommertspant kustutatakse registrist pantija avalduse põhjal , millele on lisatud pandipidaja notariaalselt tõestatud nõusolek , või pandipidaja avalduse põhjal . </s></p>
<p><s> ( 3 ) Ettevõtja kustutamisel äriregistrist peab kommertspandi kustutama . </s> <s> Ettevõtjat ei või äriregistrist kustutada enne kommertspandi kustutamist . </s></p>
<p><s> ( 4 ) Kui kommertspant lõpeb vastavalt seadusele enne registrist kustutamist , peab selle registrist kustutama registripidaja . </s></p>
<p><s> § 19. </s> <s> Dokumentide registreerimine ja hoidmine </s></p>
<p><s> Registripidajale esitatavad avaldused ja muud dokumendid registreeritakse registripäevikus vastavalt äriseadustiku paragrahvile 40 ja neid hoitakse ettevõtja äritoimikus ja registritoimikus vastavalt äriseadustiku paragrahvidele 38-40 koos kommertspandi registri osa ärakirjaga . </s></p>
<p><s> § 20. </s> <s> Kandeotsus </s></p>
<p><s> ( 1 ) Kohtunik peab avalduse läbi vaatama ja kandeotsuse tegema 15 päeva jooksul registreerimisavalduse saabumisest . </s> <s> Kandeotsusega rahuldab kohtunik avalduse täielikult või osaliselt või jätab avalduse rahuldamata või määrab tähtaja takistuse kõrvaldamiseks . </s></p>
<p><s> ( 2 ) Kandeotsuse tegemise võib lükata edasi 10 päeva võrra , kui on vajalik kontrollida kommertspandi seadmisega seotud olulisi asjaolusid . </s></p>
<p><s> ( 3 ) Kui soovitud kande tegemine ei ole võimalik kõrvaldatava takistuse tõttu , määrab kohtunik piisava tähtaja takistuse kõrvaldamiseks . </s> <s> Kui avalduse esitanud isik selle aja jooksul takistust ei kõrvalda , teeb kohtunik otsuse avalduse rahuldamata jätmise kohta . </s></p>
<p><s> ( 4 ) Kandeotsuses tuleb märkida äriseadustiku paragrahvis 55 sätestatud andmed . </s></p>
<p><s> § 21. </s> <s> Avalduse rahuldamata jätmine </s></p>
<p><s> Kohtunik teeb otsuse kommertspandi registrisse kandmise avalduse rahuldamata jätmise kohta , kui : </s></p>
<p><s> 1 ) kommertspandi registrisse kandmise avalduse esitanud isik ei ole õigustatud sellist avaldust esitama ; </s></p>
<p><s> 2 ) kande tegemise takistust ei ole kõrvaldatud kohtuniku poolt määratud tähtaja jooksul ( paragrahv 20 lg. 3 ) ; </s></p>
<p><s> 3 ) avaldus või sellele lisatud dokumendid ei vasta seadusele ; </s></p>
<p><s> 4 ) ettevõtja kohta , kelle varale kommertspandi seadmist taotletakse , on äriregistrisse tehtud pankrotikanne ; </s></p>
<p><s> 5 ) esineb muu takistus , mille tõttu ei ole võimalik kannet teha . </s></p>
<p><s> § 22. </s> <s> Kande tegemine ja otsusest teatamine </s></p>
<p><s> ( 1 ) Pärast otsuse tegemist kannab registripidaja kande teksti registrisse . </s> <s> Kande tekstile kirjutab alla registrisekretär . </s></p>
<p><s> ( 2 ) Kandeotsuse ärakiri antakse või saadetakse 10 tööpäeva jooksul , alates kande tegemisest registrisse või otsuse tegemisest , millega kandeavaldus jäeti rahuldamata , ettevõtjale , kelle kohta otsus tehti , ja pandipidajale . </s></p>
<p><s> § 23. </s> <s> Järjekoha muutmine </s></p>
<p><s> ( 1 ) Kommertspantide järjekoha muutmiseks on vajalik nende pandipidajate notariaalselt tõestatud kokkulepe , kelle pantide järjekoht muutub , samuti ettevõtja notariaalselt tõestatud nõusolek . </s> <s> Kui järjekoha loovutamine rikub teiste pandipidajate õigusi , tuleb esitada ka nende pandipidajate notariaalselt tõestatud nõusolek , kelle õigusi rikutakse . </s></p>
<p><s> ( 2 ) Kui järjekoha muutmisel tagasiastunud pant lõpeb , ei kaota etteastunud õigus selle tagajärjel järjekoha muutmisega saadud kohta . </s></p>
<p><s> ( 3 ) Järjekoha muutmine ei või kahjustada pantija õigusi , samuti pandipidajate õigusi , kelle pantide järjekohad on tagasiastuvate ja edasiastuvate õiguste vahel . </s></p>
<p><s> ( 4 ) Järjekoha loovutanud pandipidaja peab järjekoha loovutamisest viivitamata teatama pantijale , samuti võlgnikule , kui pantija on kolmas isik . </s></p>
<p><s> ( 5 ) Järjekohas eespool oleva kommertspandi kustutamisel astuvad hilisemal järjekohal asuvad pandid vastavalt ettepoole . </s> <s> Kande järjekohtade muutmise kohta teeb registripidaja ilma vastava avalduseta koos eespool oleva kommertspandi kustutamisega . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> § 24. </s> <s> Kande parandamine enne allakirjutamist </s></p>
<p><s> Kui kommertspandiregistri kanne ei vasta kandeotsusele ja kande ebaõigsus ilmneb enne sellele allakirjutamist , tehakse parandus uut kandeotsust tegemata . </s></p>
<p><s> § 25. </s> <s> Kande parandamine pärast allakirjutamist </s></p>
<p><s> Kui kommertspandiregistri kanne ei vasta kandeotsusele ja kande ebaõigsus ilmneb pärast sellele allakirjutamist , teeb registripidaja kohe registrisse vastava märke ja teatab parandusettepanekust puudutatud isikutele , kellel on registripidaja poolt määratud tähtaja jooksul õigus esitada vastuväiteid . </s> <s> Tähtaja möödumisel otsustab kohtunik kande parandamise . </s></p>
<p><s> § 26. </s> <s> Kande parandamise viis </s></p>
<p><s> ( 1 ) Kande parandamiseks tõmmatakse ebaõigele kandele joon alla ja tehakse õige kanne vastavalt käesoleva seaduse paragrahvile 22. </s></p>
<p><s> ( 2 ) Uues kandes märgitakse , et see asendab eelmist . </s></p>
<p><s> ( 3 ) Kande parandamine muul viisil on keelatud . </s></p>
<p><s> § 27. </s> <s> Kaebused </s></p>
<p><s> Kaebused kohtuniku otsuse ja registriosakonna töötajate peale esitatakse ja lahendatakse äriseadustikus sätestatud korras . </s></p>
<p><s> § 28. </s> <s> Registripidaja vastutus </s></p>
<p><s> Registripidaja õigusvastase tegevuse tagajärjel tekkinud kahju hüvitab riik . </s></p>
<p><s> 4. peatükk . </s></p>
<p><s> Rakendussätted </s></p>
<p><s> § 29. </s> <s> Seaduse jõustumine </s></p>
<p><s> ( 1 ) Käesolev seadus jõustub 1997. aasta 1. jaanuaril . </s></p>
<p><s> ( 2 ) Alates 1997. aasta 1. jaanuarist võib kommertspante registreerida üksnes kommertspandiregistris käesolevas seaduses sätestatud korras . </s> <s> Ettevõtteregistri pidaja võib kuni 1997. aasta 1. septembrini esitatud pandipidaja või tema kirjalikul nõusolekul ettevõtja avalduse alusel kustutada ettevõtteregistrist kõik seal registreeritud kommertspandid , teatades sellest viivitamata äriregistri pidajale . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> § 30. </s> <s> Ettevõtteregistris registreeritud kommertspandid </s></p>
<p><s> ( 1 ) Ettevõtete , asutuste ja organisatsioonide registrisse ( edaspidi ettevõtteregister ) kantud kommertspantidele kohaldatakse vastavalt käesoleva seaduse paragrahvides 1-13 sätestatut . </s></p>
<p><s> ( 2 ) Kui avaldus kommertspandi seadmiseks on ettevõtteregistrile esitatud enne 1997. aasta 1. jaanuari , võib selle registreerida ettevõtteregistris . </s></p>
<p><s> § 31. </s> <s> Seniste kommertspantide ümberregistreerimine </s></p>
<p><s> ( 1 ) Enne kommertspandiseaduse jõustumist ettevõtteregistris registreeritud kommertspandid registreeritakse ettevõtja avalduse põhjal ümber kommertspandiregistrisse , kui äriühing või füüsilisest isikust ettevõtja kantakse äriregistrisse . </s> <s> Ettevõtteregistris registreeritud kommertspandi ümberregistreerimisel kommertspandiregistrisse ei rakendata ümberregistreeritava kommertspandi kohta käesoleva seaduse paragrahv 4 2. lõikes toodud kommertspandilepingu notariaalse tõestamise nõuet juhul , kui lepingus sisalduvaid asjaolusid ei ole registripidajale esitatud avaldusega muudetud . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> ( 2 ) Käesoleva paragrahvi lõikes 1 sätestatud avalduse peab ettevõtja esitama koos tema äriregistrisse kandmise avaldusega . </s> <s> Ettevõtteregistrisse kantud ettevõtja , kelle varale on seatud kommertspant , võib kanda äriregistrisse ainult siis , kui ta on esitanud avalduse kommertspandi kandmiseks kommertspandiregistrisse . </s></p>
<p><s> ( 3 ) Kui ettevõtja on juba kantud äriregistrisse , kuid kommertspant on kantud ettevõtteregistrisse , registreeritakse kommertspant ümber ettevõtja või pandipidajate avalduse põhjal . </s></p>
<p><s> ( 4 ) Kui käesoleva paragrahvi lõigetes 1 või 3 sätestatud juhtudel on ettevõtja varale seatud mitu kommertspanti , kantakse need registrisse seniste järjekohtadega . </s> <s> Kui järjekohad ei ole käesoleva seaduse tähenduses selgesti eristatavad , tuleb ümberregistreerimisel esitada pandipidajate notariaalselt tõestatud kokkulepe kannete järjestamise kohta . </s></p>
<p><s> ( 5 ) Kui käesolevas paragrahvis sätestatud avaldust ei ole esitatud 1997. aasta 1. septembriks , loetakse kommertspant lõppenuks . </s></p>
<p><s> ( 6 ) Kommertspandi ümberregistreerimisel tuleb avalduses näidata käesoleva seaduse paragrahv 16 3. lõikes sätestatud andmed ja avaldusele tuleb lisada kommertspandileping , samuti pantija ning pandipidaja vaheline kirjalik ja notariaalselt tõestatud allkirjadega kokkulepe pandisumma suuruse kohta . </s></p>
<p><s> ( 7 ) Kui kommertspandiregistrisse taotletakse kommertspandi kandmist ja ettevõtteregistris on samaaegselt sama pantija varale juba seatud kommertspant , mida ei ole veel ümber registreeritud ega ettevõtteregistrist kustutatud , seatakse kommertspant kommertspandiregistrisse esimesele vabale järjekohale , mis oleks olemas , kui kõik ettevõtteregistrisse kantud kommertspandid oleksid vastavalt käesoleva seaduse paragrahvile 31 ümber registreeritud kommertspandiregistrisse . </s></p>
<p><s> ( 05.06.97 jõust . </s> <s> 10.07.97 - RT I 1997 , 48 , 774 ) </s></p>
<p><s> § 32. </s> <s> Ettevõtteregistri teatamiskohustus </s></p>
<p><s> Ettevõtteregister peab esitama äriregistri pidajale 1997. aasta 1. jaanuariks ettevõtteregistrisse kantud kommertspantide nimekirja . </s></p>
<p><s> § 33. </s> <s> Äriseadustiku paragrahv 530 2. ja 3. lõike ja asjaõigusseaduse paragrahvide 309 ja 310 kohaldamise peatamise seaduse ( RT I 1995 , 57 , 976 ) kehtetuks tunnistamine </s></p>
<p><s> Kehtetuks tunnistatakse äriseadustiku paragrahv 530 2. ja 3. lõike ja asjaõigusseaduse paragrahvide 309 ja 310 kohaldamise peatamise seadus . </s></p>
<p><s> § 34. </s> <s> Asjaõigusseaduses tehtavad muudatused ja täiendused </s></p>
<p><s> ( 1 ) Paragrahv 309 muudetakse ja sõnastatakse järgmiselt : </s></p>
<p><s> “ Paragrahv 309. </s> <s> Kommertspant </s></p>
<p><s> Kommertspant sätestatakse eraldi seaduses . </s> <s> “ . </s></p>
<p><s> ( 2 ) Kehtetuks tunnistatakse paragrahvid 310-312. </s></p>
<p><s> § 35. </s> <s> Eesti Vabariigi pankrotiseaduses ( RT 1992 , 31 , 403 ; 1997 , 18 , 302 ) tehtavad muudatused ja täiendused </s></p>
<p><s> ( 1 ) Paragrahvi 84 lõiget 1 täiendatakse pärast sõna “ pandiga ” sõnadega “ , välja arvatud kommertspant ” . </s></p>
<p><s> ( 2 ) Paragrahvi 86 lõiget 1 täiendatakse punktiga 3 <hi rend="ülaindeks"> 1 </hi> järgmises sõnastuses : </s></p>
<p><s> “ 3 <hi rend="ülaindeks"> 1 </hi> ) kommertspandiga tagatud nõuded . </s> <s> “ . </s></p>
<p><s> § 36. </s> <s> Riigilõivuseaduses ( RT 1990 , 11 , 118 ; RT I 1995 , 36 , 465 ; 57 , 981 ; 58 , 1005 ; 61 , 1028 ; 87 , 1540 ; 1996 , 3 , 56 ; 38 , 752 ; 40 , 773 ; 42 , 811 ; 45 , 851 ; 51 , 969 ; 1997 , 48 , 774 ) tehtavad muudatused ja täiendused </s></p>
<p><s> Riigilõivuseaduse lisa 1 punkti 6 <hi rend="ülaindeks"> 1 </hi> täiendatakse alapunktiga 6 järgmises sõnastuses : </s></p>
<p><s> “ 6 ) kommertspandi kande tegemise , muutmise või lõpetamise eest 0,2 protsenti pandisummast , kuid mitte alla 500 krooni ja mitte üle 20 000 krooni ; kui taotletakse summa muutmist , 0,2 protsenti taotletavast summast , kuid mitte alla 500 krooni ja mitte üle 20 000 krooni ” . </s></p>
<p><s> § 37. </s> <s> Rakendamise määrused </s></p>
<p><s> Justiitsminister võib anda määrusi registriosakondade tegevuse korraldamiseks . </s> <s> Justiitsminister kehtestab määrusega kommertspandiregistri kaardi vormi . </s></p></div1>
    </body>
  </text>
</TEI>
</teiCorpus>
</teiCorpus>
