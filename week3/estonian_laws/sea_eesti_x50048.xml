<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Õhusõiduki sundmaandamise kord ( juuni 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Õhusõiduki sundmaandamise kord ( juuni 2001 )  </head>
<p><s> Õhusõiduki sundmaandamise kord </s></p>
<p><s> Vabariigi Valitsuse 25. veebruari 2000. a määrus nr 71 </s></p>
<p><s> ( RT I 2000 , 15 , 108 ) , </s></p>
<p><s> jõustunud 4. märtsil 2000. a. </s></p>
<p><s> Määrus kehtestatakse “ Lennundusseaduse ” ( RT I 1999 , 26 , 376 ) § 52 lõike 2 alusel õhusõiduki sundmaandamise korra rakendamiseks . </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Käesolev kord sätestab tsiviilõhusõiduki ( edaspidi õhusõiduk ) sundmaandamise korra kooskõlas Rahvusvahelise Tsiviillennunduse Organisatsiooni ( RTO ) 1944. a Chicago rahvusvahelise tsiviillennunduse konventsiooni artikliga 5 ja lisaga ( Annex ) 2 ning sisaldab RTO dokumendi 9433 põhimõtteid . </s></p>
<p><s> § 2. </s> <s> Õhusõiduki sundmaandamist käsitatakse õhusõiduki lendu sekkumisena ning see on äärmine abinõu lennuohutuse ning julgeoleku ja avaliku korra tagamiseks . </s></p>
<p><s> 2. peatükk </s></p>
<p><s> Sundmaandamise korraldamine </s></p>
<p><s> § 3. </s> <s> Sundmaandamist võib nõuda õhusõiduki kaptenilt lennujuht , kes on saanud vastava korralduse lennuliikluse juhtimise teenistuse vanemlennujuhilt ja/või teenistuse ülemalt , ning kelle vastutusalas õhusõiduk asub , kasutades selleks raadiosidet ja vajadusel raadiosagedust 121,5 MHz . </s> <s> Ettepaneku õhusõiduki sundmaandamiseks võivad lennuliikluse juhtimise teenistusele teha Kaitseministeeriumi ja Siseministeeriumi vastavad ametkonnad . </s></p>
<p><s> § 4. </s> <s> Kui lennujuht saab korralduse õhusõiduki maandamiseks , peab ta kohe võtma tarvitusele kõik meetmed , et : </s></p>
<p><s> 1 ) informeerida kõnesoleva õhusõiduki kaptenit nõudest maanduda selleks määratud lennuväljal ; </s></p>
<p><s> 2 ) tagada sellele õhusõidukile kogu informatsioon , mis on nõutav määratud lennuväljale lennuks ja seal maandumiseks ; </s></p>
<p><s> 3 ) edastada õhusõiduki kaptenile kõik vajalikud korraldused ning navigeerimisjuhendid kuni õhusõiduki maandumiseni määratud lennuväljal koordineeritult riiklike ametkondade ja asjasse puutuvate lennuliiklusteenistustega , kelle vastutusalaks olevas õhuruumis toimuvat lennutegevust võib nimetatud juhtum mõjutada . </s></p>
<p><s> § 5. </s> <s> Kui lennujuhil endal pole võimalik edastada õhusõiduki kaptenile sundmaandumise korraldust ja sellega kaasnevaid juhiseid , tuleb selleks kasutada teisi lennuliiklusteenistuse üksusi ja nähtavaid valgus- või muid signaale . </s> <s> Õhusõiduki sundmaandamisega seotud teadete edasiandmiseks võib kasutada ka teisi õhusõidukeid , kui selgub , et neid teateid ei õnnestu edastada raadiosidet kasutades . </s></p>
<p><s> § 6. </s> <s> Õhusõiduki kaptenile antavad korraldused peavad olema üheselt arusaadavad ja nende järgimine peab tagama lennuohutuse säilimise igal lennuetapil . </s> <s> Selleks tuleb arvesse võtta , et : </s></p>
<p><s> 1 ) maandumiseks määratud lennuväli oleks sobiv seda tüüpi õhusõiduki ohutuks maandumiseks , kusjuures tsiviilõhusõiduki puhul peab sellise lennuraja pikkus olema vähemalt 2500 m ; </s></p>
<p><s> 2 ) ümbritsev maastik võimaldaks sooritada ringlendu , järgida lähenemise ja katkestatud lähenemise protseduure ; </s></p>
<p><s> 3 ) maandatav õhusõiduk suunataks lennuväljale , millele lendamiseks tal on piisav kogus kütust ; </s></p>
<p><s> 4 ) võimaluse korral määrataks sundmaandumiseks lennuväli , mille andmed sisalduvad Eesti aeronavigatsioonilise teabe kogumikus ( AIP ) ; </s></p>
<p><s> 5 ) õhusõidukit ei juhitaks tingimustesse , kus nähtavus väheneb allapoole visuaallennuks vajalikku miinimumi , kui on vajalik lennu jätkamine visuaaltingimustes ; </s></p>
<p><s> 6 ) õhusõiduki maandumiseks vajalikud ja nõutavad manöövrid ei mõjutaks lennuohutust juhul , kui väheneb oluliselt õhusõiduki lennukõlblikkus . </s></p>
<p><s> § 7. </s> <s> Kui õhusõiduk kavatsetakse sundmaandada õhusõiduki kaptenile tundmatul lennuväljal , peab talle jätma piisavalt aega maandumise ettevalmistamiseks . </s> <s> Otsuse maandumise ohutuse kohta teeb õhusõiduki kapten . </s></p>
<p><s> § 8. </s> <s> Õhusõiduki kapten , kes on saanud korralduse maandumiseks , peab : </s></p>
<p><s> 1 ) maanduma lennujuhi või teiste õhusõidukite kaptenite poolt antud juhiste ja lennureeglites sätestatud nõuete kohaselt ; </s></p>
<p><s> 2 ) valima sekundaarradari transponderil koodi A 7700 , kui lennujuht ei ole andnud teistsugust korraldust . </s></p>
<p><s> § 9. </s> <s> Õhusõiduki kaptenit ei tohi sundida õhusõidukit maandama , kui on kindlalt teada , et see on ohuolukorras või tema tehniline seisund ei võimalda õhusõiduki kapteni arvates ohutult järgida maandumiseks saadud korraldusi . </s></p>
<p><s> § 10. </s> <s> Õhusõiduki sundmaandamises osalenud lennuliiklusteenistused esitavad kolme tööpäeva jooksul Lennuametile täieliku aruande õhusõiduki sundmaandamisest . </s> <s> Välisriigi õhusõiduki sundmaandamisest teatab Lennuamet õhusõiduki registreerinud riigi lennundusametkonnale . </s></p></div1>
    </body>
  </text>
</TEI>
</teiCorpus>
</teiCorpus>
