<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kohanimeseadus ( nov 1999 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Kohanimeseadus ( nov 1999 )  </head>
<p><s> Kohanimeseadus </s></p>
<p><s> Vastu võetud 11. detsembril 1996. a. </s></p>
<p><s> ( RT I 1997 , 1 , 3 ) , </s></p>
<p><s> jõustunud 18. jaanuaril 1997. a , </s></p>
<p><s> muudetud järgmise seadusega : </s></p>
<p><s> 17.06.98 jõust . </s> <s> 10.07.98 - RT I 1998 , 59 , 941. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse ülesanne </s></p>
<p><s> Seadus sätestab Eesti kohanimede ametliku korraldamise ja kasutamise alused . </s></p>
<p><s> § 2. </s> <s> Kohanimi ja selle määramine </s></p>
<p><s> ( 1 ) Kohanimi on kohale kui looduslikule või inimtekkesele geograafilisele objektile kinnistunud või kinnistatav nimi . </s></p>
<p><s> ( 2 ) Kohanime määramine on selleks käesoleva seadusega volitatud organi või ametiisiku poolt : </s></p>
<p><s> 1 ) ametliku nimeta kohale nime määramine ; </s></p>
<p><s> 2 ) ametliku kohanime muutmine ; </s></p>
<p><s> 3 ) ametliku kohanime tühistamine . </s></p>
<p><s> § 3. </s> <s> Kohanime ametlikkus </s></p>
<p><s> Kohanimi on ametlik , kui ta määratakse vastavalt käesolevale seadusele või on määratud muude kehtivate õigusaktide kohaselt . </s></p>
<p><s> § 4. </s> <s> Nimekohustus </s></p>
<p><s> ( 1 ) Ametlik kohanimi peab olema : </s></p>
<p><s> 1 ) maakonnal , vallal ja linnal ( haldusüksusel ) ; </s></p>
<p><s> 2 ) osavallal ja linnaosal ; </s></p>
<p><s> 3 ) asustusüksusel ; </s></p>
<p><s> 4 ) tänaval , väljakul ja muul aadressis kasutataval väikekohal ( aadressikohal ) ; </s></p>
<p><s> 5 ) maaregistrisse kantaval katastriüksusel , kui sellel on väljaspool tänavavõrku paiknevaid aadressi vajavaid objekte . </s> <s> Katastriüksusele võib nime määrata ja tema nimi säilib ka siis , kui talle on antud aadress tänava järgi ; </s></p>
<p><s> 6 ) riiklikus katastris või registris oleval loodusobjektil või riiklikult kaitstaval kinnismälestisel ja muinsuskaitsealal ; </s></p>
<p><s> 7 ) raudteejaamal ja rongipeatusel , ühissõidukipeatusel , sadamal , tuletornil , lennuväljal ja -jaamal . </s></p>
<p><s> ( 2 ) Ametliku kohanime võib määrata ka käesoleva paragrahvi lõikes 1 nimetamata kohtadele , kui koha eristamine on vajalik valitsusasutustele või kohaliku omavalitsuse organitele nende tegevuses . </s></p>
<p><s> 2. peatükk </s></p>
<p><s> Kohanimede korraldamine </s></p>
<p><s> § 5. </s> <s> Kohanime määramise pädevus </s></p>
<p><s> ( 1 ) Haldusüksuse nime määrab Vabariigi Valitsus . </s></p>
<p><s> ( 2 ) Asustusüksuse nimi määratakse Vabariigi Valitsuse kehtestatud korras . </s></p>
<p><s> ( 3 ) Osavalla , linnaosa , maaregistri katastriüksuse ja väikekoha nimi määratakse kohaliku omavalitsuse volikogu kehtestatud korras . </s></p>
<p><s> ( 4 ) Raudteejaama , rongipeatuse , sadama , tuletorni , akvatooriumiobjekti , lennuvälja ja -jaama ning riigile kuuluva maantee ja sellel asuva liiklusrajatise nime määrab teede- ja sideminister . </s></p>
<p><s> ( 5 ) Riiklikus katastris või registris oleva loodusobjekti nime määrab keskkonnaminister . </s></p>
<p><s> ( 6 ) Riiklikus registris oleva kinnismälestise ja muinsuskaitseala nime määrab kultuuriminister . </s></p>
<p><s> ( 7 ) Kohanime määrav minister küsib enne ametliku kohanime määramist vastava kohaliku omavalitsuse organi ning kohanimenõukogu arvamust . </s> <s> Riiklikus registris oleva kohanime määramine toimub kooskõlas vastava registri kohta kehtestatud õigusaktidega . </s></p>
<p><s> ( 8 ) Eraomandis olevale maaregistri katastriüksusele ja sellel paiknevale kohale nime määramisel küsitakse omaniku arvamust . </s></p>
<p><s> § 6. </s> <s> Kohanimenõukogu ja selle koosseis </s></p>
<p><s> ( 1 ) Vabariigi Valitsus moodustab siseministri valitsemisalas 11 kuni 15 liikmega kohanimenõukogu ( paragrahvid 7-9 ) , millel on oma põhimäärus . </s></p>
<p><s> ( 2 ) Kohanimenõukogu liikmed , sealhulgas esimehe nimetab Vabariigi Valitsus kuni viieks aastaks . </s></p>
<p><s> § 7. </s> <s> Kohanimenõukogu ülesanded </s></p>
<p><s> Kohanimenõukogu : </s></p>
<p><s> 1 ) nõustab kohanime määravaid organeid ja ametiisikuid ning annab nende taotlusel oma arvamuse ; </s></p>
<p><s> 2 ) teeb kohanime määravatele organitele ja ametiisikutele siseministri kaudu ettepanekuid kohanimede määramiseks ; </s></p>
<p><s> 3 ) jälgib ametlike kohanimede kasutamist ning vajaduse korral teeb siseministri kaudu ettepanekuid nende vastavusse viimiseks õigusaktide nõuetega ; </s></p>
<p><s> 4 ) teeb siseministri kaudu ettepanekuid kohanimede määramist ja kasutamist sätestavate õigusaktide täiendamiseks ja muutmiseks ; </s></p>
<p><s> 5 ) osaleb kohanimeloendite koostamisel , korrastamisel ja avaldamisel ; </s></p>
<p><s> 6 ) täidab teisi talle põhimäärusega pandud ülesandeid . </s></p>
<p><s> § 8. </s> <s> Kohanimenõukogu õigused </s></p>
<p><s> ( 1 ) Kohanimenõukogul on õigus saada riigiasutustelt ja omavalitsusasutustelt oma ülesannete täitmiseks vajalikke dokumente , õiendeid ja muid andmeid . </s></p>
<p><s> ( 2 ) Kohanimenõukogu võib nõuda kohanime määranud ministrilt või kohaliku omavalitsuse volikogult määratud nime valiku kirjalikku põhjendust . </s></p>
<p><s> § 9. </s> <s> Nimeteaduslik usaldusasutus </s></p>
<p><s> ( 1 ) Nimeteadusliku usaldusasutuse ülesandeks kohanimede alal on anda nimede asjus eksperdihinnanguid ning korraldada sihtuuringuid kohanimenõukogu ja kohanimesid määravate organite tellimusel . </s></p>
<p><s> ( 2 ) Vabariigi Valitsus määrab siseministri ettepanekul usaldusasutuseks teadusasutuse , kus on nimeteadusele spetsialiseerunud teadustöötajaid . </s></p>
<p><s> § 10. </s> <s> Kohanime muutmine ja tühistamine </s></p>
<p><s> ( 1 ) Ametlikku kohanime võib muuta või tühistada käesoleva seaduse paragrahvis 5 sätestatud korras . </s></p>
<p><s> ( 2 ) Ametliku kohanime muutmise aluseks võib olla : </s></p>
<p><s> 1 ) ametlike kohanimede samasus või eksitav sarnasus ; </s></p>
<p><s> 2 ) nime kirjutusviisi moonutatus või mittevastavus õigekirjareeglitele ; </s></p>
<p><s> 3 ) kasutusel olevate nimevariantide ühtlustamine ; </s></p>
<p><s> 4 ) mitteametliku kohanime püsiv eeliskasutus sellest erineva ametliku kohanime ees ; </s></p>
<p><s> 5 ) ajaloolise eestipärase kohanime taastamine ; </s></p>
<p><s> 6 ) senise nime eksitavus . </s></p>
<p><s> ( 3 ) Muul alusel ametliku kohanime muutmiseks annab kohaliku omavalitsuse volikogule nõusoleku siseminister , olles ära kuulanud kohanimenõukogu arvamuse . </s></p>
<p><s> ( 4 ) Ametliku kohanime tühistamise aluseks on nimetusobjekti kaotamine või häving . </s></p>
<p><s> § 11. </s> <s> Kohanime määramise avalikustamine </s></p>
<p><s> ( 1 ) Kohaliku omavalitsuse volikogu avaldab eelteate kohanime määramise kohta linna või valla põhimäärusega sätestatud korras vähemalt 30 päeva enne kohanime määramist . </s></p>
<p><s> ( 2 ) Kohanime määrav minister avaldab eelteate kohanime määramise kohta ühes üleriigilise levikuga ajalehes vähemalt 30 päeva enne kohanime määramist . </s></p>
<p><s> § 12. </s> <s> Kohanime määramise avaldamine </s></p>
<p><s> ( 1 ) Vabariigi Valitsuse ja ministrite määrused kohanimede määramise kohta avaldatakse Riigi Teatajas seaduses sätestatud korras . </s></p>
<p><s> ( 2 ) Kohaliku omavalitsuse organite kohanime määramise aktid avaldatakse linna või valla põhimäärusega sätestatud korras , samuti Riigi Teataja Lisas . </s> <s> Riigi Teataja Lisas võib avaldamata jätta loomult ajutisi kohanimede , näiteks ühissõidukipeatuste nimede määramise akte . </s></p>
<p><s> ( 3 ) Jõustunud ametliku kohanime määramise aktid saadetakse viivitamatult kohanimeregistri pidajale ja kohanimenõukogule . </s></p>
<p><s> § 13. </s> <s> Nimevaidlused </s></p>
<p><s> ( 1 ) Valitsusasutustevahelised nimevaidlused lahendatakse alluvuskorras . </s> <s> Nimevaliku ja -kasutamisega seonduvat vaidlust lahendav organ küsib enne vaidluse lahendamist kohanimenõukogu arvamust . </s></p>
<p><s> ( 2 ) Ametlike kohanimede määramise ja kasutamise seadusele vastavust võib seaduses sätestatud korras vaidlustada halduskohtus . </s></p>
<p><s> 3. peatükk </s></p>
<p><s> Kohanimedele esitatavad nõuded </s></p>
<p><s> § 14. </s> <s> Kohanime keelsus </s></p>
<p><s> ( 1 ) Eesti kohanimed on eestikeelsed . </s> <s> Kohanimede eestikeelsuse kindlakstegemise korra kehtestab Vabariigi Valitsus . </s></p>
<p><s> ( 2 ) Kohanimede keelsuses võib lubada aja- ja kultuurilooliselt põhjendatud erandeid . </s> <s> Ära hoidmaks põliste kohanimede moonutamist ja põhjendamatuid muudatusi nendes , arvestatakse erandite tegemisel sellega , millise keele kõnelejad asusid asjaomases kohas pikaaegselt ja seisuga 1939. aasta 27. september ( põlisvõõrkeele arvestamine ) . </s></p>
<p><s> ( 3 ) Võõrkeelse kohanime määramiseks annab kohaliku omavalitsuse volikogule nõusoleku siseminister , olles ära kuulanud kohanimenõukogu arvamuse . </s></p>
<p><s> ( 4 ) Rahvusvahelises ameti- ja ärisuhtluses on Eesti kohanimede tuumad ja hargtäiendid identsed Eestis kasutatavatega . </s> <s> Erandina võib kasutada maanime “ Eesti ” ja riikidevaheliste veekogude nimede tõlkeid . </s></p>
<p><s> § 15. </s> <s> Kohanime õigekirjutus </s></p>
<p><s> ( 1 ) Kohanimi tuleb dokumenteerida eesti-ladina tähestikus . </s> <s> Mitteladina tähestikes tuleb kohanime kirjakuju edasi anda vastavuses ametlike tähetabelitega . </s></p>
<p><s> ( 2 ) Ametlikud tähetabelid reeglistavad nimede transkribeerimise ja translitereerimise . </s> <s> Tabelid kinnitab haridusminister . </s></p>
<p><s> ( 3 ) Kohanime kirjapilt peab vastama eesti õigekirjareeglitele , aga võib kajastada kohapealset ( murdepärast ) häälduskuju . </s> <s> Võõrkeelse kohanime kirjapilt peab vastama asjaomase keele õigekirjale ja mitteladina tähestikust lähtumise korral olema kooskõlas ametliku tähetabeliga . </s></p>
<p><s> ( 4 ) Sama nimetuuma kirjapilt peab kõikides kohanimedes olema ühesugune . </s> <s> Nimetuumaks loetakse nime ilma liigisõnata ( koha liiki tähistava sõnata ) ja hargtäiendita ( korduva tuumosaga nimesid eristava eestäiendita ) . </s></p>
<p><s> § 16. </s> <s> Põhi- ja rööpnimi </s></p>
<p><s> ( 1 ) Igal kohal võib olla üks ametlik nimi , välja arvatud käesoleva paragrahvi lõigetes 2 ja 3 ettetoodud juhud . </s></p>
<p><s> ( 2 ) Kohal , kuid mitte haldusüksusel ega aadressikohal , võib olla kaks ametlikku nime , neist üks põhi- ja teine rööpnimena : </s></p>
<p><s> 1 ) põlisvõõrkeelse nime ( paragrahv 14 lg. 2 ) säilitamiseks aja- ja kultuurilooliselt põhjendatud juhtudel , kui kohal juba on või talle määratakse eestikeelne nimi ; </s></p>
<p><s> 2 ) teise eestikeelse nime säilitamiseks aja- ja kultuurilooliselt põhjendatud juhtudel . </s></p>
<p><s> ( 3 ) Käesoleva paragrahvi lõike 2 punkti 1 rakendamise korral tehakse põhi- ja rööpnime valik järgmiselt : kui elanike enamik oli asustusüksuse alal seisuga 1939. aasta 27. septembrini eestikeelne , jääb põhinimeks eestikeelne nimi , vastasel juhul põlisvõõrkeelne nimi , kusjuures erandi eestikeelse nime põhinimeks lugemise kasuks võib teha selle üleriigilise tuntuse ja tarvituses juurdumuse tingimusel . </s></p>
<p><s> ( 4 ) Rööpnime määramiseks annab kohaliku omavalitsuse volikogule nõusoleku siseminister , olles ära kuulanud kohanimenõukogu arvamuse . </s></p>
<p><s> § 17. </s> <s> Kohanimevaliku nõuded </s></p>
<p><s> ( 1 ) Ametliku kohanime määramisel eelistatakse kohapeal tuntumat ja levinumat , samuti suurema aja- ja kultuuriloolise tähendusega nime . </s></p>
<p><s> ( 2 ) Kui kohanime ei saa määrata käesoleva paragrahvi lõikes 1 nimetatud tunnuste alusel , eelistatakse nime määramisel : </s></p>
<p><s> 1 ) paikkonnas kasutusel olevaid või nendega seonduvaid kohanimesid ; </s></p>
<p><s> 2 ) koha iseärasustega seonduvaid nimesid ; </s></p>
<p><s> 3 ) üle-eestilise tähendusega nimesid . </s></p>
<p><s> ( 3 ) Isiku nime ei või kohale pühendusnimeks määrata selle isiku eluajal . </s> <s> Pühendusnimede määramise korra kehtestab Vabariigi Valitsus . </s></p>
<p><s> ( 4 ) Nimeks ei või määrata numbrit ega muud mittesõnalist tähist . </s> <s> Pärast käesoleva seaduse jõustumist ei või sellist tähist määrata ka hargtäiendiks ( paragrahv 15 lg. 4 ) . </s></p>
<p><s> ( 5 ) Ametliku kohanime määramisel tuleb välistada kohanimede samasus või eksitav sarnasus , nime labane või halvustav tähendus , sobimatus maa ja rahva aja- või kultuurilooga . </s></p>
<p><s> § 18. </s> <s> Samanimelisuse piirangud </s></p>
<p><s> ( 1 ) Samanimelised on kohad , mille nimed on samased täiskujul ( koos liigisõnaga ) . </s></p>
<p><s> ( 2 ) Samanimelised ei tohi olla haldusüksused , samuti ühe valla või linna piires asuvad asustusüksused ning ühe asustusüksuse piires asuvad väikekohad . </s></p>
<p><s> 4. peatükk </s></p>
<p><s> Kohanimede kasutamine </s></p>
<p><s> § 19. </s> <s> Riigi kohanimeregister ja nimistud </s></p>
<p><s> ( 1 ) Ametlikud kohanimed kantakse riigi kohanimeregistrisse Vabariigi Valitsuse määratud korras . </s></p>
<p><s> ( 2 ) Riigi kohanimeregistriks on riikliku kartograafilise andmebaasi kohanimistu . </s> <s> Registri põhimääruse kinnitab Vabariigi Valitsus . </s></p>
<p><s> ( 3 ) Kohalikud omavalitsused peavad kohaliku omavalitsusüksuse territooriumil asuvate kohtade nimistut . </s> <s> Ministeeriumid peavad nimistut kohanimedest , mille määramine kuulub vastava ministri pädevusse . </s></p>
<p><s> ( 4 ) Riigi kohanimeregistri andmeid kasutatakse vastavalt registri põhimäärusele . </s> <s> Registri andmed , samuti kohalike omavalitsuste ja ministeeriumide nimistud on avalikud , nende andmete vahetamine tasuta . </s></p>
<p><s> § 20. </s> <s> Kohanime kasutamine aadressis </s></p>
<p><s> ( 1 ) Maaregistri katastriüksuse koha-aadressi moodustavad : </s></p>
<p><s> 1 ) aadressikoha ( paragrahv 4 lg. 1 p. 4 ) nimi koos majanumbriga ( korteri või muu ruumi number lisatakse sidekriipsu järel ) või maaregistri katastriüksuse nimega ( väljaspool tänavavõrku : ainult maakatastriüksuse nimi ) ; </s></p>
<p><s> 2 ) asustusüksuse ( kui see pole omavalitsusüksus ) nimi ; </s></p>
<p><s> 3 ) omavalitsusüksuse nimi ; </s></p>
<p><s> 4 ) maakonna nimi ; </s></p>
<p><s> 5 ) riiginimi ( välissuhtluses ) . </s></p>
<p><s> ( 2 ) Maaregistri katastriüksuse sideaadressi moodustavad käesoleva paragrahvi lõike 1 punktis 1 esitatud andmed , sihtnumber ( välissuhtluses koos riigitähisega ) ja sideasutuse kohanimi koos sideasutuse järjenumbriga või ilma . </s> <s> Eestikeelne aadress säilib ka välissuhtluses , kusjuures riiginime võidakse lisada tõlkes . </s></p>
<p><s> ( 3 ) Aadressi täpsema vormistuse määrab riiklik standard . </s></p>
<p><s> § 21. </s> <s> Kohanime kasutamine tekstis , siltidel ja mujal </s></p>
<p><s> ( 1 ) Riigi- ja omavalitsusorganite dokumentides , maakaartidel , teabelevis , avalikel siltidel , viitadel ja kuulutustes , samuti juriidiliste isikute aadressides tuleb kasutada ametlikku kohanime . </s></p>
<p><s> ( 2 ) ( Kehtetu - 17.06.98 jõust . </s> <s> 10.07.98 - RT I 1998 , 59 , 941 ) </s></p>
<p><s> ( 3 ) Uurimustes ning õppe- ja teatmekirjanduses kasutatakse eeskätt ametlikku ja eestikeelset kohanime , millele võib lisada mitteametliku ja võõrkeelse nimekuju . </s></p>
<p><s> ( 4 ) Kui kohale on määratud põhi- ja rööpnimi ( paragrahv 16 lg. 2 ) , tuleb riigi- ja omavalitsusorganite dokumentides , maakaartidel , avalikel siltidel , viitadel ja kuulutustes kasutada mõlemat nime kohanime määramise aktis antud järjekorras . </s> <s> Samal viisil ja juhtudel võib kasutada nimekuju , mis on kirjutatud oma kirjakeelega eesti murde õigekirjas . </s></p>
<p><s> ( 5 ) Vabariigi Valitsus võib lisaks käesoleva paragrahvi lõigetele 1-4 määrata juhtumeid , kus ametliku kohanime kasutamine on kohustuslik . </s></p>
<p><s> § 22. </s> <s> Mitteametliku kohanime kasutamine </s></p>
<p><s> ( 1 ) Mitteametlikku kohanime võib kasutada kõigil juhtudel , kui seadus ei nõua ametliku kohanime kasutamist või kohale ei ole käesolevas seaduses sätestatud korras määratud ametlikku kohanime . </s></p>
<p><s> ( 2 ) Mitteametliku kohanime kasutamine avalikkusele suunatud informatsioonis ei tohi olla eksitav . </s></p>
<p><s> ( 3 ) Mitteametliku kohanime kandmiseks Eesti põhikaardile küsitakse kohanimenõukogu arvamust ning arvestatakse käesoleva seaduse paragrahvides 14 , 15 ja 17 esitatud nõudeid . </s></p>
<p><s> 5. peatükk </s></p>
<p><s> Lõppsätted </s></p>
<p><s> § 23. </s> <s> Haldusõiguserikkumiste seadustiku täiendamine </s></p>
<p><s> Haldusõiguserikkumiste seadustikku ( RT 1992 , 29 , 396 ; 1997 , 66-68 , 1109 ; 73 , 1201 ; 81 , 1361 , 1362 ; 86 , 1459 , 1461 , 1466 , 1467 ; 93 , 1561 , 1563 , 1564 , 1565 ; 1998 , 2 , 42 ; 17 , 265 ; 23 , 321 ; 30 , 410 ; 34 , 484 ; 36/37 , 552 , 553 ; 38 , 562 ; 51 , 756 , 759 ; 52/53 , 771 ; 60 , 951 , 952 ; 64/65 , 1004 ) täiendatakse järgmiselt : </s></p>
<p><s> 1 ) seadustikku täiendatakse paragrahviga 170 <hi rend="ülaindeks"> 1 </hi> : </s></p>
<p><s> “ § 170 <hi rend="ülaindeks"> 1 </hi> . </s> <s> Kohanimeseaduse rikkumine </s></p>
<p><s> Riigi- ja omavalitsusorganite dokumentides , maakaartidel , teabelevis , avalikel siltidel , viitadel ja kuulutustes , samuti juriidiliste isikute aadressides ametliku kohanime kasutamise nõuete rikkumise eest ametiisiku poolt määratakse rahatrahv kuni 50 päevapalga ulatuses . </s> <s> “ ; </s></p>
<p><s> 2 ) paragrahv 186 lõiget 1 täiendatakse pärast sõnu “ 170 lg. 4 ” sõnadega “ 170 <hi rend="ülaindeks"> 1 </hi> “ ; </s></p>
<p><s> 3 ) paragrahv 215 lõiget 1 täiendatakse pärast sõnu “ paragrahv 170 1. , 2. ja 3. lõikes ” sõnadega “ ning paragrahvis 170 <hi rend="ülaindeks"> 1 </hi> “ ; </s></p>
<p><s> 4 ) paragrahv 228 lõike 1 punkti 10 täiendatakse sõnadega “ paragrahv 170 <hi rend="ülaindeks"> 1 </hi> “ ; </s></p>
<p><s> 5 ) paragrahv 228 lõiget 1 täiendatakse alapunktiga 29 <hi rend="ülaindeks"> 1 </hi> : </s></p>
<p><s> “ 29 <hi rend="ülaindeks"> 1 </hi> ) maavalitsused - paragrahv 170 <hi rend="ülaindeks"> 1 </hi> “ . </s></p>
<p><s> § 24. </s> <s> Kohanimede revisjon </s></p>
<p><s> ( 1 ) Seaduse jõustumise ajal kasutatavad ametlikud kohanimed tuleb enne riigi kohanimeregistrisse kandmist viia vastavusse käesoleva seadusega . </s></p>
<p><s> ( 2 ) Kohanimede käesoleva seadusega kooskõlla viimise eest vastutavad kohanimesid määravad organid . </s></p>
<p><s> § 25. </s> <s> Järelevalve </s></p>
<p><s> ( 1 ) Järelevalve käesoleva seaduse täitmise üle kohalike omavalitsuste osas on maavanematel . </s></p>
<p><s> ( 2 ) Ametliku kohanime kasutamise nõuete täitmise üle teostab järelevalvet Vabariigi Valitsuse määratud valitsusasutus . </s></p>
<p><s> ( 3 ) Valitsusasutustes valvatakse kohanime määramise ja kasutamise üle teenistusliku järelevalve korras . </s></p></div1>
    </body>
  </text>
</TEI>
</teiCorpus>
</teiCorpus>
