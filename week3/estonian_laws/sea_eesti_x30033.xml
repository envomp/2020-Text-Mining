<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Ekspordi riikliku garanteerimise seadus ( mai 1999 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Ekspordi riikliku garanteerimise seadus ( mai 1999 )  </head>
<p><s> Ekspordi riikliku garanteerimise seadus </s></p>
<p><s> Vastu võetud 9. veebruaril 1999. a , </s></p>
<p><s> ( RT I 1999 , 18 , 304 ) , </s></p>
<p><s> jõustunud 1. märtsil 1999. a. </s></p>
<p><s> § 1. </s> <s> Seaduse eesmärk ja reguleerimisala </s></p>
<p><s> ( 1 ) Käesoleva seaduse eesmärgiks on ekspordi riikliku garanteerimise kaudu tõsta Eesti ekspordi konkurentsivõimet . </s></p>
<p><s> ( 2 ) Käesolev seadus sätestab ekspordi riikliku garanteerimise alused ja põhimõtted Eestis . </s></p>
<p><s> § 2. </s> <s> Ekspordigarantii ja riiklik garanteerimine </s></p>
<p><s> ( 1 ) Ekspordigarantii ( edaspidi garantii ) käesoleva seaduse tähenduses on tagatis eksportijale eksporditehingust tekkinud kahju katmiseks . </s></p>
<p><s> ( 2 ) Riiklik garanteerimine käesoleva seaduse tähenduses on riigi kohustus hüvitada eksportijale garanteeritud eksporditehingutest tekkinud kahjud selles osas , mida ei kata käesolevas seaduses sätestatud sihtasutuse garanteerimistegevuse omavahendid . </s></p>
<p><s> § 3. </s> <s> Eksport , eksportija ja eksporditehing </s></p>
<p><s> ( 1 ) Eksport käesoleva seaduse tähenduses on kaupade , teenuste , samuti intellektuaalse omandi väljavedu Eesti tolliterritooriumilt . </s></p>
<p><s> ( 2 ) Eksportija on käesoleva paragrahvi lõikes 1 sätestatud tegevusega tegelev füüsiline isik , kelle alaline elukoht on Eestis , samuti juriidiline isik , kes on kantud registrisse Eestis . </s></p>
<p><s> ( 3 ) Eksporditehing käesoleva seaduse tähenduses on eksportija poolt sõlmitud leping füüsilise isikuga , kelle alaline elukoht on väljaspool Eestit , või juriidilise isikuga , kes on kantud registrisse väljaspool Eestit , käesoleva paragrahvi lõikes 1 sätestatud tegevuse teostamiseks . </s></p>
<p><s> § 4. </s> <s> Garantiidega hõlmatavad riskid </s></p>
<p><s> ( 1 ) Käesoleva seaduse alusel garanteeritakse poliitilistest , katastroofi- ja kommertsriskidest tuleneva kahju osaline hüvitamine . </s></p>
<p><s> ( 2 ) Poliitiline risk käesoleva seaduse tähenduses on : </s></p>
<p><s> 1 ) impordipiirangute või muude eksportijale kahjulike tingimuste kehtestamine eksporditehinguga seotud välisriigi poolt ; </s></p>
<p><s> 2 ) eksportija poolt eksporditud või välisriigis omandatud vara natsionaliseerimine , õigusvastane või põhjendamatu konfiskeerimine või eksproprieerimine välisriigis ; </s></p>
<p><s> 3 ) eksporditehinguga seotud välisriigi majanduslikust ebastabiilsusest tulenevad piirangud valuutaülekannetele või selle riigi valuuta konverteeritavuse muutmine ; </s></p>
<p><s> 4 ) eksporditehinguga seotud välisriigis tekkinud erakorralise sündmuse tagajärjel kohustuste mittetäitmine või kohustuste mittenõuetekohane täitmine . </s></p>
<p><s> ( 3 ) Katastroofirisk käesoleva seaduse tähenduses on üleujutuse , maavärina , orkaani , vulkaanipurske või muude loodusõnnetuste esinemise võimalikkus eksporditehinguga seotud välisriigis . </s></p>
<p><s> ( 4 ) Kommertsrisk käesoleva seaduse tähenduses on eksporditehingu välismaise osapoole maksejõuetuks muutumine asjaoludel , mis ei olnud teada enne tehingu tegemist . </s></p>
<p><s> ( 5 ) Eksportijale poliitilistest ja katastroofiriskidest tulenevate kahjude hüvitamine tagatakse garantiidega . </s> <s> Kommertsriskidest tulenevate kahjude hüvitamine tagatakse eksportijale garantiidega selles osas , mida ei ole võimalik kindlustada kindlustusseltsiga sõlmitud lepinguga . </s></p>
<p><s> ( 6 ) Vabariigi Valitsus võib sätestada välisriikide loetelu , kuhu toimuvat eksporti eriti suure poliitilise , katastroofi- või kommertsriski tõttu ei garanteerita . </s></p>
<p><s> § 5. </s> <s> Ekspordi garanteerimise alused </s></p>
<p><s> ( 1 ) Ekspordi riiklikku garanteerimist korraldab Vabariigi Valitsus Ekspordi Krediteerimise ja Garanteerimise Sihtasutuse ( edaspidi sihtasutus ) kaudu , kellel on õigus anda välja garantiisid eksporditehingutele . </s> <s> Sihtasutus on moodustatud riigi poolt eraõiguslike juriidiliste isikute asutamise ja nendes osalemise seaduse ( RT I 1996 , 48 , 942 ; 73 , õiend ; 1998 , 59 , 941 ) alusel . </s> <s> Sihtasutuse asutajaõiguste teostaja on Majandusministeerium . </s></p>
<p><s> ( 2 ) Garantii väljastatakse eksportijale taotluse ning sellele lisatud dokumentide alusel . </s> <s> Enne garantii andmise otsustamist selgitab sihtasutus välja kõik eksporditehingu ja selle garanteerimisega seotud varalised ja mittevaralised kohustused ning hindab nende täitmise võimalikkust ja riskiastet . </s> <s> Garantii andmine toimub garantiilepingu sõlmimise või garantiikirja väljaandmise teel sihtasutuse poolt . </s></p>
<p><s> ( 3 ) Garantii väljastamisel lähtub sihtasutus järgmistest alustest ja põhimõtetest : </s></p>
<p><s> 1 ) eksportija on esitanud sihtasutusele nõuetekohase garantiitaotluse ning tasunud garantiipreemia ; </s></p>
<p><s> 2 ) garantiid ei saa taotleda transiit- või reeksporditavale kaubale , samuti toidukaubale , milles imporditud toidutoorme osakaal on 20 protsenti või üle selle ; </s></p>
<p><s> 3 ) eksporditehingust tekkiv kahju hüvitatakse eksportijale kuni 70 protsendi ulatuses ; </s></p>
<p><s> 4 ) ühele eksportijale väljastatavate garantiide kogusumma ei tohi ületada käesoleva paragrahvi lõikes 5 sätestatud suurust . </s></p>
<p><s> ( 4 ) Sihtasutus keeldub eksporditehingule garantii andmisest järgmistel juhtudel : </s></p>
<p><s> 1 ) eksportija ei ole esitanud nõuetekohast taotlust , nõutud dokumente või temalt nõutud asjassepuutuvat informatsiooni ; </s></p>
<p><s> 2 ) eksportija on taotluses või muudes dokumentides esitanud valeandmeid , eksporditehing , eksportija või eksporditehingu teine pool ei ole usaldusväärne ; </s></p>
<p><s> 3 ) eksporditehingu olemus , maksetingimused või muud olulised tingimused erinevad rahvusvaheliselt tunnustatud praktikast ; </s></p>
<p><s> 4 ) eksportija taotleb garantiid riski ( de ) le , mida on võimalik kindlustada kindlustusseltsides . </s></p>
<p><s> ( 5 ) Ühele eksportijale väljastatavate garantiide kogusumma ei tohi ületada 10 protsenti käesoleva seaduse §-s 6 sätestatud garantiide piirsummast . </s> <s> Lubatud kogusumma ületamise korral on sihtasutusel õigus väljastada garantiid ainult Vabariigi Valitsuse nõusolekul . </s></p>
<p><s> ( 6 ) Taotluste esitamise ja läbivaatamise , garantiide väljastamise , riskide taseme määramise , garantiipreemiate arvutamise ja tasumise ning eksportijale eksporditehingust tekkinud kahjude hüvitamise kord kehtestatakse Vabariigi Valitsuse määrusega . </s></p>
<p><s> § 6. </s> <s> Garantiide piirsumma </s></p>
<p><s> Sihtasutuse poolt käesoleva seaduse alusel antud ja samaaegselt kehtivate garantiide piirsumma ei tohi ühelgi ajahetkel ületada 300 miljonit krooni . </s></p>
<p><s> § 7. </s> <s> Garanteerimisvahendite moodustumine </s></p>
<p><s> ( 1 ) Ekspordi garanteerimise allikaks on sihtasutuse garanteerimistegevuse omavahendid , mis moodustuvad riigieelarvest eraldatud vahenditest ja garanteerimistegevusest laekuvatest tuludest . </s> <s> Garanteerimistegevusest laekuvad tulud on garantiipreemiad ja garantiid taotlevate eksportijate poolt sihtasutusele tehtavad muud maksed . </s></p>
<p><s> ( 2 ) Garantiide katteks moodustatakse sihtasutuse juures reservfond , mis moodustub eelarve iga-aastastest eraldistest . </s> <s> Reservfondi suurus ei ületa 10 protsenti käesolevas seaduses sätestatud garantiide piirsummast . </s> <s> Reservfondi vahendeid kasutatakse eksportijale eksporditehingust tekkinud kahjude hüvitamiseks ainult selles osas , mida ei kata sihtasutuse garanteerimistegevuse omavahendid . </s></p>
<p><s> ( 3 ) Riigi poolt käesoleva seaduse alusel kahju hüvitamise korras teostatud väljamaksed võetakse arvele sihtasutuse bilansis sihtasutuse kohustusena riigi suhtes . </s> <s> Väljamaksed tagastatakse riigile sihtasutuse garanteerimistegevuse tulevaste perioodide tulude arvelt . </s></p>
<p><s> ( 4 ) Sihtasutus ei või krediteerimistegevuse arvelt katta garanteerimistegevusest tekkinud kahjusid . </s></p>
<p><s> § 8. </s> <s> Garantiide arvestus ja kontroll </s></p>
<p><s> ( 1 ) Sihtasutus peab käesoleva seaduse alusel väljaantud garantiide kohta eraldi arvestust ning esitab üks kord aastas nendest ülevaate Rahandusministeeriumile . </s></p>
<p><s> ( 2 ) Kontrolli sihtasutuse tegevuse ja tehingute üle teostab Majandusministeerium . </s></p>
<p><s> § 9. </s> <s> Seaduse jõustumine </s></p>
<p><s> Käesolev seadus jõustub 1999. aasta 1. märtsil . </s></p></div1>
    </body>
  </text>
</TEI>
</teiCorpus>
</teiCorpus>
