<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Psühhiaatrilise abi seadus ( terviktekst juuni 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Psühhiaatrilise abi seadus ( terviktekst juuni 2001 )  </head>
<p><s> Psühhiaatrilise abi seadus </s></p>
<p><s> Vastu võetud 12. veebruaril 1997. a. </s></p>
<p><s> ( RT I 1997 , 16 , 260 ) , </s></p>
<p><s> jõustunud 16. märtsil 1997. a. , </s></p>
<p><s> muudetud järgmiste seadustega : </s></p>
<p><s> 30.05.2001 jõust.01.01.2002 - RT I 2001 , 53 , 309 ; </s></p>
<p><s> 09.05.2001 jõust.01.01.2002 - RT I 2001 , 50 , 284 ; </s></p>
<p><s> 25.02.1999 jõust.01.01.2000 - RT I 1999 , 31 , 425. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse reguleerimisala </s></p>
<p><s> Psühhiaatrilise abi seadus reguleerib isikule psühhiaatrilise abi andmise korda ja tingimusi ning isikule psühhiaatrilise abi andmisel tekkivaid suhteid tervishoiuasutustega ; sätestab riigi ja kohaliku omavalitsuse kohustused psühhiaatrilise abi korraldamisel ning isiku õigused psühhiaatrilise abi saamisel . </s></p>
<p><s> § 2. </s> <s> Mõisted </s></p>
<p><s> Käesolevas seaduses kasutatakse mõisteid järgmises tähenduses : </s></p>
<p><s> 1 ) psüühikahäire - kehtivale rahvusvahelisele psüühika- ja käitumishäirete klassifikatsioonile vastav psüühiline seisund või käitumishäire ; </s></p>
<p><s> 2 ) psühhiaatriline abi - psüühikahäirete diagnostika , psüühikahäirega isiku ravi ja taastusabi ning psüühikahäireid ennetav tegevus ; </s></p>
<p><s> 3 ) raviprotsess - isiku uurimise , diagnoosimise , ravimise ja taastusabiga seotud tegevus , mis hõlmab suhteid patsiendi ja arsti ning teiste ravimisele kaasatud isikute , raviasutuste ja haigekassaga ; </s></p>
<p><s> 4 ) psüühikahäirega isiku taastusabi - tegevus psüühikahäirega isiku sotsiaalse toimetulekuvõime taastamiseks ; </s></p>
<p><s> 5 ) teadev nõusolek - nõusolek , mille andmisel isik on võimeline aru saama nõusoleku olemusest ja selle andmise või sellest keeldumise tagajärgedest . </s></p>
<p><s> § 3. </s> <s> Psühhiaatrilise abi vabatahtlikkus </s></p>
<p><s> ( 1 ) Psühhiaatrilist abi antakse vaba tahte avalduse alusel , s.t. isiku soovil või teadval nõusolekul . </s></p>
<p><s> ( 2 ) Teovõimetule isikule antakse psühhiaatrilist abi tema seadusliku esindaja soovil või nõusolekul . </s></p>
<p><s> ( 3 ) Psüühikahäirega isiku ravi ilma tema teadva nõusolekuta või seadusliku esindaja nõusolekuta on lubatud ainult käesoleva seaduse paragrahvides 11 ja 17 sätestatud juhtudel . </s></p>
<p><s> § 4. </s> <s> Isiku õigused psühhiaatrilise abi saamisel </s></p>
<p><s> Isikul on psühhiaatrilise abi saamisel õigus : </s></p>
<p><s> 1 ) saada ravi ja põetust võrdsel alusel muude haigetega ; </s></p>
<p><s> 2 ) saada teavet oma psüühikahäire ja kasutatavate ravi- ning diagnostikameetodite kohta ja tutvuda temasse puutuvate ravidokumentidega , välja arvatud juhul , kui see võib osutuda kahjulikuks tema vaimsele tervisele või teiste isikute julgeolekule . </s> <s> Otsuse teabe edastamise kohta teeb ja annab õiguse tutvuda ravidokumentidega tema raviarst , kes teeb sellekohase kande tema ravidokumenti ; </s></p>
<p><s> 3 ) keelduda psühhiaatrilistest uuringutest ja ravist või neid katkestada , välja arvatud käesoleva seaduse paragrahvides 11 , 15 , 16 ja 17 sätestatud juhtudel ; </s></p>
<p><s> 4 ) kahju hüvitamisele ravi- või põetusvigadest põhjustatud kahju korral . </s></p>
<p><s> § 5. </s> <s> Psüühikahäirete diagnostika ja psüühikahäirega isiku ravi </s></p>
<p><s> ( 1 ) Arst on psüühikahäirete diagnoosimisel ja psühhiaatrilise abi andmisel sõltumatu ning juhindub arstiteadusest , arstieetikast , seadustest ja muudest õigusaktidest . </s></p>
<p><s> ( 2 ) Psühhiaatrilist ravi ja diagnoosi puudutav teave on isiku eraelu saladus ja selle edastamine väljaspoole raviprotsessi on lubatud ainult isiku enda või tema seadusliku esindaja kirjalikul nõusolekul , samuti juurdlusorgani , politsei , prokuratuuri või kohtu seadusest tuleneva nõude alusel . </s></p>
<p><s> ( 3 ) Psüühikahäirega isiku raviarst ei ole kohustatud andma kellelegi ütlusi isiku eraelu kohta , mida ta sai teada oma tööülesannete tõttu . </s></p>
<p><s> 2. peatükk </s></p>
<p><s> Psühhiaatrilise abi korraldus </s></p>
<p><s> § 6. </s> <s> Psühhiaatrilise abi korraldamise üldpõhimõtted </s></p>
<p><s> ( 1 ) Psühhiaatrilise abiga tagatakse raviprotsessis psüühikahäirega isikule järjepidev ja sotsiaalministri poolt kehtestatud standarditele vastav ravi . </s></p>
<p><s> ( 2 ) Psühhiaatrilist abi annavad sellekohase tegevusloaga raviasutused , arstid ja muud spetsialistid . </s></p>
<p><s> ( 3 ) Üldarst annab psühhiaatrilist abi oma pädevuse piires . </s></p>
<p><s> ( 4 ) Psühhiaatriline eriarstiabi korraldatakse kohaliku omavalitsuse ja riigi tasandil . </s></p>
<p><s> ( 5 ) Psühhiaatrilise abi andmisel välditakse võimaluse korral isiku eemaldamist harjumuspärasest elukeskkonnast . </s></p>
<p><s> ( 6 ) Psühhiaatrilist haiglaravi rakendatakse juhul , kui isiku tervise seisundist lähtuvalt ei ole haiglaväline abi piisavalt tõhus või kui isik on temal esineva psüühikahäire tõttu muutunud endale või teistele ohtlikuks . </s></p>
<p><s> § 7. </s> <s> Riigi ülesanded psühhiaatrilise abi korraldamisel </s></p>
<p><s> Riigi tasandil korraldab psühhiaatrilist abi Sotsiaalministeerium , kelle ülesanded täiendavalt tervishoiukorralduse seaduses ( RT I 1994 , 10 , 133 ; 1995 , 57 , 978 ; 1997 , 86 , 1462 ; 1999 , 18 , 305 ; 23 , 351 ) sätestatule on : </s></p>
<p><s> 1 ) kohtu poolt psühhiaatriahaiglasse paigutatud isikute psühhiaatrilise ravi korraldamine ; </s></p>
<p><s> 2 ) erihooldekodudes antava psühhiaatrilise abi korraldamine ; </s></p>
<p><s> 3 ) psüühikahäireid ennetava tegevuse korraldamine . </s></p>
<p><s> § 8. </s> <s> Kohaliku omavalitsuse ülesanded psühhiaatrilise abi korraldamisel </s></p>
<p><s> ( 1 ) Kohaliku omavalitsuse tasandil korraldab psühhiaatrilist abi valla- või linnavalitsus kooskõlastatult maavanemaga . </s></p>
<p><s> ( 09.05.2001 jõust.01.01.2002 - RT I 2001 , 50 , 284 ) </s></p>
<p><s> ( 2 ) Kohalik omavalitsus tagab psühhiaatrilise abi kiirabina , haiglavälise , haigla- ja taastusabina . </s></p>
<p><s> ( 3 ) Kohalik omavalitsus korraldab psühhiaatrilist abi käesoleva seaduse nõuete kohaselt . </s></p>
<p><s> ( 4 ) Kohalik omavalitsus tagab vältimatu psühhiaatrilise abi ravikindlustusega hõlmamata isikutele . </s></p>
<p><s> § 9. </s> <s> Psühhiaatrilise abi seos sotsiaalhoolekandega </s></p>
<p><s> ( 1 ) Kohalik omavalitsus tagab psüühikahäirega isikule sotsiaalteenuste kättesaadavuse ja nende sidumise psühhiaatrilise abiga . </s></p>
<p><s> ( 2 ) Kohalik omavalitsus korraldab psüühikahäire tõttu vaeguriks tunnistatud isiku tervise seisundile vastava hooldamise , mis toimub sotsiaalhoolekande seadusega ( RT I 1995 , 21 , 323 ; 1996 , 49 , 953 ; 1997 ; 35 , 538 ; 77 , 1309 ; 2000 , 33 , 198 ) sätestatud korras . </s></p>
<p><s> 3. peatükk </s></p>
<p><s> Vältimatu psühhiaatriline abi </s></p>
<p><s> § 10. </s> <s> Vältimatu psühhiaatrilise abi andmise üldpõhimõtted </s></p>
<p><s> ( 1 ) Kõigile Eesti territooriumil viibivatele isikutele tagatakse vältimatu psühhiaatriline abi . </s></p>
<p><s> ( 2 ) Vältimatut psühhiaatrilist abi saab psüühikahäirega isik vaba tahte avalduse alusel , välja arvatud käesoleva seaduse paragrahv 11 lõikes 1 sätestatud juhtudel . </s></p>
<p><s> ( 3 ) Vältimatu psühhiaatriline abi tagatakse psüühikahäirete korral , kus abita jätmine ohustab otseselt isiku elu . </s></p>
<p><s> ( 4 ) Vältimatut psühhiaatrilist abi antakse isiku tervise seisundist lähtuvalt kiirabi , haiglavälise või haiglaabi korras . </s></p>
<p><s> § 11. </s> <s> Tahtest olenematu vältimatu psühhiaatriline abi </s></p>
<p><s> ( 1 ) Isik võetakse tema enda või tema seadusliku esindaja nõusolekuta vältimatu psühhiaatrilise abi korras ravile haigla psühhiaatriaosakonda või jätkatakse ravi , tema tahtest olenemata , ainult järgmiste asjaolude koosesinemise korral : </s></p>
<p><s> 1 ) isikul on raske psüühikahäire , mis piirab tema võimet oma käitumisest aru saada või seda juhtida ; </s></p>
<p><s> 2 ) haiglaravita jätmisel ohustab isik psüühikahäire tõttu iseenda või teiste elu , tervist või julgeolekut ; </s></p>
<p><s> 3 ) muu psühhiaatriline abi ei ole küllaldane . </s></p>
<p><s> ( 2 ) Otsuse isik ravile võtta teeb haigla psühhiaatriaosakonna arst vajaduse ilmnemisel viivitamata pärast isiku arstlikku läbivaatust . </s> <s> Otsus vormistatakse sotsiaalministri kehtestatud korra kohaselt . </s> <s> Otsuse vormistamise aeg loetakse tahtest olenematu haiglaravi alguseks . </s></p>
<p><s> ( 3 ) Käesoleva paragrahvi lõikes 1 sätestatud asjaoludel ravil viibiv isik ei või katkestada uuringuid ja ravi ega lahkuda haigla psühhiaatriaosakonnast . </s></p>
<p><s> § 12. </s> <s> Tahtest olenematut vältimatut psühhiaatrilist abi vajava isiku haiglasse paigutamise kord </s></p>
<p><s> ( 1 ) Käesoleva seaduse paragrahv 11 lõikes 1 sätestatud asjaoludel toimetatakse isik haigla psühhiaatriaosakonda kiirabi , politsei , lähedaste või muude isikute poolt . </s></p>
<p><s> ( 2 ) Käesoleva seaduse paragrahv 11 lõikes 1 sätestatud asjaoludel ja arsti kirjaliku taotluse alusel abistab politsei meditsiinitöötajaid isiku kinnipidamisel , arstlikul läbivaatusel ja haigla psühhiaatriaosakonda toimetamisel ning tagab isiku vara ajutise kaitse . </s></p>
<p><s> ( 3 ) Tahtest olenematu vältimatu psühhiaatrilise ravi ( edaspidi - tahtest olenematu ravi ) rakendamise otsusest teavitab arst isikut koheselt ja tema lähedast inimest või seaduslikku esindajat 72 tunni jooksul otsuse vormistamisest . </s></p>
<p><s> ( 4 ) Tahtest olenematu ravi rakendamisel on isiku lähedasel inimesel ja seaduslikul esindajal või nende poolt valitud arstil või advokaadil õigus lühiajaliselt kohtuda tahtest olenematule ravile paigutatud isikuga . </s> <s> Kohtumise kestuse otsustab raviarst , lähtudes ravile paigutatud isiku tervise seisundist . </s></p>
<p><s> ( 5 ) Kui arstil puudub teave isiku lähedase inimese või seadusliku esindaja olemasolu ja nende asukoha kohta , teavitab ta käesoleva paragrahvi lõikes 3 toodud tähtaja jooksul tahtest olenematu ravi rakendamisest isiku elukohajärgset kohalikku omavalitsust . </s></p>
<p><s> § 13. </s> <s> Tahtest olenematu ravi kontrollimine </s></p>
<p><s> ( 1 ) Haigla pea- või ülemarst tagab tahtest olenematult ravile võetud isiku arstliku läbivaatuse kahe psühhiaatri poolt 48 tunni jooksul haiglaravi algusest . </s></p>
<p><s> ( 2 ) Kui üks või mõlemad psühhiaatrid tunnistavad ravile võtmise või ravi jätkamise käesoleva seaduse paragrahv 11 lõike 1 alusel põhjendamatuks ning isik ei ole nõus jääma ravile haigla psühhiaatriaosakonda , võib ta haiglast koheselt lahkuda . </s></p>
<p><s> ( 3 ) Kui mõlemad psühhiaatrid tunnistavad isiku ravile võtmise või ravi jätkamise käesoleva seaduse paragrahv 11 lõike 1 alusel põhjendatuks , jäetakse isik tahtest olenematule ravile kuni 14 päevaks . </s></p>
<p><s> ( 4 ) Isiku tahtest olenematu ravi haigla psühhiaatriaosakonnas võib kesta üle 14 päeva ainult kohtu loal , mille annab halduskohus haigla pea- või ülemarsti kirjaliku taotluse alusel . </s> <s> Halduskohtunik vaatab läbi tahtest olenematuks raviks loa andmise taotluse ja otsustab loa andmise või sellest keeldumise viivitamata , kohtuistungit korraldamata . </s></p>
<p><s> ( 5 ) Loa isiku tahtest olenematuks raviks võib halduskohtunik anda esimesel korral kuni 30 päevaks , alates taotluse kohtusse saabumise päevast . </s> <s> Järgnevatel kordadel võib halduskohtunik pikendada luba isiku tahtest olenematuks raviks kuni 90 päevaks , alates eelmise korra lõppemisele järgnevast päevast . </s></p>
<p><s> ( 6 ) Kui halduskohtunik keeldub loa andmisest või pikendamisest isiku tahtest olenematuks raviks või tühistab antud loa , võib isik haiglast koheselt lahkuda või jätkata ravi vaba tahte alusel . </s></p>
<p><s> ( 6 <hi rend="ülaindeks"> 1 </hi> ) Isiku tahtest olenematuks vältimatuks psühhiaatriliseks raviks antud loa tühistab halduskohtunik järelevalvet teostava ametniku protesti või ravil viibiva isiku abikaasa , seadusliku esindaja või lähisugulaste taotluse alusel , olles ära kuulanud haigla pea- või ülemarsti või tema kohuseid täitva selleks volitatud arsti seletuse . </s> <s> Vajadusel võib halduskohtunik määrata ravil viibivale isikule kohtupsühhiaatriaekspertiisi . </s></p>
<p><s> ( 25.02.1999 jõust.01.01.2000 - RT I 1999 , 31 , 425 ; 30.05.2001 jõust.01.01.2002 - RT I 2001 , 53 , 309 ) </s></p>
<p><s> ( 6 <hi rend="ülaindeks"> 2 </hi> ) Loa andmine , pikendamine ja tühistamine isiku tahtest olenematuks vältimatuks psühhiaatriliseks raviks otsustatakse halduskohtumenetluse seadustiku haldustoiminguks loa andmise sätete järgi . </s></p>
<p><s> ( 25.02.1999 jõust.01.01.2000 - RT I 1999 , 31 , 425 ) </s></p>
<p><s> ( 7 ) Kui tahtest olenematu ravi käigus langeb ära vähemalt üks paragrahv 11 lõikes 1 toodud asjaolu , lõpetatakse kahe psühhiaatri otsusel tahtest olenematu ravi ja isik võib haiglast koheselt lahkuda või jätkata ravi vaba tahte avalduse alusel . </s> <s> Kui ravi oli antud kohtu loal , teavitab haigla pea- või ülemarst kohut tahtest olenematu ravi lõpetamisest kirjalikult . </s></p>
<p><s> ( 8 ) Tahtest olenematul ravil viibiva isikuga ei ole lubatud teha kliinilisi katseid , katsetada uusi ravimeid ega ravimeetodeid . </s></p>
<p><s> ( 9 ) Järelevalvet tahtest olenematu ravi üle teostab Tervishoiuamet . </s></p>
<p><s> ( 09.05.2001 jõust.01.01.2002 - RT I 2001 , 50 , 284 ) </s></p>
<p><s> § 14. </s> <s> Ohjeldusmeetmete rakendamine </s></p>
<p><s> ( 1 ) Ohjeldusmeetmeid rakendatakse psüühikahäirega isiku suhtes käesoleva seaduse paragrahv 11 lõikes 1 sätestatud asjaoludel , kui on otsene oht enesevigastuseks või vägivallaks teiste isikute suhtes ja muud vahendid ohu kõrvaldamiseks ei ole osutunud küllaldaseks . </s></p>
<p><s> ( 2 ) Ohjeldusmeetmetena kasutatakse eraldamist ja fikseerimist . </s> <s> Eraldamine on isiku eralduspalatisse paigutamine ning seal meditsiinitöötaja järelevalve all kinnipidamine . </s> <s> Fikseerimine on eralduspalatis meditsiinitöötaja järelevalve all mehaaniliste vahendite ( rihmad , eririietus ) kasutamine isiku tegutsemisvabaduse piiramiseks . </s></p>
<p><s> ( 3 ) Ohjeldusmeetmeid rakendatakse arsti otsusel , mis vormistatakse koos põhjendusega ravidokumentides , ja nende rakendamine lõpetatakse koheselt ohu möödumisel . </s></p>
<p><s> 4. peatükk </s></p>
<p><s> Psühhiaatriaekspertiis ja kohtu poolt psühhiaatriahaiglasse paigutatud isiku psühhiaatriline ravi </s></p>
<p><s> § 15. </s> <s> Kohtupsühhiaatriaekspertiis </s></p>
<p><s> ( 1 ) Kohtupsühhiaatriaekspertiis määratakse ja tehakse kriminaalmenetluse koodeksis ( ENSV ÜT 1961 , 1 , 4 ja lisa ; RT I 2000 , 56 , 369 ; 75 , lk 3296 ; 84 , 533 ; 86 , 542 ; 2001 , 3 , 9 ; 53 , 306 ja 313 ) ja tsiviilkohtupidamise seadustikus ( RT I 1993 , 31/32 , 538 ; 1994 , 1 , 5 ; 1995 , 29 , 358 ; 1996 , 3 , 57 ; 42 , 811 ) kehtestatud korras . </s></p>
<p><s> ( 2 ) Kohtuniku loal või kohtumääruse alusel võib vabaduses viibiva kahtlustatava , süüdistatava või kohtualuse paigutada haigla psühhiaatriaosakonda kohtupsühhiaatriaekspertiisi tegemiseks . </s> <s> Ekspertiisi taotlenud ametiisik teavitab isiku haigla psühhiaatriaosakonda paigutamisest tema seaduslikku esindajat või lähedast inimest 72 tunni jooksul pärast kohtuniku loa kättesaamist . </s></p>
<p><s> ( 3 ) Kohtupsühhiaatriaekspertiisid on ambulatoorsed ja statsionaarsed . </s> <s> Ambulatoorne kohtupsühhiaatriaekspertiis tehakse tähtajaga kuni kaks nädalat , statsionaarne kohtupsühhiaatriaekspertiis kuni kaks kuud . </s> <s> Erandjuhtudel pikendab kohus ( kohtunik ) kohtupsühhiaatriaekspertiisi tegemist eksperdi taotlusel . </s></p>
<p><s> ( 4 ) Kohtupsühhiaatriaekspertiisi teevad sellekohase tegevusloaga psühhiaatrid . </s></p>
<p><s> § 16. </s> <s> Kaitseväeteenistuseks kõlblikkuse psühhiaatriaekspertiis </s></p>
<p><s> ( 1 ) Kaitseväeteenistuseks kõlblikkuse psühhiaatriaekspertiis tehakse kooskõlas kaitseväeteenistuse seadusega ( RT I 1994 , 23 , 384 ; 1995 , 18 , 240 ; 62 , 1056 ; 1996 , 25 , 519 ; 49 , 953 ; 1997 , 95/96 , 1575 ; 1998 , 57 , 865 ; 1999 , 10 , 150 ; 25 , 365 ) Vabariigi Valitsuse poolt kehtestatud korras . </s></p>
<p><s> ( 2 ) Kaitseväeteenistuseks kõlblikkuse psühhiaatriaekspertiisile esitatavad nõuded kehtestab sotsiaalminister . </s></p>
<p><s> § 17. </s> <s> Psühhiaatrilise ravi nõuded ja psühhiaatriahaigla töökorraldus kohtu poolt määratud meditsiinilise iseloomuga mõjutusvahendite kohaldamisel </s></p>
<p><s> Psühhiaatrilise ravi nõuded ja psühhiaatriahaigla töökorralduse kohtu poolt kriminaalkoodeksi ( RT 1992 , 20 , 288 ; RT I 1999 , 38 , 485 ; 57 , 595 , 597 ja 598 ; 60 , 616 ; 97 , 859 ; 102 , 907 ; 2000 , 10 , 55 ; 28 , 167 ; 29 , 173 ; 33 , 193 ; 40 , 247 ; 49 , 301 ja 305 ; 54 , 351 ; 57 , 373 ; 58 , 376 ; 84 , 533 ; 92 , 597 ; 104 , 685 ; 2001 , 21 , 115 ja 116 ; 31 , 174 ; 53 , 306 ja 313 ) paragrahv 59 lõike 1 alusel määratud meditsiinilise iseloomuga mõjutusvahendite kohaldamisel psühhiaatriahaiglas kehtestab sotsiaalminister . </s></p>
<p><s> 5. peatükk </s></p>
<p><s> Finantseerimine </s></p>
<p><s> § 18. </s> <s> Psühhiaatrilise abi finantseerimine </s></p>
<p><s> Psühhiaatrilist abi finantseeritakse tervishoiukorralduse seaduses , Eesti Vabariigi ravikindlustusseaduses ( RT 1991 , 23 , 272 ; RT I 1999 , 7 , 113 ; 29 , 397 ; 2000 , 57 , 374 ; 84 , 536 ; 102 , 675 ; 2001 , 42 , 233 ; 47 , 260 ) , sotsiaalhoolekande seaduses ja käesolevas seaduses kehtestatud korras . </s></p>
<p><s> § 19. </s> <s> Riigieelarvest finantseeritav psühhiaatriline abi , ravi ja ekspertiis </s></p>
<p><s> Ravikindlustusega hõlmamata isikule antava vältimatu psühhiaatrilise abi , psüühikahäire tõttu vaeguriks tunnistatud isiku hooldamise ja taastusabi kulud , kohtupsühhiaatriaekspertiisi ja kaitseväeteenistuseks kõlblikkuse psühhiaatriaekspertiisi tegemise ning kohtu poolt psühhiaatriahaiglasse paigutatud isiku psühhiaatrilise ravi kulud kaetakse riigieelarvest . </s></p>
<p><s> 6. peatükk </s></p>
<p><s> Muudatused varasemates õigusaktides ja seaduse rakendamine </s></p>
<p><s> [ §§ 20-21 välja jäetud ] <hi rend="ülaindeks"> 1 </hi> </s></p>
<p><s> § 22. </s> <s> Muudatused Eesti Nõukogude Sotsialistliku Vabariigi tervishoiuseaduses </s></p>
<p><s> Eesti Nõukogude Sotsialistliku Vabariigi tervishoiuseaduse ( ENSV Teataja 1971 , 29 , lisa ; 1974 , 37 , 369 ; 1980 , 18 , 315 ; 1984 , 24 , 292 ; 1985 , 37 , 579 ; 1986 , 11 , 143 ; 1988 , 6 , 68 ; RT I 1995 , 57 , 978 ) paragrahvid 53 , 55 , 57 , 571 ja 75 tunnistatakse kehtetuks . </s></p></div1>
    </body>
  </text>
</TEI>
</teiCorpus>
</teiCorpus>
