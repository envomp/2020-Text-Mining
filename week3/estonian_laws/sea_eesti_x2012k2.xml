<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Valla- ja linnaeelarve seadus ( terviktekst juuni 2001 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Valla- ja linnaeelarve seadus ( terviktekst juuni 2001 )  </head>
<p><s> Valla- ja linnaeelarve seadus </s></p>
<p><s> Vastu võetud 16. juunil 1993. a. </s></p>
<p><s> ( RT I 1993 , 42 , 615 ) , </s></p>
<p><s> muudetud järgmiste seadustega : </s></p>
<p><s> 05.06.2001 jõust.01.10.2001 - RT I 2001 , 56 , 332 ; </s></p>
<p><s> 12.01.2000 jõust.01.04.2000 - RT I 2000 , 7 , 40 ; </s></p>
<p><s> 07.05.97 jõust.01.01.98 - RT I 1997 , 40 , 619 ; </s></p>
<p><s> 07.02.95 jõust.10.03.95. </s></p>
<p><s> I peatükk </s></p>
<p><s> Üldsätted </s></p>
<p><s> § 1. </s> <s> Seaduse ülesanne </s></p>
<p><s> Valla- ja linnaeelarve seadus sätestab valla- ja linnaeelarve koostamise , vastuvõtmise ja täitmise korra . </s></p>
<p><s> § 2. </s> <s> Valla- ja linnaeelarve sisu </s></p>
<p><s> ( 1 ) Valla ja linna iseseisev eelarve ( edaspidi eelarve ) koosneb vastava omavalitsusüksuse ühe eelarveaasta kõigist tuludest ja kuludest , mis kokkuvõttes viiakse tasakaalu . </s></p>
<p><s> ( 2 ) Valla ja linna eelarveaasta algab 1. jaanuaril ja lõpeb 31. detsembril . </s></p>
<p><s> ( 07.02.95 jõust.10.03.95 - RT I 1995 , 17 , 234 ) </s></p>
<p><s> § 3. </s> <s> Valla- ja linnaeelarve seotus riigieelarvega </s></p>
<p><s> Valla- ja linnaeelarve seotus riigieelarvega sätestatakse seadustega . </s></p>
<p><s> § 4. </s> <s> Eelarve avalikustamine </s></p>
<p><s> Eelarve projekt , vastuvõetud eelarve , eelarve muudatused ja lisaeelarved ning eelarve täitmise aruanne avaldatakse üldiseks teadmiseks valla või linna põhimääruses sätestatud korras . </s></p>
<p><s> II peatükk </s></p>
<p><s> Eelarve tulud ja kulud </s></p>
<p><s> § 5. </s> <s> Eelarve tulud Eelarve tulud on : </s></p>
<p><s> 1 ) laekumised maksudest ; </s></p>
<p><s> 2 ) laekumised munitsipaalettevõtetest , -asutustest ja -varadest ; </s></p>
<p><s> 3 ) rahalised toetused ja sihtotstarbelised laekumised ; </s></p>
<p><s> 4 ) laenud ja intressid ; </s></p>
<p><s> 5 ) muud laekumised . </s></p>
<p><s> § 6. </s> <s> Eelarve kulud Eelarve kulud on assigneeringud : </s></p>
<p><s> 1 ) seadusega pandud kohustuste täitmiseks ; </s></p>
<p><s> 2 ) lepingutest tulenevate kohustuste täitmiseks ; </s></p>
<p><s> 3 ) muude vajaduste finantseerimiseks ; </s></p>
<p><s> 4 ) reservfondi moodustamiseks vähemalt 1% ulatuses eelarve kuludest . </s></p>
<p><s> § 7. </s> <s> Tulude vähenemise või kulude suurenemise hüvitamine </s></p>
<p><s> Kui pärast eelarve vastuvõtmist kehtestatakse Riigikogu või Vabariigi Valitsuse õigusakte , mille alusel eelarve tulud vähenevad või kulud suurenevad , hüvitatakse vastavad summad riigieelarvest . </s></p>
<p><s> § 8. </s> <s> Laenude võtmine </s></p>
<p><s> ( 1 ) Vald ja linn võivad võtta laenu või emiteerida võlakohustust tõendavaid väärtpabereid ( edaspidi võlakirjad ) järgmistel tingimustel : </s></p>
<p><s> 1 ) kõigi tagasimaksmata laenude ja emiteeritud võlakirjade ning nendest tulenevate muude kohustuste kogusumma koos võetava laenu ja emiteeritavate võlakirjadega ei või ületada 75% selleks eelarveaastaks kavandatud eelarvetuludest , välja arvatud laenud , emiteeritud võlakirjad ja valla- ja linnaeelarve ning riigieelarve vahekorra seaduses ( RT I 1995 , 94 , 1627 ; 1996 , 87 , 1542 ; 1997 , 16 , 263 ) sätestatud riigieelarvest tehtud sihtotstarbelised eraldised ; </s></p>
<p><s> 2 ) tagasimakstavate laenusummade ja laenuintresside ning võlakirjade lunastamise kulude kogusumma ei või ületada ühelgi eelseisval eelarveaastal 20% laenu võtmise või võlakirjade emiteerimise eelarveaastaks kavandatud eelarvetuludest ; </s></p>
<p><s> 3 ) laen võetakse või võlakirjad emiteeritakse valla ja linna arengukavas ettenähtud investeeringuteks . </s></p>
<p><s> ( 2 ) Käesoleva paragrahvi 1. lõikes nimetatud laenudena ei käsitata valla ja linna poolt eelarve jooksvate kulude katteks võetavaid lühiajalisi laene , mis peavad olema tagasi makstud sama eelarveaasta lõpuks . </s></p>
<p><s> ( 3 ) Käesoleva paragrahvi 1. lõikes sätestatud piiranguid ei kohaldata laenudele , millele on antud riigigarantii . </s></p>
<p><s> ( 4 ) Valla ja linna poolt võetava laenu tagatiseks ei või olla valla või linna kinnisasi ega tema ehitis ( sh. rajatis ) kui vallasasi . </s></p>
<p><s> ( 5 ) Valla- ja linnavalitsus on kohustatud edastama volikogu otsuse ärakirja laenu või muu varalise kohustuse võtmise kohta maavanemale kolme päeva jooksul pärast selle otsuse jõustumist . </s></p>
<p><s> ( 6 ) Valla- ja linnavalitsus on kohustatud esitama sõlmitud laenulepingu ärakirja Rahandusministeeriumile 30 päeva jooksul , arvates lepingu sõlmimise päevast . </s></p>
<p><s> ( 7 ) Vald ja linn on kohustatud registreerima Väärtpaberiinspektsioonis nii kinnise kui avaliku võlakirjaemissiooni . </s> <s> Valla ja linna võlakirjade kinnine emissioon registreeritakse väärtpaberituru seaduses ( RT I 1993 , 35 , 543 ; 1995 , 22 , 328 ; 1996 , 26 , 528 ; 1997 , 34 , 535 ) sätestatud avaliku emissiooni registreerimiseks ettenähtud tingimustel ja menetluskorda järgides . </s></p>
<p><s> ( 8 ) Väärtpaberiinspektsioon teatab valla ja linna võlakirjade emissioonist Rahandusministeeriumile 30 päeva jooksul , arvates emissiooni registreerimisest . </s></p>
<p><s> ( 07.05.97 jõust.01.01.98 - RT I 1997 , 40 , 619 ) </s></p>
<p><s> § 9. </s> <s> Eelarve kassatagavara </s></p>
<p><s> ( 1 ) Eelarveaasta alguses eelarves olevate rahaliste vahendite jääkidest moodustatakse eelarve kassatagavara . </s></p>
<p><s> ( 2 ) Kassatagavara suuruse määrab volikogu eelarve vastuvõtmisel . </s></p>
<p><s> § 10. </s> <s> Eelarve tulude ja kulude liigendamine </s></p>
<p><s> ( 1 ) Eelarve tulude ja kulude liigenduse ( tulu- ja kulukirjete loetelu ) kehtestab rahandusminister . </s></p>
<p><s> ( 2 ) Vastuvõetava eelarve tulude ja kulude liigendamise detailsuse käesoleva paragrahvi 1.lõikes nimetatud loetelu järgi määrab volikogu . </s></p>
<p><s> III peatükk </s></p>
<p><s> Eelarve koostamine ja vastuvõtmine </s></p>
<p><s> § 11. </s> <s> Eelarve projekti koostamine ja esitamine </s></p>
<p><s> ( 1 ) Eelarve projekti koostab omavalitsusüksuse arengukava arvestades valla- või linnavalitsus ( edaspidi valitsus ) ja esitab selle koos käesoleva paragrahvi 2.lõikes nimetatud lisadega volikogule hiljemalt üks kuu enne eelarveaasta algust . </s></p>
<p><s> ( 2 ) Eelarve projektile lisatakse : </s></p>
<p><s> 1 ) eelarve projekti seletuskiri andmetega eelmise eelarveaasta tegelike , käesolevaks eelarveaastaks määratud ja eelseisvaks eelarveaastaks kavandatud tulude ja kulude kohta vastavalt nende liigendusele ; </s></p>
<p><s> 1 <hi rend="ülaindeks"> 1 </hi> ) andmed võetud laenudest ja emiteeritud võlakirjadest tulenevate kohustuste kohta eelseisvate eelarveaastate lõikes ; </s></p>
<p><s> ( 07.05.97 jõust.01.01.98 - RT I 1997 , 40 , 619 ) </s></p>
<p><s> 2 ) andmed ületulevate ( enne eelarveaasta algust alustatud ) ja üleminevate ( pärast eelarveaasta lõppu lõpetatavate ) ehituste ja ürituste kohta koos kulude üldsumma jaotusega eelarveaastate järgi ; </s></p>
<p><s> 3 ) muud volikogu poolt ettenähtud andmed . </s></p>
<p><s> ( 3 ) Enne eelarveprojekti üleandmist volikogule esitab valitsus eelarveprojektis ettenähtud riigiabi kohta riigiabi andmise loa taotluse rahandusministrile vastavalt konkurentsiseadusele . </s></p>
<p><s> ( 05.06.2001 jõust.01.10.2001 - RT I 2001 , 56 , 332 ) </s></p>
<p><s> § 12. </s> <s> Eelarve vastuvõtmine ja jõustumine </s></p>
<p><s> ( 1 ) Eelarve võtab vastu volikogu kohaliku omavalitsuse korralduse seaduses , käesolevas seaduses ning valla või linna põhimääruses sätestatud korras . </s></p>
<p><s> ( 2 ) Eelarve või eelarve projekti muutmise ettepanekule , mis tingib nendes ettenähtud tulude vähendamise , kulude suurendamise või kulude ümberjaotamise , tuleb algatajal lisada rahalised arvestused , mis näitavad ära kulude katteks vajalikud tuluallikad . </s> <s> Ettepaneku läbivaatamisel tuleb selle kohta ära kuulata valitsuse arvamus . </s></p>
<p><s> ( 3 ) Eelarve jõustub eelarveaasta algusest . </s></p>
<p><s> § 13. </s> <s> Eelarve esitamine riigiasutustele </s></p>
<p><s> Vastuvõetud eelarve esitatakse riigiasutustele Vabariigi Valitsuse poolt kehtestatud korras . </s></p>
<p><s> § 14. </s> <s> Eelarveaasta alguseks vastuvõtmata eelarve </s></p>
<p><s> ( 1 ) Kui eelarve ei ole eelarveaasta alguseks vastu võetud , võib valitsus iga kuu teha kulutusi ühe kaheteistkümnendikuni lõppenud eelarveaastaks ettenähtud kulutustest . </s></p>
<p><s> ( 2 ) Kui volikogu pole kolme kuu jooksul , arvates eelarveaasta algusest või riigieelarve vastuvõtmisest , kui viimane ei olnud eelarveaasta alguseks vastu võetud , suutnud eelarvet vastu võtta , on volikogu tegutsemisvõimetu . </s></p>
<p><s> ( 07.02.95 jõust.10.03.95 - RT I 1995 , 17 , 234 ) </s></p>
<p><s> IV peatükk </s></p>
<p><s> Eelarve täitmine </s></p>
<p><s> § 15. </s> <s> Eelarve täitmise korraldamine </s></p>
<p><s> Eelarve täitmist korraldab valitsus volikogu poolt kehtestatud korras . </s></p>
<p><s> § 16. </s> <s> Eelarve assigneeringute kasutamine </s></p>
<p><s> ( 1 ) Eelarves määratud assigneeringuid võib kasutada üksnes ettenähtud otstarbeks , kusjuures nende suurust võib muuta vaid eelarve muutmisega . </s></p>
<p><s> ( 2 ) Eelarvesse riigieelarvest sihtotstarbeliselt eraldatud vahendeid võib kasutada ainult ettenähtud otstarbel . </s></p>
<p><s> ( 3 ) Valla- ja linnavalitsusel ning nende asutustel on õigus võtta rahalisi kulutusi nõudvaid kohustusi ainult neile eelarves selleks ette nähtud kulude piires . </s></p>
<p><s> § 17. </s> <s> Reservfondi käsutamine </s></p>
<p><s> Reservfondi käsutab valitsus ettenägemata kulude katmiseks volikogu poolt kehtestatud korras . </s></p>
<p><s> § 18. </s> <s> Kassatagavara kasutamine </s></p>
<p><s> ( 1 ) Kassatagavara kasutab valitsus tulude laekumise viibimisel eelarve kulude katmiseks ja see tuleb taastada volikogu poolt määratud suuruseni samal eelarveaastal . </s></p>
<p><s> ( 2 ) Volikogu võib vähendada kassatagavara eelarve täitmisel tekkinud tulude puudujäägi katmiseks . </s></p>
<p><s> § 19. </s> <s> Eelarveaasta lõpuks kasutamata jäänud assigneeringute sulgemine </s></p>
<p><s> ( 1 ) Eelarveaasta lõpuks kasutamata jäänud assigneeringute sulgemise otsustab volikogu . </s></p>
<p><s> ( 2 ) Eelarveaastal sulgemata jäetud assigneeringuid on lubatud kasutada järgmise eelarveaasta lõpuni otstarbeks , milleks need olid määratud eelneva aasta eelarves . </s></p>
<p><s> § 20. </s> <s> Eelarveaastal laekumata jäänud tulude arvestamine </s></p>
<p><s> Eelarveaasta lõpuks laekumata jäänud tulud loetakse selle eelarveaasta tuludeks , millal need laekuvad . </s></p>
<p><s> § 21. </s> <s> Eelarveaasta lõpuks täitmata jäänud kohustused </s></p>
<p><s> Eelarveaasta lõpuks täitmata jäänud kohustustest tulenevad kulutused , mis ei ole kaetud käesoleva seaduse paragrahv 19 2.lõikes nimetatud assigneeringutega , kaetakse järgmise aasta eelarvest . </s></p>
<p><s> § 22. </s> <s> Summade kasutamine , mille võrra tulud ületavad eelarveaasta lõpuks kulusid </s></p>
<p><s> Eelarveaasta lõpul kulusid ületava tulude summa kasutamise järgmisel eelarveaastal otsustab volikogu . </s></p>
<p><s> V peatükk </s></p>
<p><s> Eelarve muutmine , lisaeelarve </s></p>
<p><s> § 23. </s> <s> Eelarve muutmine </s></p>
<p><s> Vajaduse korral jaotada ümber eelarves määratud kulusid taotleb valitsus eelarve muutmist , esitades volikogule sellekohase eelnõu . </s> <s> Eelarve muutmine toimub samas korras kui eelarve vastuvõtmine . </s></p>
<p><s> ( 12.01.2000 jõust.01.04.2000 - RT I 2000 , 7 , 40 ) </s></p>
<p><s> § 24. </s> <s> Lisaeelarve projekti esitamine </s></p>
<p><s> ( 1 ) Kulude tegemiseks , milleks eelarves ei ole assigneeringuid määratud või mille tegemiseks määratud assigneeringutest ei jätku , võib valitsus mitte hiljem kui kaks kuud enne eelarveaasta lõppu esitada volikogule lisaeelarve projekti . </s></p>
<p><s> ( 2 ) Lisaeelarve projektile lisatakse : </s></p>
<p><s> 1 ) põhjendused täiendavate kulude vajaduse ja nende tegemise paratamatuse kohta käesoleval eelarveaastal ; </s></p>
<p><s> 2 ) andmed assigneeringute kasutamise kohta , mille täiendamist taotletakse , samuti andmed lisatulude ja säästu kohta , millega lisakulud kaetakse . </s></p>
<p><s> § 25. </s> <s> Lisaeelarve koostamine ja vastuvõtmine </s></p>
<p><s> Lisaeelarve koostamine ja vastuvõtmine toimub käesolevas seaduses eelarve koostamise ja vastuvõtmise kohta sätestatud korras , arvestades käesoleva seaduse paragrahvis 24 toodud erisusi . </s></p>
<p><s> VI peatükk </s></p>
<p><s> Eelarve täitmise aruanne </s></p>
<p><s> § 26. </s> <s> Eelarve täitmise aruande koostamine </s></p>
<p><s> ( 1 ) Eelarve täitmise aruande koostab valitsus ning esitab selle hiljemalt järgneva eelarveaasta 1. märtsiks volikogule . </s></p>
<p><s> ( 07.02.95 jõust.10.03.95 - RT I 1995 , 17 , 234 ) </s></p>
<p><s> ( 2 ) Eelarve täitmise aruandesse kuuluvad : </s></p>
<p><s> 1 ) bilanss aruandeaastale järgneva eelarveaasta alguseks ; </s></p>
<p><s> 2 ) tulude ja kulude aruanne ; </s></p>
<p><s> 3 ) reservfondi kasutamise aruanne ; </s></p>
<p><s> 4 ) muud volikogu poolt ettenähtud andmed . </s></p>
<p><s> § 27. </s> <s> Eelarve täitmise aruande kinnitamine </s></p>
<p><s> Eelarve täitmise aruande vaatab läbi ja kinnitab volikogu . </s></p>
<p><s> § 28. </s> <s> Eelarve täitmise aruande esitamine riigiasutustele </s></p>
<p><s> Eelarve täitmise kinnitatud aruanne esitatakse riigiasutustele Vabariigi Valitsuse poolt kehtestatud korras . </s></p>
<p><s> § 29. </s> <s> Seaduse jõustumine </s></p>
<p><s> Käesolev seadus jõustub 1994. aasta 1. jaanuarist . </s></p></div1>
    </body>
  </text>
</TEI>
</teiCorpus>
</teiCorpus>
