<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Tulundusühistuseadus ( aprill 2002 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Tulundusühistuseadus ( aprill 2002 )  </head>
<p><s> Tulundusühistuseadus </s></p>
<p><s> Vastu võetud 19. detsembril 2001. a </s></p>
<p><s> ( RT I 2002 , 3 , 6 ) , </s></p>
<p><s> jõustunud 1. veebruaril 2002. a. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Mõiste </s></p>
<p><s> ( 1 ) Tulundusühistu ( edaspidi ühistu ) on äriühing , mille eesmärgiks on toetada ja soodustada oma liikmete majanduslikke huve läbi ühise majandustegevuse , milles liikmed osalevad : </s></p>
<p><s> 1 ) tarbijate või muude hüvede kasutajatena ; </s></p>
<p><s> 2 ) hankijatena ; </s></p>
<p><s> 3 ) tööpanuse kaudu ; </s></p>
<p><s> 4 ) teenuste kasutamise kaudu ; </s></p>
<p><s> 5 ) mõnel muul sarnasel viisil . </s></p>
<p><s> ( 2 ) Ühistu vastutab oma kohustuste eest oma varaga . </s> <s> Ühistu liige ei vastuta isiklikult ühistu kohustuste eest . </s> <s> Põhikirjaga võib ette näha , et liikmed vastutavad ühistu kohustuste eest solidaarselt kogu oma varaga ( täielik isiklik vastutus ) või põhikirjaga kindlaksmääratud ulatuses ( lisavastutus ) . </s></p>
<p><s> ( 3 ) Kui põhikirjaga ei ole ette nähtud ühistu liikmete isiklikku vastutust ühistu kohustuste eest , peab osakapital olema vähemalt 40 000 krooni . </s> <s> Kui põhikirjaga on ette nähtud ühistu liikmete lisavastutus , peab liikmete lisavastutuse summa olema vähemalt 40 000 krooni . </s></p>
<p><s> § 2. </s> <s> Ärinimi </s></p>
<p><s> ( 1 ) Ühistu ärinimi peab sisaldama sõna “ ühistu ” ja ühistu tegevusalale viitavat täiendit . </s></p>
<p><s> ( 2 ) Ühistu , mille kõik liikmed on ühistud , võib kasutada ärinimes sõna “ keskühistu ” . </s></p>
<p><s> § 3. </s> <s> Äriseadustiku kohaldamine </s></p>
<p><s> Ühistule kohaldatakse äriseadustikus ( RT I 1995 , 26-28 , 355 ; 1998 , 91-93 , 1500 ; 1999 , 10 , 155 ; 23 , 355 ; 24 , 360 ; 57 , 596 ; 102 , 907 ; 2000 , 29 , 172 ; 49 , 303 ; 55 , 365 ; 57 , 373 ; 2001 , 34 , 185 ; 56 , 332 , 336 ; 89 , 532 ; 93 , 565 ) äriühingute kohta sätestatut , kui käesolevast seadusest ei tulene teisiti . </s></p>
<p><s> 2. peatükk </s></p>
<p><s> Asutamine </s></p>
<p><s> § 4. </s> <s> Ühistu asutaja </s></p>
<p><s> ( 1 ) Ühistu võib asutada vähemalt viis isikut . </s> <s> Asutajaks võib olla füüsiline või juriidiline isik . </s></p>
<p><s> ( 2 ) Ühistu asutajaid võib olla käesoleva paragrahvi lõikes 1 sätestatust vähem , kui neist vähemalt kolm on ühistud . </s></p>
<p><s> § 5. </s> <s> Asutamisleping </s></p>
<p><s> ( 1 ) Ühistu asutamiseks sõlmivad asutajad asutamislepingu . </s></p>
<p><s> ( 2 ) Asutamislepingus märgitakse : </s></p>
<p><s> 1 ) asutatava ühistu ärinimi , asukoht ja aadress ; </s></p>
<p><s> 2 ) ühistu tegevusala ja eesmärk ; </s></p>
<p><s> 3 ) asutajate nimed ja elu- või asukohad ; </s></p>
<p><s> 4 ) osakapitali kavandatav suurus ; </s></p>
<p><s> 5 ) kui ühistu liikmed ei vastuta isiklikult ühistu kohustuste eest - osakapitali suurus asutamisel ; </s></p>
<p><s> 6 ) asutajate kohustused ühistu suhtes ; </s></p>
<p><s> 7 ) juhatuse liikmete ja , kui moodustatakse nõukogu , siis ka selle liikmete nimed , isikukoodid ja elukohad ; </s></p>
<p><s> 8 ) audiitori ja revidendi nimi , isikukood ja elukoht ; </s></p>
<p><s> 9 ) prokuristi määramise korral tema nimi , isikukood ja elukoht ; </s></p>
<p><s> 10 ) asutamiskulude eeldatav suurus ja nende kandmise kord . </s></p>
<p><s> ( 3 ) Asutamislepingu sõlmimisega kinnitavad asutajad asutamislepingu lisana ka ühistu põhikirja . </s></p>
<p><s> ( 4 ) Asutamisleping ja sellega kinnitatud põhikiri peavad olema notariaalselt tõestatud ja neile kirjutavad alla kõik asutajad . </s> <s> Asutaja esindaja võib asutamislepingule ja selle lisana kinnitatud põhikirjale alla kirjutada , kui talle selleks antud volikiri on notariaalselt tõestatud . </s> <s> Põhikirja muutmine pärast ühistu äriregistrisse kandmist toimub käesoleva seaduse §-s 48 sätestatud korras ega nõua asutamislepingu muutmist . </s></p>
<p><s> § 6. </s> <s> Põhikiri </s></p>
<p><s> ( 1 ) Ühistu põhikirjas märgitakse : </s></p>
<p><s> 1 ) ühistu ärinimi ja asukoht ; </s></p>
<p><s> 2 ) ühistu tegevusala ja eesmärk ; </s></p>
<p><s> 3 ) osamaksu suurus ja tasumise kord ; </s></p>
<p><s> 4 ) summa , mille liige võib ühistule tasuda lisaks osamaksule , või selle suuruse määramise kord ; </s></p>
<p><s> 5 ) liikmetele lisakohustuste määramise kord ; </s></p>
<p><s> 6 ) kui osamaksu või muu sissemakse võib tasuda mitterahalise sissemaksena - mitterahalise sissemakse hindamise kord ; </s></p>
<p><s> 7 ) üldkoosoleku kokkukutsumise kord ja tähtaeg ; </s></p>
<p><s> 8 ) juhatuse liikmete arv , nõukogu olemasolu korral ka selle liikmete arv , mis võib olla väljendatud kindla suurusena või alam- ja ülemmäärana ; </s></p>
<p><s> 9 ) ühistu kontrollorganid , nende pädevus ja volituste tähtaeg ; </s></p>
<p><s> 10 ) ühistu majandusaasta algus ja lõpp ; </s></p>
<p><s> 11 ) kahjumi katmise kord ; </s></p>
<p><s> 12 ) vara jaotamise kord ühistu lõpetamisel ; </s></p>
<p><s> 13 ) muud seadusega sätestatud kohustuslikud tingimused . </s></p>
<p><s> ( 2 ) Põhikirjaga võib ette näha ka muid tingimusi , mis ei ole seadusega vastuolus . </s> <s> Kui põhikirja säte on vastuolus seadusega , kohaldatakse seadusega sätestatut . </s></p>
<p><s> ( 3 ) Kui põhikirjaga ei ole ühistu tähtaega ette nähtud , loetakse , et see on asutatud määramata tähtajaks . </s></p>
<p><s> ( 4 ) Põhikirjaga võib määrata , et ühistu liikmel võib olla rohkem kui üks osamaks ning sätestada seoses sellega lisatingimusi . </s></p>
<p><s> ( 5 ) Põhikirjaga võib määrata ka ühistu liikme kohustuse osaleda ühistus mitme osamaksuga ( kohustuslik osalus ) , kusjuures kohustuslik osalus peab olema võrdne kõigi liikmete suhtes või sõltuma liikme poolt ühistu vara või muude võimaluste kasutamise mahust . </s></p>
<p><s> ( 6 ) Kui põhikirjaga ei ole ette nähtud ühistu liikmete isiklikku ega lisavastutust ühistu kohustuste eest , kohaldatakse mitterahalise sissemaksega tasumisel osaühingu kohta sätestatut . </s></p>
<p><s> § 7. </s> <s> Äriregistrisse kandmise avaldus </s></p>
<p><s> ( 1 ) Ühistu äriregistrisse kandmiseks esitab juhatus äriregistrile avalduse , milles näidatakse kõik käesoleva seaduse §-s 8 nimetatud andmed . </s> <s> Avaldusele kirjutavad alla kõik juhatuse liikmed . </s> <s> Avaldusele lisatakse : </s></p>
<p><s> 1 ) asutamisleping ; </s></p>
<p><s> 2 ) põhikiri ; </s></p>
<p><s> 3 ) juhatuse liikmete , audiitori ja revidendi , nõukogu olemasolu korral ka selle liikmete nimed , isikukoodid ja elukohad ; </s></p>
<p><s> 4 ) juhatuse liikmete notariaalselt kinnitatud allkirjanäidised ; </s></p>
<p><s> 5 ) sidevahendite ( telefoni ja faksi number , elektronposti aadress jms ) andmed ; </s></p>
<p><s> 6 ) muud seadusega sätestatud dokumendid . </s></p>
<p><s> ( 2 ) Äriregistrile esitatavale muule avaldusele kirjutab alla juhatuse liige . </s> <s> Kui juhatuse liikmed on õigustatud ühistut esindama ainult ühiselt , peavad avaldusele alla kirjutama kõik ühistut ühiselt esindama õigustatud juhatuse liikmed . </s> <s> Avaldusel peavad allkirjad olema notariaalselt kinnitatud . </s></p>
<p><s> ( 3 ) Juhatus on kohustatud esitama avalduse äriregistrisse kandmiseks kuue kuu jooksul , arvates asutamislepingu sõlmimisest . </s></p>
<p><s> ( 4 ) Äriregistrisse kantud andmete muutmise avaldusele tuleb lisada muutmise otsustanud ühistu organi otsus ja koosoleku protokoll ning muud kande aluseks olevad dokumendid . </s></p>
<p><s> § 8. </s> <s> Äriregistrisse kantavad andmed </s></p>
<p><s> Äriregistrisse kantakse : </s></p>
<p><s> 1 ) ühistu ärinimi ; </s></p>
<p><s> 2 ) ühistu tegevusala , eesmärk , asukoht ja aadress ; </s></p>
<p><s> 3 ) põhikirja kinnitamise aeg ; </s></p>
<p><s> 4 ) juhatuse liikmete nimed , isikukoodid ja elukohad ; </s></p>
<p><s> 5 ) kes juhatuse liikmetest võib esindada ühistut erinevalt käesoleva seaduse § 58 lõikes 1 sätestatust ; </s></p>
<p><s> 6 ) ühistu majandusaasta algus ja lõpp ; </s></p>
<p><s> 7 ) ühistu liikmete andmed , kui põhikirjaga on ette nähtud ühistu liikmete täielik isiklik vastutus või lisavastutus ; </s></p>
<p><s> 8 ) muud seadusega sätestatud andmed . </s></p>
<p><s> § 9. </s> <s> Vastutus ebaõigete andmete esitamise eest </s></p>
<p><s> Kui juhatus esitas äriregistrile ebaõigeid andmeid , vastutavad avaldusele allakirjutanud juhatuse liikmed sellega tekitatud kahju eest solidaarselt . </s></p>
<p><s> § 10. </s> <s> Enne äriregistrisse kandmist tehtud tehingud </s></p>
<p><s> ( 1 ) Enne ühistu äriregistrisse kandmist asutatava ühistu nimel tehtud tehingutest tulenevate kohustuste täitmise eest vastutavad tehingu teinud isikud solidaarselt . </s></p>
<p><s> ( 2 ) Käesoleva paragrahvi lõikes 1 nimetatud kohustused lähevad üle ühistule ühistu äriregistrisse kandmise hetkest , kui tehingu teinud isikul oli õigus seda tehingut ühistu nimel teha . </s></p>
<p><s> ( 3 ) Kui isikul ei olnud õigust käesoleva paragrahvi lõikes 1 nimetatud tehingut teha , lähevad tehingust tulenevad õigused ja kohustused üle ühistule , kui üldkoosolek kiidab selle tehingu heaks . </s></p>
<p><s> ( 4 ) Kui ühistu varast ei jätku ühistu võlausaldajate nõuete rahuldamiseks , vastutavad asutajad ühistu võlausaldaja ees isiklikult ja solidaarselt ühistu kohustuste eest ulatuses , milles ühistu vara vähenes enne ühistu äriregistrisse kandmist ühistule võetud kohustuste tõttu . </s> <s> Nimetatud nõude aegumistähtaeg on viis aastat ühistu äriregistrisse kandmisest . </s></p>
<p><s> 3. peatükk </s></p>
<p><s> Ühistu liikmed </s></p>
<p><s> 1. jagu </s></p>
<p><s> Liikmeks saamine </s></p>
<p><s> § 11. </s> <s> Liikmeks astumise tingimused </s></p>
<p><s> ( 1 ) Ühistu liikmeks võib astuda füüsiline isik või juriidiline isik . </s></p>
<p><s> ( 2 ) Ühistu võib uusi liikmeid vastu võtta pärast äriregistrisse kandmist . </s></p>
<p><s> ( 3 ) Põhikirjaga võib ette näha tingimusi , millele liikmed peavad vastama . </s> <s> Põhikirjaga liikmetele kehtestatud nõuded peavad olema mõistlikud . </s></p>
<p><s> ( 4 ) Liikmetele võib panna kohustusi ainult põhikirjaga sätestatud korras . </s></p>
<p><s> § 12. </s> <s> Liikmeks astumise avaldus </s></p>
<p><s> Liikmeks vastuvõtmiseks peab isik esitama kirjaliku avalduse . </s> <s> Kui ühistu põhikirjaga on ette nähtud liikmete täielik isiklik vastutus või lisavastutus , peab avalduses olema väljendatud nõusolek nende kohustustega . </s></p>
<p><s> § 13. </s> <s> Liikmeks vastuvõtmise otsustamine ja liikmeks vastuvõtmine </s></p>
<p><s> ( 1 ) Isiku avalduse vaatab läbi juhatus , kui põhikirjaga ei ole seda õigust antud üldkoosolekule või nõukogule . </s></p>
<p><s> ( 2 ) Juhatus või muu liikmete vastuvõtmise otsustamiseks õigustatud organ peab liikmeks astumise avalduse läbi vaatama ühe kuu jooksul , arvates avalduse esitamise päevast . </s></p>
<p><s> ( 3 ) Isik saab ühistu liikmeks vastuvõtmisotsuse tegemise päevast , kui põhikirjaga ei ole ette nähtud hilisemat tähtpäeva . </s></p>
<p><s> ( 4 ) Ühistu liikmeks vastuvõtmisel tuleb tasuda osamaks , kui põhikirjaga ei ole ette nähtud teisiti . </s></p>
<p><s> § 14. </s> <s> Liikmeks vastuvõtmisest keeldumise alused </s></p>
<p><s> ( 1 ) Liikmeks vastuvõtmisest võib keelduda mõjuvatel põhjustel , milleks on eelkõige järgmised asjaolud : </s></p>
<p><s> 1 ) isik ei vasta ühistu põhikirjaga sätestatud nõuetele ; </s></p>
<p><s> 2 ) ühistu ei suuda tagada ega soodustada olemasolevast suurema arvu liikmete majanduslikke huve ; </s></p>
<p><s> 3 ) isik ei tasu osamaksu , kui selle tasumine on liikmeks saamise eelduseks ; </s></p>
<p><s> 4 ) isik on varem sellest ühistust välja arvatud põhikirja või seadusega sätestatud nõuete järgimata jätmise tõttu . </s></p>
<p><s> ( 2 ) Liikmeks vastuvõtmisest keeldumise otsuse tegemisel peab juhatus saatma isikule tema vastuvõtmisest keeldumise otsuse ärakirja . </s> <s> Ärakiri tuleb saata ühe nädala jooksul otsuse tegemisest arvates . </s></p>
<p><s> ( 3 ) Käesoleva paragrahvi lõikes 2 nimetatud otsuses peab olema näidatud vastuvõtmisest keeldumise põhjendus . </s></p>
<p><s> ( 4 ) Kui liikmeks vastuvõtmisest keeldumise on otsustanud juhatus või nõukogu , võib selle otsuse peale esitada kaebuse üldkoosolekule . </s> <s> Edasikaebamise tähtaeg on üks kuu otsuse ärakirja saamise päevast . </s> <s> Põhikirjaga võib ette näha täpsema edasikaebamise korra . </s></p>
<p><s> ( 5 ) Üldkoosolek peab esitatud kaebuse kohta tegema otsuse kaebuse saamisele järgneval koosolekul ja tehtud otsuse ärakiri saadetakse isikule ühe nädala jooksul otsuse tegemisest arvates . </s></p>
<p><s> ( 6 ) Üldkoosoleku tehtud keeldumisotsuse võib vaidlustada maa- või linnakohtus kolme kuu jooksul otsuse ärakirja saamise päevast arvates . </s></p>
<p><s> ( 7 ) Põhikirjaga võib näha ette , et iga liikmeks vastuvõtmisest keeldumise otsuse võib vaidlustada maa- või linnakohtus kolme kuu jooksul , arvates otsuse ärakirja saamise päevast . </s> <s> Sellisel juhul ei kohaldata käesoleva paragrahvi lõigetes 4 ja 5 sätestatut . </s></p>
<p><s> § 15. </s> <s> Liikmete nimekiri </s></p>
<p><s> ( 1 ) Ühistu juhatus peab ühistu liikmete nimekirja , millesse kantakse : </s></p>
<p><s> 1 ) liikme elu- või asukoht , isiku- või registrikood , Eesti isikukoodi puudumisel sünnipäev , -kuu ja -aasta ; </s></p>
<p><s> 2 ) liikme osamaksu suurus ; </s></p>
<p><s> 3 ) tasutud osamaksu suurus ja tasumise aeg ; </s></p>
<p><s> 4 ) andmed osamaksu tagastamise ja liikmesuse üleandmise kohta ; </s></p>
<p><s> 5 ) liikmeks vastuvõtmise , ühistust väljaastumise või väljaarvamise kuupäev . </s></p>
<p><s> ( 2 ) Liikmete nimekirja võib kanda ka muid andmeid . </s></p>
<p><s> ( 3 ) Äriregistri pidajal on õigus nõuda ühistu juhatuselt ühistu liikmete nimekirja kehtivate andmete esitamist . </s></p>
<p><s> ( 4 ) Põhikirjaga võib ette näha liikmesuse tõendamiseks kirjaliku dokumendi väljaandmise . </s></p>
<p><s> ( 5 ) Kui ühistu liige tuleb kanda äriregistrisse ( § 8 p 7 ) , esitab juhatus avalduse ühistu liikme registrisse kandmiseks ja sealt kustutamiseks . </s> <s> Avalduse enda kustutamiseks võib esitada ka iga liige , kes on ühistust välja astunud või välja arvatud , samuti on vastav õigus surnud liikme pärijal ja juriidilisest isikust liikme likvideerijal . </s> <s> Avaldusele tuleb lisada väljaastumis- või väljaarvamisotsus või muud liikmesuse lõppemist tõendavad dokumendid . </s></p>
<p><s> 2. jagu </s></p>
<p><s> Liikmesuse lõppemine </s></p>
<p><s> § 16. </s> <s> Liikmesuse lõppemise alused </s></p>
<p><s> ( 1 ) Liikmesus ühistus lõpeb : </s></p>
<p><s> 1 ) liikme väljaastumisel ühistust ; </s></p>
<p><s> 2 ) liikme ühistust väljaarvamisel ; </s></p>
<p><s> 3 ) liikme väljaarvamisel võlausaldaja nõudel ; </s></p>
<p><s> 4 ) liikme surma korral , välja arvatud juhul , kui põhikirjaga on sätestatud liikmesuse üleminek pärijale ; </s></p>
<p><s> 5 ) juriidilisest isikust liikme lõppemisel ; </s></p>
<p><s> 6 ) liikmesuse üleandmisel . </s></p>
<p><s> ( 2 ) Liikmesus lõpeb jooksva majandusaasta lõppemisega , välja arvatud käesoleva paragrahvi lõike 1 punktides 4 ja 5 nimetatud juhtudel . </s> <s> Põhikirjaga võib ette näha , et liikme mittevaralised õigused lõpevad väljaastumisel või väljaarvamisel . </s></p>
<p><s> § 17. </s> <s> Väljaastumine </s></p>
<p><s> ( 1 ) Ühistu liikmel on õigus ühistust välja astuda kuni ühistu lõpetamisotsuse tegemiseni . </s></p>
<p><s> ( 2 ) Põhikirjaga võib ette näha , et ühistu liige peab ühistust väljaastumisel tasuma ühistule mõistliku hüvituse , kui tema väljaastumine põhjustab vastavalt asjaoludele ühistule olulist kahju või seab kahtluse alla ühistu tegevuse jätkumise . </s></p>
<p><s> § 18. </s> <s> Väljaastumisõiguse piiramine </s></p>
<p><s> ( 1 ) Väljaastumisõiguse võib välistada põhikirja või lepinguga kuni viieks aastaks , arvates liikmeks saamisest . </s> <s> Väljaastumisõigust ei saa täielikult välistada ega teha seda ebamõistlikult raskeks . </s></p>
<p><s> ( 2 ) Mõjuval põhjusel võib liige ühistust välja astuda , vaatamata käesoleva paragrahvi lõikes 1 nimetatud piirangule . </s> <s> Sellisel juhul peab liige tasuma ühistule käesoleva seaduse §-s 17 sätestatud hüvituse . </s></p>
<p><s> § 19. </s> <s> Väljaastumisavaldus </s></p>
<p><s> ( 1 ) Ühistust väljaastumiseks peab liige esitama juhatusele kirjaliku avalduse . </s> <s> Avaldus tuleb esitada vähemalt kolm kuud enne väljaastumist . </s></p>
<p><s> ( 2 ) Põhikirjaga võib ette näha käesoleva paragrahvi lõikes 1 sätestatust erineva etteteatamistähtaja , mis ei või olla pikem kui viis aastat avalduse esitamisest arvates . </s></p>
<p><s> § 20. </s> <s> Väljaarvamine </s></p>
<p><s> ( 1 ) Liige arvatakse ühistust välja seaduse või põhikirjaga ettenähtud alustel . </s> <s> Liikme võib vaatamata põhikirjaga ettenähtule arvata välja mõjuval põhjusel , milleks on eelkõige seaduse või põhikirja nõuete oluline rikkumine , üldkoosoleku , juhatuse või nõukogu otsuste oluline täitmata jätmine , samuti ühistu maine või huvide oluline kahjustamine . </s></p>
<p><s> ( 2 ) Väljaarvamise otsustab üldkoosolek , kui põhikirjaga ei ole seda õigust antud nõukogule või juhatusele . </s></p>
<p><s> ( 3 ) Liikmele tuleb väljaarvamisotsusest teatada kirjalikult kahe nädala jooksul , arvates vastava otsuse tegemisest . </s> <s> Teates peab olema märgitud ühistust väljaarvamise põhjus ja alus . </s></p>
<p><s> ( 4 ) Väljaarvamisotsuse peale , mille on teinud juhatus või nõukogu , võib edasi kaevata üldkoosolekule ühe kuu jooksul , arvates väljaarvamisteate kättesaamisest . </s> <s> Põhikirjaga võib ette näha edasikaebamise lühema tähtaja , mis aga ei või olla alla kahe nädala . </s> <s> Väljaarvamisotsuse peale , mille on teinud üldkoosolek , võib liige edasi kaevata maa- või linnakohtusse ühe kuu jooksul , arvates üldkoosoleku otsusest teadasaamisest . </s></p>
<p><s> ( 5 ) Põhikirjaga võib ette näha , et liige peab väljaarvamisel tasuma käesoleva seaduse § 17 lõikes 2 sätestatud hüvituse . </s></p>
<p><s> § 21. </s> <s> Liikme väljaarvamine võlausaldaja nõudel </s></p>
<p><s> ( 1 ) Kui seaduse või põhikirjaga on ette nähtud liikmele tema liikmesuse lõppemisel osamaksu tagastamine või hüvituse maksmine , võib avalduse liikme ühistust väljaarvamiseks esitada liikme pankrotihaldur või võlausaldaja , kui võlausaldaja nõuet ei saadud rahuldada sundtäitmisega liikme ülejäänud varast . </s></p>
<p><s> ( 2 ) Osamaksu tagastamise või hüvitise maksmise taotlusele tuleb lisada täitedokumendi avalikult tõestatud ärakiri ja dokumendid edutu sundtäitmise kohta . </s></p>
<p><s> § 22. </s> <s> Liikme surm </s></p>
<p><s> ( 1 ) Liikme surma korral liikmesus lõpeb . </s></p>
<p><s> ( 2 ) Põhikirjaga võib ette näha , et liikmesus läheb üle pärijatele või ühistu liikme perekonnaliikmetele või et ühistu võib surnud liikme asemele võtta liikmeks ühe või mitu pärijat . </s> <s> Liikmeks saamiseks peab pärija või perekonnaliige esitama avalduse . </s></p>
<p><s> ( 3 ) Kui pärijaid on mitu , peavad nad oma liikmesusest tulenevate õiguste ja kohustuste teostamiseks määrama ühise esindaja . </s></p>
<p><s> § 23. </s> <s> Juriidilisest isikust liikme lõppemine </s></p>
<p><s> Juriidilisest isikust liikme lõppemisel liikmesus lõpeb . </s></p>
<p><s> § 24. </s> <s> Liikmesuse üleandmine </s></p>
<p><s> Ühistu liige võib liikmesuse üle anda teisele isikule , kes saab ühistu liikmeks tema ühistu liikmeks vastuvõtmise otsustamisel käesoleva seaduse §-s 13 sätestatud korras . </s> <s> Kui vastuvõtmisest keeldutakse , jääb ühistu liikmeks liikmesuse üleandmist soovinud isik . </s></p>
<p><s> 3. jagu </s></p>
<p><s> Liikmete õigused ja kohustused </s></p>
<p><s> § 25. </s> <s> Liikmete võrdsus </s></p>
<p><s> Ühistu liikmeid tuleb võrdsetel asjaoludel kohelda võrdselt . </s></p>
<p><s> § 26. </s> <s> Õiguste teostamine </s></p>
<p><s> Liikmed teostavad oma õigusi ühistu suhtes üldkoosolekul , kui seadusega ei ole sätestatud teisiti . </s></p>
<p><s> § 27. </s> <s> Õigus tutvuda majandusaasta aruandega </s></p>
<p><s> ( 1 ) Vähemalt kümme päeva enne majandusaasta aruande kinnitamist otsustava üldkoosoleku toimumist esitab juhatus majandusaasta aruande ühistu asukohas liikmetele tutvumiseks . </s></p>
<p><s> ( 2 ) Igal ühistu liikmel on õigus saada ühistu arvel majandusaasta aruande ärakirja , kui põhikirjaga ei ole ette nähtud teisiti . </s></p>
<p><s> § 28. </s> <s> Liikme õigus teabele </s></p>
<p><s> ( 1 ) Ühistu liikmel on õigus saada juhatuselt üldkoosolekul teavet ühistu tegevuse kohta . </s></p>
<p><s> ( 2 ) Liikmel on õigus tutvuda ühistu dokumentidega üldkoosoleku otsusel , kui see ei kahjusta ühistu majanduslikke huve . </s></p>
<p><s> ( 3 ) Põhikirjaga võib ette näha liikmete suuremad õigused teabele . </s></p>
<p><s> § 29. </s> <s> Kasumi jaotamine </s></p>
<p><s> ( 1 ) Ühistu puhaskasum kantakse ühistu liikmete vahel jagamisele mittekuuluvatesse reservidesse . </s></p>
<p><s> ( 2 ) Põhikirjaga võib ette näha , et ühistu liikmetele tehakse väljamaksed puhaskasumist või eelmise majandusaasta kasumist , millest on maha arvatud eelmiste aastate katmata kahjum . </s></p>
<p><s> § 30. </s> <s> Dividendi suurus ja maksmine </s></p>
<p><s> ( 1 ) Dividendi suuruse kinnitab üldkoosolek . </s> <s> Ettepaneku dividendi suuruse kohta esitab juhatus , nõukogu olemasolu korral nõukogu . </s> <s> Üldkoosolek ei või otsustada suurema dividendi maksmist , kui nähakse ette juhatuse või nõukogu ettepanekus . </s></p>
<p><s> ( 2 ) Kui põhikirja kohaselt tuleb liikmetele maksta dividende , makstakse ühistu liikmele osa kasumist ( dividend ) vastavalt tema osalemisele ühistu tegevuses . </s></p>
<p><s> ( 3 ) Põhikirjaga võib ette näha , et liikmele makstakse dividendi ka vastavalt liikme osamaksu suurusele . </s> <s> Selline dividend ei või olla suurem , kui liikmele vastavalt osalemisele ühistu tegevuses makstav dividend ega tavaliselt pikaajaliselt hoiuselt arvestatav intress . </s></p>
<p><s> § 31. </s> <s> Reservkapital </s></p>
<p><s> ( 1 ) Ühistul peab olema reservkapital . </s> <s> Reservkapital moodustatakse igaaastastest puhaskasumi eraldistest , samuti muudest eraldistest , mis kantakse reservkapitali seaduse või põhikirja alusel . </s></p>
<p><s> ( 2 ) Kui kasumist võib põhikirja alusel maksta dividende , tuleb igal majandusaastal kanda reservkapitali vähemalt 1/20 puhaskasumist , kui põhikirjaga ei ole ette nähtud suuremat eraldist . </s></p>
<p><s> ( 3 ) Reservkapitali võib üldkoosoleku otsusel kasutada kahjumi katmiseks , kui seda ei ole võimalik katta eelmiste perioodide jaotamata kasumi arvelt . </s></p>
<p><s> § 32. </s> <s> Muud kapitalid </s></p>
<p><s> Põhikirjaga võib ette näha , et lisaks reservkapitalile moodustatakse teisi kapitale , millest ei või teha liikmetele väljamakseid . </s> <s> Põhikirjaga peab määrama nende kapitalide kasutamise korra ja otstarbe . </s></p>
<p><s> § 33. </s> <s> Liikme lahkumisel makstav hüvitus </s></p>
<p><s> ( 1 ) Liikmesuse lõppemisel on liikmel õigus saada tagasi tasutud osamaks . </s></p>
<p><s> ( 2 ) Põhikirjaga võib ette näha , et liikmesuse lõppemisel ei tagastata osamaksu , vaid makstakse liikmele hüvitusena see osa varast , mille ta oleks saanud , kui ühistu oleks lõpetatud liikmesuse lõppemise päeval . </s> <s> Hüvituse määramisel ei arvestata reservkapitali . </s></p>
<p><s> ( 3 ) Hüvitus tuleb välja maksta liikmesuse lõppemisest kolme aasta jooksul , kui põhikirjaga ei ole ette nähtud lühemat tähtaega . </s> <s> Üldkoosolek võib hüvituse maksmise tähtaega võrreldes seaduse või põhikirjaga sätestatuga mõistlikult pikendada , kui väljamakse tegemine põhjustaks vastavalt asjaoludele ühistule olulist kahju või seab kahtluse alla ühistu tegevuse jätkumise . </s></p>
<p><s> ( 4 ) Selles paragrahvis sätestatut kohaldatakse ka surnud liikme pärijatele , kui pärija ei saa ühistu liikmeks . </s></p>
<p><s> § 34. </s> <s> Ühistu liikmete vastutus </s></p>
<p><s> ( 1 ) Kui põhikirjaga on ette nähtud ühistu liikmete isiklik täielik vastutus või lisavastutus , kohaldatakse ühistu ja tema liikmete vastutusele vastavalt täisühingu ja selle osanike vastutuse kohta sätestatut . </s></p>
<p><s> ( 2 ) Liikmete vastutust saab muuta , suurendada või vähendada põhikirja muutmisega . </s> <s> Liikme vastutuse vähendamine või välistamine kehtib kolmanda isiku suhtes vastava kande tegemisest äriregistrisse . </s> <s> Liikme kohustused , mis on tekkinud enne põhikirja muutmise otsuse jõustumist , jäävad kehtima . </s></p>
<p><s> ( 3 ) Osakapitali vähendamisele kohaldatakse vastavalt osaühingu osakapitali vähendamise kohta äriseadustikus sätestatut . </s></p>
<p><s> § 35. </s> <s> Lisamaksed </s></p>
<p><s> ( 1 ) Põhikirjaga võib ette näha , et ühistu liikmed peavad , juhul kui ühistu netovara on vähem kui pool osakapitalist , tasuma lisasissemaksed . </s> <s> Lisamaksete tasumise kohustus on piiramatu , kui põhikirjaga ei ole seda piiratud kindla summaga või suhtega liikme osamaksu . </s></p>
<p><s> ( 2 ) Liikmel on kohustus tasuda lisasissemakse võrdeliselt tema osamaksu suurusega , kui põhikirjaga ei ole ette nähtud teisiti . </s></p>
<p><s> § 36. </s> <s> Vastutuse piiramise keeld </s></p>
<p><s> Põhikirja säte , mis piirab liikmete vastutust mingiks ajaks või mõne liikme kohustusi , on tühine . </s></p>
<p><s> § 37. </s> <s> Täis- ja lisavastutusega ühistu uue ja lahkunud liikme vastutus </s></p>
<p><s> ( 1 ) Isik , kes saab liikmete täis- või lisavastutusega ühistu liikmeks , vastutab ka ühistu nende kohustuste eest , mis on tekkinud enne tema liikmeks saamist . </s></p>
<p><s> ( 2 ) Ühistu endine liige vastutab solidaarselt teiste liikmetega ka ühistu selle kohustuse eest , mis on tekkinud enne tema liikmesuse lõppemist , kui see kohustus muutub sissenõutavaks enne liikmesuse lõppemist või viie aasta jooksul pärast seda . </s> <s> Sama tähtaja jooksul säilib kohustus tasuda lisasissemakse . </s></p>
<p><s> ( 3 ) Käesoleva paragrahvi lõigetes 1 ja 2 sätestatuga vastuolus olev kokkulepe ei kehti kolmanda isiku suhtes . </s></p>
<p><s> 4. peatükk </s></p>
<p><s> Ühistu juhtimine </s></p>
<p><s> § 38. </s> <s> Üldkoosolek </s></p>
<p><s> ( 1 ) Ühistu liikmed teostavad oma õigusi ühistus üldkoosolekul . </s></p>
<p><s> ( 2 ) Üldkoosolek on ühistu kõrgeim organ . </s></p>
<p><s> § 39. </s> <s> Üldkoosoleku pädevus </s></p>
<p><s> Üldkoosoleku pädevuses on : </s></p>
<p><s> 1 ) põhikirja muutmine ; </s></p>
<p><s> 2 ) kui ühistul ei ole nõukogu - juhatuse liikmete valimine ja tagasikutsumine ; </s></p>
<p><s> 3 ) kui ühistul on nõukogu - nõukogu liikmete valimine ja tagasikutsumine ; </s></p>
<p><s> 4 ) majandusaasta aruande kinnitamine ja kasumi või kahjumi jaotamine ; </s></p>
<p><s> 5 ) ühistu ühinemise , jagunemise , ümberkujundamise ja lõpetamise otsustamine ; </s></p>
<p><s> 6 ) kui ühistul ei ole nõukogu - prokuristi määramine ja tagasikutsumine ; </s></p>
<p><s> 7 ) revidendi või audiitori valimine ja tagasikutsumine ; </s></p>
<p><s> 8 ) juhatuse või nõukogu liikme või ühistu liikme vastu nõude esitamise , samuti juhatuse või nõukogu liikmega tehingu tegemise ja tehingutingimuste otsustamine ning selles nõudes või tehingus ühistu esindaja määramine ; </s></p>
<p><s> 9 ) seaduse või põhikirjaga üldkoosoleku pädevusse antud muude küsimuste otsustamine . </s></p>
<p><s> § 40. </s> <s> Üldkoosoleku kokkukutsumine </s></p>
<p><s> ( 1 ) Üldkoosolek on korraline või erakorraline . </s></p>
<p><s> ( 2 ) Korraline üldkoosolek toimub üks kord aastas . </s> <s> Juhatus kutsub korralise üldkoosoleku kokku majandusaasta aruande kinnitamiseks kuue kuu jooksul majandusaasta lõppemisest arvates , kui põhikirjas ei ole ette nähtud lühemat tähtaega . </s></p>
<p><s> ( 3 ) Erakorralise üldkoosoleku kutsub juhatus kokku oma äranägemise järgi . </s> <s> Juhatus peab erakorralise üldkoosoleku kokku kutsuma , kui : </s></p>
<p><s> 1 ) ühistus ei ole ette nähtud liikmete isiklikku vastutust ühistu kohustuste eest ja ilmneb , et ühistu netovara on alla poole ühistu osakapitalist . </s> <s> Kui ühistus on ette nähtud liikmete lisavastutus ( § 35 ) , peab üldkoosoleku kokku kutsuma üksnes juhul , kui netovara kaotus ei ole kaetav liikmete poolt kolme kuu jooksul liikmete lisavastutuse rakendamisel tehtavate maksetega . </s></p>
<p><s> 2 ) seda nõuab vähemalt 1/10 liikmetest või vähemalt kolm liiget , kui ühistus on alla 30 liikme ; </s></p>
<p><s> 3 ) seda nõuab nõukogu ; </s></p>
<p><s> 4 ) seda nõuab revident või audiitor . </s></p>
<p><s> ( 4 ) Kui juhatus ei täida üldkoosoleku kokkukutsumise nõuet mõistliku aja jooksul , võivad nõude esitanud liikmed , nõukogu , audiitor või revident koosoleku ise kokku kutsuda . </s></p>
<p><s> § 41. </s> <s> Üldkoosoleku kokkukutsumise teade </s></p>
<p><s> ( 1 ) Juhatus saadab üldkoosoleku toimumise teate kõigile liikmetele vähemalt üks nädal enne koosoleku toimumist . </s> <s> Teade saadetakse liikmete nimekirja kantud aadressil . </s> <s> Põhikirjas võib ette näha teistsuguse teatamise korra . </s></p>
<p><s> ( 2 ) Teates tuleb näidata üldkoosoleku läbiviimise aeg , koht ja päevakord , samuti muud koosolekuga seonduvalt tähtsust omavad asjaolud . </s> <s> Kui üldkoosolekul muudetakse põhikirja , tuleb teates näidata kavandatud muudatuste olemus . </s></p>
<p><s> ( 3 ) Küsimustes , mida ei ole üldkoosoleku kokkukutsumise teates näidatud , ei või üldkoosoleku otsuseid vastu võtta , välja arvatud juhul , kui üldkoosolekul viibivad või on esindatud kõik ühistu liikmed . </s></p>
<p><s> § 42. </s> <s> Üldkoosoleku kokkukutsumise korra rikkumine </s></p>
<p><s> Kui üldkoosoleku kokkukutsumise korda on rikutud , ei või üldkoosolek otsuseid teha , välja arvatud juhul , kui üldkoosolekul viibivad või on esindatud kõik liikmed ja nad ei esita vastuväidet otsuste tegemisele . </s></p>
<p><s> § 43. </s> <s> Hääleõigus </s></p>
<p><s> Igal ühistu liikmel on üks hääl . </s></p>
<p><s> § 44. </s> <s> Hääleõiguse piiramine </s></p>
<p><s> Ühistu liige ei või hääletada , kui otsustatakse tema vabastamist kohustusest või vastutusest , tema vastu nõude esitamist või tema ja ühistu vahel tehingu tegemist ja selles tehingus ühistu esindaja määramist või tema väljaarvamist ühistust . </s> <s> Esindatuse määramisel selle liikme häält ei arvestata . </s></p>
<p><s> § 45. </s> <s> Liikme esindamine </s></p>
<p><s> ( 1 ) Üldkoosolekul võib ühistu liiget esindada ainult teine ühistu liige . </s> <s> Üks isik ei või esindada üle ühe liikme . </s></p>
<p><s> ( 2 ) Ühistu , milles on üle 100 liikme , võib põhikirjaga ette näha , et üks liige võib esindada rohkem kui ühte , kuid mitte rohkem kui viit liiget . </s></p>
<p><s> ( 3 ) Põhikirjaga võib ette näha , et ühistu liiget võib esindada ainult tema teovõimeline lähikondne . </s></p>
<p><s> ( 4 ) Esindaja volikiri peab olema kirjalik . </s></p>
<p><s> § 46. </s> <s> Üldkoosoleku läbiviimine </s></p>
<p><s> ( 1 ) Üldkoosolek võib vastu võtta otsuseid , kui kohal või esindatud on üle poole ühistu liikmetest , kui põhikirjaga ei ole ette nähtud suurema esindatuse nõuet . </s></p>
<p><s> ( 2 ) Kui üldkoosolekul ei ole kohal või esindatud käesoleva paragrahvi lõikes 1 nimetatud arv liikmeid , kutsub juhatus kolme nädala jooksul , kuid mitte varem kui seitsme päeva pärast , kokku uue koosoleku sama päevakorraga . </s> <s> Uus üldkoosolek on pädev vastu võtma otsuseid , sõltumata koosolekul viibivate või esindatud liikmete arvust . </s></p>
<p><s> § 47. </s> <s> Üldkoosoleku otsus </s></p>
<p><s> ( 1 ) Üldkoosoleku otsus on vastu võetud , kui selle poolt hääletab üle poole üldkoosolekul osalenud või esindatud ühistu liikmetest , kui seaduse või põhikirjaga ei ole ette nähtud suurema häälteenamuse nõuet . </s></p>
<p><s> ( 2 ) Isiku valimisel üldkoosolekul loetakse valituks kandidaat , kes sai teistest enam hääli . </s> <s> Häälte võrdsel jagunemisel heidetakse liisku , kui põhikirjaga ei ole ette nähtud teisiti . </s></p>
<p><s> § 48. </s> <s> Põhikirja muutmise otsustamine </s></p>
<p><s> ( 1 ) Põhikirja muutmise otsus on vastu võetud , kui selle poolt hääletab vähemalt 2/3 üldkoosolekul osalenud või esindatud ühistu liikmetest , kui põhikirjaga ei ole ette nähtud suurema häälteenamuse nõuet . </s></p>
<p><s> ( 2 ) Põhikirja muutmise otsus jõustub vastava kande tegemisel äriregistrisse . </s> <s> Äriregistrile esitatavale avaldusele peab lisama põhikirja muutmise otsustanud üldkoosoleku protokolli ja põhikirja uue teksti . </s></p>
<p><s> ( 3 ) Muudetud põhikirjale kirjutab alla vähemalt üks juhatuse liige või , kui juhatuse liikmed on volitatud esindama ühistut ainult ühiselt , siis kõik ühistut ühiselt esindama õigustatud juhatuse liikmed . </s></p>
<p><s> § 49. </s> <s> Vara vähenemine </s></p>
<p><s> Käesoleva seaduse § 40 lõike 3 punktis 1 nimetatud olukorra tekkimisel peab üldkoosolek otsustama abinõude tarvituselevõtmise osakapitali taastamiseks või ühistu lõpetamise . </s></p>
<p><s> § 50. </s> <s> Liikme kohustuste suurendamine </s></p>
<p><s> ( 1 ) Liikmete isikliku vastutuse või lisasissemaksete kehtestamise või suurendamise otsus on vastu võetud , kui selle poolt hääletab vähemalt 3/4 ühistu liikmetest . </s></p>
<p><s> ( 2 ) Käesoleva paragrahvi lõikes 1 nimetatud otsus ei ole siduv otsuse poolt hääletamata jätnud liikme suhtes , kes esitab ühistust väljaastumise avalduse kolme kuu jooksul otsuse tegemisest arvates . </s> <s> Liikmesus loetakse lõppenuks päevast , mil otsus jõustub . </s> <s> Sellistel asjaoludel ühistust väljaastunud liikmele ei maksta väljaastumisel hüvitust vastavalt käesoleva seaduse §-le 33. </s></p>
<p><s> § 51. </s> <s> Üldkoosoleku protokoll </s></p>
<p><s> ( 1 ) Üldkoosolek protokollitakse . </s> <s> Protokolli kantakse : </s></p>
<p><s> 1 ) ühistu ärinimi ja asukoht ; </s></p>
<p><s> 2 ) koosoleku toimumise aeg ja koht ; </s></p>
<p><s> 3 ) koosoleku juhataja ja protokollija nimed ; </s></p>
<p><s> 4 ) koosoleku päevakord ; </s></p>
<p><s> 5 ) koosolekul vastuvõetud otsused koos hääletamistulemustega ; </s></p>
<p><s> 6 ) koosoleku otsuse suhtes eriarvamusele jäänud liikme nõudel tema eriarvamuse sisu ; </s></p>
<p><s> 7 ) üldkoosolekul olulist tähtsust omavad asjaolud . </s></p>
<p><s> ( 2 ) Üldkoosolekul protokolli lisana koostatakse osalevate liikmete nimekiri , millesse kantakse üldkoosolekul osalevate liikmete nimi , esindaja puhul ka tema nimi . </s> <s> Nimekirjale kirjutavad alla koosoleku juhataja ja protokollija , samuti iga üldkoosolekul osalenud liige või tema esindaja . </s></p>
<p><s> ( 3 ) Üldkoosoleku protokollile lisatakse koosolekule esitatud kirjalikud ettepanekud ja avaldused , koosolekul osalenud liikmete nimekiri ja esindajate volikirjad . </s> <s> Protokollile kirjutavad alla koosoleku juhataja ja protokollija . </s> <s> Eriarvamusele kirjutab alla selle esitanud isik . </s></p>
<p><s> ( 4 ) Pärast seitsme päeva möödumist üldkoosoleku lõppemisest peab protokoll olema liikmetele kättesaadav . </s> <s> Liikmel on õigus saada ühistu kulul üldkoosoleku protokolli või selle osa ärakirja . </s></p>
<p><s> ( 5 ) Üldkoosoleku protokollid koos koosolekul osalenud liikmete nimekirjaga ja koosoleku toimumise teadetega säilitatakse ühistu asukohas . </s></p>
<p><s> ( 6 ) Üldkoosoleku protokoll peab olema notariaalselt tõestatud , kui üldkoosoleku otsus on nõukogu liikme valimise või tagasikutsumise aluseks või nõukogu kohta põhikirjas muudatuse tegemise aluseks . </s></p>
<p><s> § 52. </s> <s> Üldkoosoleku otsuse vaidlustamine </s></p>
<p><s> Kohus võib ühistu liikme , juhatuse või nõukogu liikme nõudel tunnistada kehtetuks seaduse või põhikirjaga vastuolus oleva üldkoosoleku otsuse , kui nõue on esitatud kolme kuu jooksul otsuse vastuvõtmisest arvates . </s></p>
<p><s> § 53. </s> <s> Otsuse tegemine üldkoosolekut kokku kutsumata </s></p>
<p><s> Kui ühistul on üle 200 liikme või enamus liikmetest on ühistud , võib põhikirjaga ette näha otsuse tegemise üldkoosolekut kokku kutsumata . </s> <s> Sellisel juhul kohaldatakse vastavalt äriseadustiku sätteid osaühingu osanike otsuse tegemise kohta koosolekut kokku kutsumata . </s></p>
<p><s> § 54. </s> <s> Volinike koosolek </s></p>
<p><s> ( 1 ) Kui ühistul on üle 200 liikme , võib põhikirjaga ette näha , et üldkoosoleku pädevus antakse täielikult või osaliselt üle volinike koosolekule . </s> <s> Ühistul peab olema vähemalt 20 volinikku . </s></p>
<p><s> ( 2 ) Volinike koosoleku kokkukutsumise kord , korraldus ning volinike valimise kord määratakse põhikirjaga . </s> <s> Ühe voliniku võib valida mitte enam kui 50 liikme kohta . </s></p>
<p><s> ( 3 ) Volinikuks võib valida ühistu liikme . </s></p>
<p><s> ( 4 ) Kui põhikirjaga ei ole sätestatud teisiti , on igal volinikul üks hääl . </s></p>
<p><s> ( 5 ) Muus osas kohaldatakse volinike koosolekule üldkoosoleku sätteid . </s></p>
<p><s> § 55. </s> <s> Juhatus </s></p>
<p><s> ( 1 ) Juhatus on ühistu juhtimisorgan , mis esindab ja juhib ühistut . </s></p>
<p><s> ( 2 ) Juhatusel võib olla üks liige ( juhataja ) või mitu liiget . </s> <s> Juhatuse liikmete arv määratakse põhikirjaga . </s> <s> Juhatuse liige ei pea olema ühistu liige . </s> <s> Juhatuse liige peab olema teovõimeline füüsiline isik . </s> <s> Vähemalt pooled juhatuse liikmed peavad olema isikud , kelle elukoht on Eestis . </s></p>
<p><s> ( 3 ) Juhatuse liikmeks ei või olla nõukogu liige , pankrotivõlgnik ega muu isik , kellelt on seaduse alusel ära võetud õigus olla ettevõtja . </s> <s> Põhikirjas võib ette näha muid isikuid , kes ei või olla juhatuse liikmeks . </s></p>
<p><s> ( 4 ) Kui ühistul on nõukogu , peab juhatus juhtimisel kinni pidama nõukogu seaduslikest korraldustest . </s> <s> Tehinguid , mis väljuvad igapäevase majandustegevuse raamest , võib juhatus teha ainult nõukogu nõusolekul . </s> <s> See piirang ei kehti kolmandate isikute suhtes . </s></p>
<p><s> ( 5 ) Kui ühistul on nõukogu , peab juhatus esitama nõukogule vähemalt kord nelja kuu jooksul ülevaate ühistu majandustegevusest ja majanduslikust olukorrast , samuti teatama kohe ühistu majandusliku seisundi olulisest halvenemisest ja muudest ühistu majandustegevusega seotud olulistest asjaoludest . </s></p>
<p><s> § 56. </s> <s> Juhatuse esimees </s></p>
<p><s> ( 1 ) Kui juhatusel on üle kahe liikme , valivad juhatuse liikmed endi hulgast juhatuse esimehe , kes korraldab juhatuse tegevust . </s></p>
<p><s> ( 2 ) Kui ühistul on nõukogu , võib ühistu põhikirjas ette näha , et juhatuse esimehe määrab nõukogu . </s></p>
<p><s> § 57. </s> <s> Juhatuse liikme tasu </s></p>
<p><s> Juhatuse liikmele võib maksta tema ülesannetele ja ühistu majanduslikule olukorrale vastavat tasu , mille suurus ja maksmise kord määratakse üldkoosoleku otsusega , nõukogu olemasolu korral aga nõukogu otsusega . </s></p>
<p><s> § 58. </s> <s> Juhatuse esindusõigus </s></p>
<p><s> ( 1 ) Ühistut võib kõigis õigustoimingutes esindada iga juhatuse liige , kui põhikirjaga ei ole ette nähtud , et juhatuse liikmed esindavad ühistut mitmekesi või ühiselt . </s> <s> Kolmandate isikute suhtes kehtib ühine esindus ainult siis , kui see on äriregistrisse kantud . </s></p>
<p><s> ( 2 ) Juhatuse õigust esindada ühistut võib piirata põhikirjaga , samuti nõukogu või üldkoosoleku otsusega . </s> <s> Esindusõiguse piiramine ei kehti kolmandate isikute suhtes . </s></p>
<p><s> § 59. </s> <s> Raamatupidamine </s></p>
<p><s> Juhatus korraldab ühistu raamatupidamist . </s></p>
<p><s> § 60. </s> <s> Juhatuse liikmete valimine </s></p>
<p><s> ( 1 ) Juhatuse liikmed valib ja kutsub tagasi üldkoosolek . </s> <s> Kui ühistul on nõukogu , valib ja kutsub juhatuse liikmed tagasi nõukogu . </s> <s> Juhatuse liikme volituse lõppemise või uue juhatuse liikme äriregistrisse kandmise avaldusele tuleb lisada nõukogu otsus ja koosoleku protokoll , nõukogu puudumise korral üldkoosoleku protokoll . </s> <s> Juhatuse liikme valimiseks on vajalik tema kirjalik nõusolek , mis tuleb samuti lisada registripidajale esitatavale juhatuse liikme äriregistrisse kandmise avaldusele . </s></p>
<p><s> ( 2 ) Juhatuse liige valitakse kolmeks aastaks , kui põhikirjas ei ole ette nähtud lühemat tähtaega . </s></p>
<p><s> ( 3 ) Volituste tähtaja möödumisel võib sama isiku juhatuse liikmeks tagasi valida , kui põhikirjaga ei ole ette nähtud teisiti . </s></p>
<p><s> § 61. </s> <s> Juhatuse liikmete tagasikutsumine </s></p>
<p><s> ( 1 ) Üldkoosoleku otsusega võib juhatuse liikme tagasi kutsuda põhjusest sõltumata . </s> <s> Kui ühistul on nõukogu , võib juhatuse liikme tagasi kutsuda nõukogu . </s> <s> Juhatuse liikmega sõlmitud lepingust tulenevad õigused ja kohustused lõpevad vastavalt lepingule . </s></p>
<p><s> ( 2 ) Kui ühistul ei ole nõukogu , võib vähemalt 1/10 ühistu liikmetest või vähemalt kolm liiget , kui ühistus on alla 30 liikme , mõjuval põhjusel nõuda juhatuse liikme tagasikutsumist kohtu poolt . </s></p>
<p><s> ( 3 ) Mõjuval põhjusel võib väljalangenud juhatuse liikme asemele uue liikme määrata kohus nõukogu liikme , ühistu liikme või muu huvitatud isiku nõudel . </s> <s> Kohtu poolt määratud juhatuse liikme volitused kestavad kuni uue juhatuse liikme määramiseni üldkoosoleku või nõukogu poolt . </s></p>
<p><s> § 62. </s> <s> Konkurentsikeeld </s></p>
<p><s> ( 1 ) Juhatuse liige ei või üldkoosoleku nõusolekuta , nõukogu olemasolu korral aga nõukogu nõusolekuta : </s></p>
<p><s> 1 ) olla füüsilisest isikust ettevõtja ühistu tegevusalal ; </s></p>
<p><s> 2 ) olla ühistu tegevusalal tegutseva täisühingu osanik või usaldusühingu täisosanik ; </s></p>
<p><s> 3 ) olla ühistu tegevusalal tegutseva äriühingu juhtimisorgani liige , välja arvatud juhul , kui on tegemist ühte kontserni kuuluvate ühingutega . </s></p>
<p><s> ( 2 ) Kui juhatuse liikme tegevus on vastuolus käesoleva paragrahvi lõikes 1 sätestatuga , võib ühistu nõuda juhatuse liikmelt keelatud tegevuse lõpetamist . </s> <s> See ei välista muid nõudeid juhatuse liikme vastu . </s></p>
<p><s> ( 3 ) Keelatud tegevuse lõpetamise nõude aegumistähtaeg on kolm kuud päevast , mil ühistu sai teada konkurentsikeelu rikkumisest , kuid mitte pikem kui kolm aastat konkurentsikeelu rikkumisest . </s></p>
<p><s> § 63. </s> <s> Ärisaladuse tagamine </s></p>
<p><s> ( 1 ) Juhatuse liige peab hoidma ühistu ärisaladust . </s></p>
<p><s> ( 2 ) Ühistu ei või esitada käesoleva paragrahvi lõikes 1 nimetatud kohustuse rikkumisest tulenevat nõuet , kui juhatuse liige tegutses kooskõlas üldkoosoleku või nõukogu seadusliku otsusega . </s></p>
<p><s> § 64. </s> <s> Nõukogu </s></p>
<p><s> ( 1 ) Ühistul peab olema nõukogu , kui ühistul on üle 200 liikme või kui osakapital on üle 400 000 krooni või kui see on ette nähtud põhikirjaga . </s></p>
<p><s> ( 2 ) Nõukogu pädevusele ja tegevusele kohaldatakse vastavalt äriseadustikus aktsiaseltsi nõukogu kohta sätestatut , kui seadusega ei ole sätestatud teisiti . </s></p>
<p><s> § 65. </s> <s> Audiitor ja revident </s></p>
<p><s> ( 1 ) Ühistul peab olema audiitor , kui ühistu osakapital on üle 400 000 krooni või kui see on ette nähtud seaduse või põhikirjaga . </s></p>
<p><s> ( 2 ) Kui ühistul ei ole audiitorit , peab üldkoosolek valima majandustegevuse kontrollimiseks ühe või mitu revidenti . </s></p>
<p><s> § 66. </s> <s> Audiitori nimetamine ja ülesanded </s></p>
<p><s> ( 1 ) Audiitorite arvu määrab ja audiitori nimetab üldkoosolek , kes määrab ka audiitori tasustamise korra . </s> <s> Audiitori nimetamiseks on vajalik tema kirjalik nõusolek . </s></p>
<p><s> ( 2 ) Audiitoriks võib olla isik , kellele on see õigus seaduse alusel antud . </s></p>
<p><s> ( 3 ) Juhatus esitab äriregistrile audiitorite nimekirja , milles peavad olema märgitud audiitorite nimed , isikukoodid ja elukohad ning nende audiitoritegevuse õiguslik alus . </s> <s> Audiitorite vahetumisel esitab juhatus viie päeva jooksul äriregistrile audiitorite uue nimekirja . </s> <s> Äriregistrile esitatavale audiitorite nimekirjale tuleb lisada käesoleva paragrahvi lõikes 1 nimetatud audiitori nõusolek . </s></p>
<p><s> ( 4 ) Mõjuval põhjusel võib väljalangenud audiitori asemele määrata audiitori kohus juhatuse või nõukogu liikme , ühistu liikme või muu huvitatud isiku nõudel . </s> <s> Kohtu poolt määratud audiitori volitused kestavad kuni uue audiitori valimiseni üldkoosoleku poolt . </s> <s> Kohus määrab ka tema poolt määratud audiitori tasustamise korra ja tasu suuruse . </s></p>
<p><s> ( 5 ) Audiitori võib nimetada ühekordse audiitorkontrolli tegemiseks või kindlaks tähtajaks . </s></p>
<p><s> ( 6 ) Audiitor peab lisaks auditi läbiviimisele kontrollima ühistu juhtimist ja liikmete nimekirja pidamise õigsust ning andma selle kohta arvamuse . </s></p>
<p><s> § 67. </s> <s> Revidendi nimetamine </s></p>
<p><s> ( 1 ) Revidentide arvu määrab ja revidendi nimetab üldkoosolek , kes määrab ka revidendi tasustamise korra . </s> <s> Revidendi nimetamiseks on vajalik tema kirjalik nõusolek . </s></p>
<p><s> ( 2 ) Juhatus esitab äriregistrile revidentide nimekirja , milles peavad olema märgitud revidentide nimed , isikukoodid ja elukohad . </s> <s> Revidentide vahetumisel esitab juhatus viie päeva jooksul äriregistrile revidentide uue nimekirja . </s> <s> Äriregistrile esitatavale revidentide nimekirjale tuleb lisada käesoleva paragrahvi lõikes 1 nimetatud revidendi nõusolek . </s></p>
<p><s> ( 3 ) Revidendiks võib olla teovõimeline füüsiline isik , kellel on selleks piisavad majandus- ja õigusalased teadmised . </s> <s> Revidendiks ei või olla ühistu liige , juhatuse liige , nõukogu liige , pankrotivõlgnik või muu isik , kellelt on seaduse alusel ära võetud õigus olla ettevõtja . </s></p>
<p><s> ( 4 ) Revidendi võib nimetada üheks majandusaastaks või pikemaks tähtajaks , kuid mitte kauemaks kui kolmeks aastaks . </s></p>
<p><s> § 68. </s> <s> Revidendi ülesanded </s></p>
<p><s> ( 1 ) Revident kontrollib , kas majandusaasta aruanne vastab raamatupidamisele ja kajastab ühistu majandustegevust ja finantsseisu õigesti ja õiglaselt , samuti ühistu juhtimist ja liikmete nimekirja pidamise õigsust . </s></p>
<p><s> ( 2 ) Revidendil on õigus tutvuda ühistu kõigi dokumentidega . </s> <s> Juhatus peab andma revidendile teavet ühistu tegevuse ja muude andmete kohta . </s></p>
<p><s> § 69. </s> <s> Revidendi aruanne </s></p>
<p><s> ( 1 ) Kontrolli tulemuste kohta koostab revident aruande ja esitab selle üldkoosolekule . </s></p>
<p><s> ( 2 ) Iga revidendi avastatud juhtimisviga , samuti põhikirja või seaduse nõuete rikkumine tuleb teha teatavaks nõukogule , kui ühistul ei ole nõukogu , siis üldkoosolekule . </s> <s> Nõukogu juhtimisviga , samuti põhikirja või seaduse nõuete rikkumine nõukogu poolt tuleb teatavaks teha üldkoosolekule . </s></p>
<p><s> § 70. </s> <s> Ärisaladuse hoidmine </s></p>
<p><s> ( 1 ) Revident peab hoidma ühistu ärisaladust . </s></p>
<p><s> ( 2 ) Ühistu ei või esitada käesoleva paragrahvi lõikes 1 nimetatud kohustuse rikkumisest tulenevat nõuet , kui revident tegutses kooskõlas üldkoosoleku või nõukogu seadusliku otsusega . </s></p>
<p><s> § 71. </s> <s> Erikontroll </s></p>
<p><s> ( 1 ) Vähemalt 1/10 ühistu liikmetest või vähemalt kolm liiget , kui ühistus on alla 30 liikme , võivad nõuda ühistu juhtimise või varalise seisundiga seotud küsimustes erikontrolli korraldamise otsustamist ja erikontrolli tegija määramist üldkoosoleku poolt . </s></p>
<p><s> ( 2 ) Kui üldkoosolek erikontrolli korraldamist ei otsusta , võib vähemalt 1/4 ühistu liikmetest või vähemalt kolm liiget , kui ühistus on alla 30 liikme , nõuda erikontrolli korraldamise ja erikontrolli tegija määramist kohtu poolt . </s> <s> Kohus otsustab erikontrolli korraldamise ainult mõjuval põhjusel . </s></p>
<p><s> ( 3 ) Erikontrolli tegijad võivad olla audiitorid . </s> <s> Kui erikontrolli tegijad määrab üldkoosolek , kinnitab üldkoosolek ka nende tasustamise korra . </s> <s> Kohtu poolt määratud erikontrolli tegijate tasustamise korra ja tasu suuruse määrab kohus . </s></p>
<p><s> ( 4 ) Juhatuse ja nõukogu liikmed peavad võimaldama erikontrolli tegijatele tutvumist kõigi erikontrolli läbiviimiseks vajalike dokumentidega ning andma vajalikku teavet . </s> <s> Erikontrolli tegijad peavad hoidma ühistu ärisaladust . </s></p>
<p><s> ( 5 ) Erikontrolli tegijad koostavad erikontrolli tulemuste kohta aruande , mis esitatakse üldkoosolekule . </s></p>
<p><s> § 72. </s> <s> Aruannete kinnitamine </s></p>
<p><s> ( 1 ) Pärast majandusaasta lõppu koostab juhatus raamatupidamise aastaaruande ja tegevusaruande raamatupidamise seaduses ( RT I 1994 , 48 , 790 ; 1995 , 26-28 , 355 ; 92 , 1604 ; 1996 , 40 , 773 ; 42 , 811 ; 49 , 953 ; 1998 , 59 , 941 ; 1999 , 55 , 584 ; 101 , 903 ; 2001 , 87 , 527 ) sätestatud korras . </s></p>
<p><s> ( 2 ) Juhatus esitab raamatupidamise aastaaruande , tegevusaruande ja kasumi jaotamise ettepaneku ( majandusaasta aruande ) üldkoosolekule . </s> <s> Aruannetele tuleb lisada revidendi arvamus või audiitori järeldusotsus . </s> <s> Kui ühistul on nõukogu , peab lisama ka nõukogu aruande . </s></p>
<p><s> ( 3 ) Juhatus esitab kinnitatud majandusaasta aruande äriregistrile mitte hiljem kui kuus kuud majandusaasta lõpust . </s></p>
<p><s> ( 4 ) Põhikirjaga võib ette näha vahearuannete koostamise ja üldkoosolekule esitamise kohustuse . </s></p>
<p><s> 5. peatükk </s></p>
<p><s> Ühistu lõpetamine </s></p>
<p><s> § 73. </s> <s> Ühistu lõpetamise alused </s></p>
<p><s> Ühistu loetakse lõpetatuks : </s></p>
<p><s> 1 ) üldkoosoleku otsusega ; </s></p>
<p><s> 2 ) kohtuotsusega ; </s></p>
<p><s> 3 ) tähtaja möödumisel , kui ühistu oli tähtajaline ; </s></p>
<p><s> 4 ) teistel seaduse või põhikirjaga ettenähtud alustel . </s></p>
<p><s> § 74. </s> <s> Lõpetamine liikmete puudumisel </s></p>
<p><s> Üldkoosolek peab otsustama ühistu lõpetamise , kui ühistu liikmete arv on kuue kuu jooksul olnud väiksem käesoleva seaduse §-s 4 sätestatust . </s></p>
<p><s> § 75. </s> <s> Ühistu lõpetamise otsuse vastuvõtmine </s></p>
<p><s> ( 1 ) Lõpetamisotsus on vastu võetud , kui selle poolt hääletab vähemalt 3/4 üldkoosolekul osalenud liikmetest , kui põhikirjaga ei ole ette nähtud suurema häälteenamuse nõuet . </s></p>
<p><s> ( 2 ) Juhatus peab esitama lõpetamist otsustavale üldkoosolekule eelmise majandusaasta aruande ja ülevaate ühistu käesoleva aasta majandustegevusest . </s></p>
<p><s> ( 3 ) Majandustegevuse ülevaates peab näitama , millise tähtaja jooksul saab ühistu rahuldada võlausaldajate nõuded . </s></p>
<p><s> § 76. </s> <s> Sundlõpetamine </s></p>
<p><s> ( 1 ) Ühistu lõpetatakse kohtuotsusega , kui : </s></p>
<p><s> 1 ) üldkoosolek ei ole lõpetamisotsust vastu võtnud , kui selle vastuvõtmine oli seaduse või põhikirja alusel kohustuslik , kui üldkoosolek ei ole otsustanud ühistu lõpetamist käesoleva seaduse §-s 74 sätestatud juhul või kui üldkoosolek ei ole teinud käesoleva seaduse §-s 49 sätestatud otsuseid ; </s></p>
<p><s> 2 ) juhatuse volituste tähtaeg on lõppenud rohkem kui kaks aastat tagasi ja uut juhatust ei ole valitud ; </s></p>
<p><s> 3 ) muudel seadusega sätestatud juhtudel . </s></p>
<p><s> ( 2 ) Ühistu sundlõpetamise nõude võib esitada juhatus , nõukogu , juhatuse liige , nõukogu liige , ühistu liige , samuti teised seadusega nimetatud isikud . </s></p>
<p><s> ( 3 ) Enne ühistu sundlõpetamise otsuse tegemist võib kohus määrata tähtaja sundlõpetamise aluseks olevate asjaolude kõrvaldamiseks . </s></p>
<p><s> § 77. </s> <s> Ühistu lõpetamise avaldus </s></p>
<p><s> ( 1 ) Ühistu lõpetamise kandmiseks äriregistrisse esitab juhatus avalduse . </s> <s> Avaldusele lisatakse lõpetamisotsus ja üldkoosoleku protokoll . </s></p>
<p><s> ( 2 ) Kui ühistu lõpetatakse kohtuotsuse alusel , saadab kohus otsuse äriregistrile kande tegemiseks . </s></p>
<p><s> § 78. </s> <s> Likvideerimine </s></p>
<p><s> Lõpetamisel ühistu likvideeritakse , kui seadusega ei ole sätestatud teisiti . </s></p>
<p><s> § 79. </s> <s> Likvideerijate määramine </s></p>
<p><s> ( 1 ) Ühistu likvideerijateks on juhatuse liikmed , kui põhikirjas , üldkoosoleku otsusega ega kohtuotsusega ei ole ette nähtud teisiti . </s> <s> Likvideerija peab olema teovõimeline füüsiline isik . </s></p>
<p><s> ( 2 ) Vähemalt pooled likvideerijad peavad olema isikud , kelle elukoht on Eestis . </s></p>
<p><s> ( 3 ) Kohus määrab likvideerijad sundlõpetamise korral , samuti juhul , kui seda nõuab vähemalt 1/10 liikmetest või vähemalt kolm liiget , kui ühistus on alla 30 liikme . </s> <s> Kohus määrab ka likvideerijate tasustamise korra ja tasu suuruse . </s></p>
<p><s> § 80. </s> <s> Likvideerijate tagasikutsumine </s></p>
<p><s> ( 1 ) Üldkoosoleku otsusega määratud likvideerija võib üldkoosoleku otsusega igal ajal tagasi kutsuda . </s></p>
<p><s> ( 2 ) Liikme või muu huvitatud isiku nõudel võib kohus likvideerija mõjuval põhjusel tagasi kutsuda . </s> <s> Sel juhul nimetab kohus uue likvideerija . </s></p>
<p><s> § 81. </s> <s> Likvideerija kanne </s></p>
<p><s> ( 1 ) Likvideerijate kandmiseks äriregistrisse esitab juhatus avalduse . </s> <s> Avaldusele lisatakse likvideerijate avalikult tõestatud allkirjanäidised . </s></p>
<p><s> ( 2 ) Kui likvideerija nimetatakse kohtuotsusega , saadab kohus otsuse äriregistrile kande tegemiseks . </s></p>
<p><s> ( 3 ) Äriregistrisse kantakse likvideerijate nimed , elukohad ja isikukoodid . </s></p>
<p><s> § 82. </s> <s> Likvideerijate õigused ja kohustused </s></p>
<p><s> ( 1 ) Likvideerijatel on juhatuse ja nõukogu õigused ja kohustused , mis ei ole vastuolus likvideerimise eesmärgiga . </s></p>
<p><s> ( 2 ) Likvideerijad lõpetavad ühistu tegevuse , nõuavad sisse võlad , müüvad vara ja rahuldavad võlausaldajate nõuded . </s></p>
<p><s> ( 3 ) Likvideerijad võivad teha ainult neid tehinguid , mis on vajalikud ühistu likvideerimiseks . </s> <s> Kolmandate isikute suhtes on likvideerijate esindusõigus piiramatu . </s></p>
<p><s> ( 4 ) Kui ühistul on mitu likvideerijat , on neil õigus esineda ühistu nimel ainult ühiselt . </s> <s> Likvideerijad võivad volitada ühte või mitut enda hulgast teatud tehingute tegemiseks või teatud liiki tegevuseks . </s></p>
<p><s> ( 5 ) Likvideerimismenetluses peab ühistu ärinimele lisama märkuse “ likvideerimisel ” . </s></p>
<p><s> § 83. </s> <s> Pankrotiavalduse esitamine </s></p>
<p><s> Kui likvideeritav ühistu on maksejõuetu pankrotiseaduse ( RT 1992 , 31 , 403 ; RT I 1997 , 18 , 302 ; 1998 , 2 , 46 ; 36/37 , 552 ; 1999 , 10 , 155 ; 2000 , 13 , 93 ; 54 , 353 ; 2001 , 56 , 336 ; 82 , 488 ; 93 , 565 ) mõttes , peavad likvideerijad esitama ühistu pankrotiavalduse . </s></p>
<p><s> § 84. </s> <s> Likvideerimise alustamise bilanss </s></p>
<p><s> Likvideerimise alustamisel koostavad likvideerijad bilansi . </s></p>
<p><s> § 85. </s> <s> Võlausaldajatele teatamine </s></p>
<p><s> ( 1 ) Likvideerijad avaldavad viivitamata teate ühistu likvideerimismenetlusest ametlikus väljaandes Ametlikud Teadaanded . </s></p>
<p><s> ( 2 ) Teada olevatele võlausaldajatele peavad likvideerijad viivitamata saatma likvideerimisteate . </s></p>
<p><s> ( 3 ) Likvideerimisteates tuleb märkida , et võlausaldajad esitaksid oma nõuded nelja kuu jooksul viimase teate avaldamisest arvates . </s></p>
<p><s> § 86. </s> <s> Nõuete esitamine </s></p>
<p><s> Võlausaldajad peavad teatama likvideerijatele nelja kuu jooksul viimase teate avaldamisest arvates kõigist oma nõuetest ühistu vastu . </s> <s> Teates märgitakse nõude sisu , alus ja suurus ning sellele lisatakse nõuet tõendavad dokumendid või nende ärakirjad . </s></p>
<p><s> § 87. </s> <s> Nõuete rahuldamine </s></p>
<p><s> ( 1 ) Kui teada olev võlausaldaja ei ole nõuet esitanud , deponeeritakse temale kuuluv raha või asi . </s></p>
<p><s> ( 2 ) Kui võlausaldaja nõude täitmise tähtpäev ei ole saabunud ja võlausaldaja ei võta täitmist vastu , deponeeritakse temale kuuluv raha . </s></p>
<p><s> § 88. </s> <s> Lõppbilanss </s></p>
<p><s> ( 1 ) Pärast kõigi võlausaldajate nõuete rahuldamist ja vajalikku deponeerimist koostavad likvideerijad lõppbilansi ja likvideerimisel järelejäänud vara jaotusplaani . </s></p>
<p><s> ( 2 ) Lõppbilanssi ja vara jaotusplaani peab kontrollima audiitor , kui ühistu majandusaasta aruandele on audiitorkontroll ette nähtud seaduse või põhikirjaga . </s> <s> Kui ühistul ei ole audiitorit , kontrollib lõppbilanssi ja vara jaotusplaani revident . </s></p>
<p><s> ( 3 ) Likvideerijad peavad lõppbilansi ja vara jaotusplaani esitama ühistu asukohas tutvumiseks kõigile liikmetele ja sellest liikmetele teatama . </s></p>
<p><s> ( 4 ) Kui bilansi või vara jaotusplaani koostamisel ei ole järgitud seaduse või põhikirja sätteid või üldkoosoleku otsuseid , võib kohus kahe kuu jooksul bilansi ja vara jaotusplaani liikmetele tutvumiseks esitamisest huvitatud isiku avalduse alusel otsustada uue bilansi või vara jaotusplaani koostamise või täiendava likvideerimise . </s></p>
<p><s> § 89. </s> <s> Vara jaotamine </s></p>
<p><s> ( 1 ) Pärast võlausaldajate kõigi nõuete rahuldamist ja vajalikku deponeerimist tagastatakse osanikele nende tasutud osamaksud . </s> <s> Vara , mis jääb alles pärast osamaksude tagastamist , jaotatakse liikmete vahel likvideerijate poolt koostatud vara jaotusplaani kohaselt vastavalt nende osamaksu suurusele , kui põhikirjaga ei ole ette nähtud teisiti . </s></p>
<p><s> ( 2 ) Vara võib välja jagada kuue kuu möödumisel viimase likvideerimisteate avaldamisest ja kahe kuu möödumisel lõppbilansi ja vara jaotusplaani liikmetele tutvumiseks esitamisest , kui bilanssi ega vara jaotusplaani ei ole kohtus vaidlustatud või on hagi tagasi lükatud . </s></p>
<p><s> ( 3 ) Kohus võib lubada teha liikmetele väljamakseid enne kuue kuu möödumist likvideerimisteate avaldamisest , kui sellega ei kahjustata võlausaldajate huve . </s></p>
<p><s> ( 4 ) Väljamaksed tehakse rahas , kui põhikirjaga ei ole ette nähtud teisiti . </s></p>
<p><s> ( 5 ) Likvideerijad ei pea vara müüma , kui see ei ole vajalik võlausaldajate nõuete rahuldamiseks ning kui üldkoosolek nii otsustab . </s></p>
<p><s> § 90. </s> <s> Vara üleandmine kohalikule omavalitsusele </s></p>
<p><s> ( 1 ) Põhikirjaga võib ette näha , et ühistu lõpetamisel antakse ühistu vara üle kohalikule omavalitsusele ühistegevuse jätkamiseks või muudes avalikes huvides kasutamiseks . </s> <s> Sellisel juhul võib üldkoosolek otsustada ühistu lõpetamise likvideerimismenetluseta . </s></p>
<p><s> ( 2 ) Vara vastuvõtmise peab kohaliku omavalitsuse volikogu otsustama enne ühistu lõpetamise otsustamist . </s></p>
<p><s> ( 3 ) Ühistu lõpetamise kandmisel äriregistrisse loetakse ühistu vara üle läinuks kohalikule omavalitsusele . </s></p>
<p><s> § 91. </s> <s> Liikmete vastutus ühistu likvideerimisel </s></p>
<p><s> Kui ühistu varast ei piisa võlausaldajate nõuete rahuldamiseks ja põhikirjaga on ette nähtud ühistu liikmete täielik isiklik vastutus või lisavastutus , vastutavad ühistu liikmed ühistu kohustuste eest vastavalt oma osamaksu suurusele , kui põhikirjaga ei ole ette nähtud teisiti . </s></p>
<p><s> § 92. </s> <s> Lõpetatud ühistu tegevuse jätkamine </s></p>
<p><s> ( 1 ) Kui ühistu lõpetamine on ette nähtud põhikirjaga või kui seda otsustab üldkoosolek , võib üldkoosolek kuni vara jagamise alustamiseni otsustada ühistu tegevuse jätkamise või ühistu ühinemise , jagunemise või ümberkujundamise . </s> <s> Tegevuse jätkamise otsus on vastu võetud , kui selle poolt hääletab vähemalt 2/3 koosolekul osalenud liikmetest , kui põhikirjaga ei ole ette nähtud suurema häälteenamuse nõuet . </s></p>
<p><s> ( 2 ) Kui otsustatakse tegevuse jätkamine , tuleb sama otsusega määrata uued juhatuse , ja kui ühistul on nõukogu , siis ka nõukogu liikmed . </s></p>
<p><s> ( 3 ) Likvideerijad peavad esitama avalduse tegevuse jätkamise kohta äriregistrisse kandmiseks . </s> <s> Jätkamise otsus jõustub selle äriregistrisse kandmisest . </s></p>
<p><s> § 93. </s> <s> Äriregistrist kustutamine ja täiendav likvideerimine </s></p>
<p><s> ( 1 ) Pärast likvideerimise lõpetamist , kuid mitte varem kui kuue kuu möödumisel viimase likvideerimisteate avaldamisest ja kolme kuu möödumisel lõppbilansi ja vara jaotusplaani liikmetele tutvumiseks esitamisest , esitavad likvideerijad avalduse ühistu kustutamiseks äriregistrist . </s> <s> Avaldusele lisatakse lõppbilanss ja vara jaotusplaan . </s> <s> Avalduses peavad likvideerijad kinnitama , et lõppbilanssi ega vara jaotusplaani kohtus vaidlustatud ei ole või on hagi tagasi lükatud ning et ühistu võlausaldajate nõuded on rahuldatud või selleks vajalik deponeeritud . </s></p>
<p><s> ( 2 ) Kui pärast ühistu äriregistrist kustutamist selgub , et on vajalikud täiendavad likvideerimisabinõud , ennistab kohus huvitatud isiku nõudel vanade likvideerijate õigused või määrab uued likvideerijad . </s></p>
<p><s> § 94. </s> <s> Dokumentide säilitamine </s></p>
<p><s> ( 1 ) Ühistu dokumendid annavad likvideerijad hoiule ühele likvideerijale või arhiivile . </s> <s> Kui likvideerijad dokumentide hoidjat määranud ei ole , määrab selle kohus . </s></p>
<p><s> ( 2 ) Dokumentide hoidja nimi , elu- või asukoht ja isiku- või registrikood kantakse äriregistrisse likvideerijate avalduse põhjal , kohtu poolt määratud hoidja puhul kohtuotsuse alusel . </s> <s> Dokumentide hoidja vahetumisel teatab üleandja sellest enne üleandmist registripidajale uute andmete registrisse kandmiseks . </s></p>
<p><s> ( 3 ) Ühistu on vastutav oma tegevuse tulemusena loodud või saadud dokumentide säilimise eest seadusega ettenähtud tähtaja jooksul . </s> <s> Ühistu likvideerimisel võib tema säilitamisele kuuluvad dokumendid kokkuleppel arhiiviga üle anda arhiivi . </s> <s> Dokumentide üleandmisel arhiivi läheb vastutus nende säilimise eest arhiivile . </s></p>
<p><s> 6. peatükk </s></p>
<p><s> Seaduse rakendamine </s></p>
<p><s> § 95. </s> <s> Mittetulundusühistutele kohaldatav seadus </s></p>
<p><s> Mittetulundusühistutele kohaldatakse mittetulundusühingute seadust ( RT I 1996 , 42 , 811 ; 1998 , 96 , 1515 ; 1999 , 10 , 155 ; 23 , 355 ; 67 , 658 ; 2000 , 55 , 365 ; 88 , 576 ; 2001 , 56 , 336 ; 93 , 565 ) . </s></p>
<p><s> § 96. </s> <s> Põhikirja , osakapitali suuruse ja liikmete arvu vastavusse viimine </s></p>
<p><s> ( 1 ) Enne käesoleva seaduse jõustumist äriregistrisse kantud ühistud peavad oma põhikirja , osakapitali suuruse ja liikmete arvu viima seadusega vastavusse ja esitama avalduse põhikirja muutmise äriregistrisse kandmiseks ning teated osakapitali suuruse ja liikmete arvu kohta 2003. aasta 1. detsembriks . </s></p>
<p><s> ( 2 ) Käesoleva paragrahvi lõikes 1 nimetatud avalduse esitamist ei maksustata riigilõivuga . </s></p>
<p><s> ( 3 ) Kui ühistu ei täida käesoleva paragrahvi lõikes 1 sätestatut , loetakse ta alates 2003. aasta 1. detsembrist sundlõpetatuks ja talle kohaldatakse äriseadustiku §-s 513 sätestatut . </s></p>
<p><s> § 97. </s> <s> Nimi </s></p>
<p><s> Enne käesoleva seaduse jõustumist asutatud mittetulundusühistud võivad oma nimes sõna “ ühistu ” edasi kasutada . </s> <s> Pärast käesoleva seaduse jõustumist asutatud mittetulundusühingud võivad kasutada oma nimes sõna “ ühistu ” seadusega sätestatud juhul . </s></p>
<p><s> § 98. </s> <s> Äriseadustiku muutmine </s></p>
<p><s> Äriseadustikus tehakse järgmised muudatused : </s></p>
<p><s> 1 ) paragrahvi 433 täiendatakse lausega järgmises sõnastuses : </s></p>
<p><s> “ Kui moodustatakse nõukogu , siis märgitakse ka nõukogu liikmed . ” </s> <s> ; </s></p>
<p><s> 2 ) paragrahvi 472 esimene lause tunnistatakse kehtetuks ; </s></p>
<p><s> 3 ) paragrahvi 477 täiendatakse lausega järgmises sõnastuses : </s></p>
<p><s> “ Kui moodustatakse nõukogu , siis märgitakse ka nõukogu liikmed . ” </s></p>
<p><s> § 99. </s> <s> Eesti Vabariigi ühistuseaduse kehtetuks tunnistamine </s></p>
<p><s> Eesti Vabariigi ühistuseadus ( RT 1992 , 36 , 477 ; RT I 1998 , 95 , 1513 ; 1999 , 10 , 155 ) tunnistatakse kehtetuks . </s></p>
<p><s> § 100. </s> <s> Notari tasu seaduse muutmine </s></p>
<p><s> Notari tasu seaduse ( RT I 1996 , 23 , 456 ; 1998 , 95 , 1512 ; 1999 , 27 , 380 ; 29 , 400 ; 2001 , 56 , 336 ; 93 , 565 ) § 18 lõige 1 muudetakse ja sõnastatakse järgmiselt : </s></p>
<p><s> “ ( 1 ) Osaühingu , aktsiaseltsi või tulundusühistu asutamislepingu või -otsuse tehinguväärtus sisaldab ka asutamislepingu või -otsuse lisana kinnitatud põhikirja tehinguväärtust ning on kavandatav osa- või aktsiakapitali suurus . ” </s></p>
<p><s> § 101. </s> <s> Hoiu-laenuühistu seaduse muutmine </s></p>
<p><s> Hoiu-laenuühistu seaduses ( RT I 1999 , 24 , 357 ) tehakse järgmised muudatused : </s></p>
<p><s> 1 ) paragrahvi 7 lõiget 1 täiendatakse lausega järgmises sõnastuses : </s></p>
<p><s> “ Asutajaid peab olema vähemalt 25. ” ; </s></p>
<p><s> 2 ) paragrahvi 7 lõige 2 muudetakse ja sõnastatakse järgmiselt : </s></p>
<p><s> “ ( 2 ) Asutamislepingus peab lisaks tulundusühistuseaduse § 5 lõikes 2 sätestatud andmetele olema märgitud : </s></p>
<p><s> 1 ) hoiu-laenuühistu tegevuspiirkond ; </s></p>
<p><s> 2 ) asutajate poolt tasutud sisseastumismaksu ja osamaksu jaotus asutajate vahel ; </s></p>
<p><s> 3 ) osamaksu ja sisseastumismaksu suurus , tasumise kord , aeg ja koht ; </s></p>
<p><s> 4 ) kui moodustatakse laenukomitee , selle liikmete nimed ; </s></p>
<p><s> 5 ) revisjonikomisjoni liikmete nimed . ” </s> <s> ; </s></p>
<p><s> 3 ) paragrahvi 7 lõiked 3 ja 4 , §-d 8 ja 9 , § 10 lõike 1 punktid 6-8 ja lõige 2 ning § 12 lõiked 2-5 tunnistatakse kehtetuks ; </s></p>
<p><s> 4 ) paragrahvis 11 asendatakse sõna “ liikmed ” sõnaga “ asutajad ” ; </s></p>
<p><s> 5 ) paragrahvi 14 tekst muudetakse ja sõnastatakse järgmiselt : </s></p>
<p><s> “ Hoiu-laenuühistu äriregistrisse kandmiseks esitab juhatus avalduse , milles näidatakse lisaks tulundusühistuseaduse § 7 lõikes 1 sätestatule osakapitali suurus ja revisjonikomisjoni liikmete nimed , isikukoodid ja elukohad . </s> <s> Avaldusele lisatakse ühistuseaduse § 7 lõikes 1 sätestatule lisaks krediidiasutuse teatis osakapitali sissemaksmise kohta ” ; </s></p>
<p><s> 6 ) paragrahvi 15 punkt 2 tunnistatakse kehtetuks ; </s></p>
<p><s> 7 ) paragrahv 18 muudetakse ja sõnastatakse järgmiselt : </s></p>
<p><s> “ § 18. </s> <s> Hoiu-laenuühistu liikmete arv </s></p>
<p><s> Hoiu-laenuühistul peab olema vähemalt 25 liiget . ” </s> <s> ; </s></p>
<p><s> 8 ) paragrahvi 19 lõikest 1 jäetakse välja sõnad “ ühistu põhikirjas ettenähtud korras ” ; </s></p>
<p><s> 9 ) paragrahvi 19 lõige 3 muudetakse ja sõnastatakse järgmiselt : </s></p>
<p><s> “ ( 3 ) Hoiu-laenuühistu liikmel on õigus anda oma liikmesus üle vaid isikule , kes vastab käesolevas seaduses ja ühistu põhikirjas liikme kohta sätestatud tingimustele . ” </s> <s> ; </s></p>
<p><s> 10 ) paragrahv 21 ja § 24 lõige 4 tunnistatakse kehtetuks ; </s></p>
<p><s> 11 ) paragrahvi 26 lõige 2 muudetakse ja sõnastatakse järgmiselt : </s></p>
<p><s> “ ( 2 ) Kui reservkapitalist ja teistest põhikirjas ettenähtud reservidest kahjumi katmiseks ei piisa ja hoiu-laenuühistu põhikirjaga on ette nähtud liikmete täielik isiklik vastutus või lisavastutus , otsustab üldkoosolek katmata kahjumi jaotamise hoiu-laenuühistu liikmete vahel proportsionaalselt nende lisavastutuse suurusega ja määrab tähtaja , mille jooksul liige on kohustatud tasuma kahjumi katmiseks tema kanda langeva summa ” ; </s></p>
<p><s> 12 ) paragrahvi 32 lõike 1 punktid 2 ja 6 ning lõige 2 , § 33 , § 34 lõige 3 ning § 41 lõiked 2 ja 3 tunnistatakse kehtetuks ; </s></p>
<p><s> 13 ) seaduses asendatakse sõna “ ühistuseadus ” sõnaga “ tulundusühistuseadus ” vastavas käändes . </s></p>
<p><s> § 102. </s> <s> Seaduse jõustumine </s></p>
<p><s> Seadus jõustub 2002. aasta 1. veebruaril . </s></p></div1>
    </body>
  </text>
</TEI>
</teiCorpus>
</teiCorpus>
