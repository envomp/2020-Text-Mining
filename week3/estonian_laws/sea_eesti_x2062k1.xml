<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Kemikaaliseadus ( oktoober 1999 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Kemikaaliseadus ( oktoober 1999 )  </head>
<p><s> Kemikaaliseadus </s></p>
<p><s> Vastu võetud 6. mail 1998. a. </s></p>
<p><s> ( RT I 1998 , 47 , 697 ) , </s></p>
<p><s> jõustunud 7. juunil 1998 , </s></p>
<p><s> muudetud järgmise seadusega : </s></p>
<p><s> 28.04.1999 jõust . </s> <s> 28.05.1999 - RT I 1999 , 45 , 512. </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Seaduse reguleerimisala </s></p>
<p><s> ( 1 ) Käesolev seadus annab õigusliku aluse kemikaali käitlemise korraldamiseks ja kemikaali käitlemisega seotud majandustegevuse piiramiseks ning sätestab käitlemise põhilised ohutusnõuded ja kemikaalist teavitamise korra . </s></p>
<p><s> ( 2 ) Käesoleva seaduse sätteid kohaldatakse ka muu seadusega reguleeritud kemikaali käitlemise valdkondades niivõrd , kuivõrd need ei ole reguleeritud muu seadusega . </s></p>
<p><s> § 2. </s> <s> Kemikaali mõiste </s></p>
<p><s> ( 1 ) Käesolevas seaduses käsitatakse kemikaalina ainet või valmistist , mis on kas looduslik või saadud tootmismenetluse teel . </s></p>
<p><s> ( 2 ) Aine koosneb ühest keemilisest elemendist või on keemiliste elementide ühend . </s></p>
<p><s> ( 3 ) Valmistis on vähemalt kahe aine segu . </s></p>
<p><s> § 3. </s> <s> Kemikaali identifitseerimine </s></p>
<p><s> ( 1 ) Kemikaal identifitseeritakse aine või valmistise nimetuse ja rahvusvaheliselt tunnustatud koodide alusel . </s></p>
<p><s> ( 2 ) Aine nimetus peab iseloomustama selle koostist ja struktuuri . </s></p>
<p><s> ( 3 ) Valmistisele annab nimetuse selle valmistaja või importija . </s></p>
<p><s> ( 4 ) Eestis käideldava kemikaali nimetus peab olema ladinatähestikulises kirjapildis . </s></p>
<p><s> ( 5 ) Rahvusvaheliselt tunnustatud koodid võetakse kasutusele sotsiaalministri määrusega . </s></p>
<p><s> § 4. </s> <s> Kemikaali käitlemine </s></p>
<p><s> Kemikaali käitlemine on kemikaali valmistamine , töötlemine , pakendamine , hoidmine , vedamine , müümine , kasutamine ja kemikaaliga seonduv muu tegevus . </s></p>
<p><s> § 5. </s> <s> Ohtlik kemikaal </s></p>
<p><s> ( 1 ) Ohtlik on kemikaal , mis oma omaduste tõttu võib kahjustada tervist , keskkonda või vara . </s></p>
<p><s> ( 2 ) Ohtlikud kemikaalid klassifitseeritakse vastavalt ohtlikkuse iseloomule ja käitlemisviisile . </s></p>
<p><s> ( 3 ) Ohtliku kemikaali künniskogus on kogus , millest alates see kemikaal ruumiliselt piiritletud alal võib käitlemisel põhjustada inimohvreid või massilise tervisekahjustusega suurõnnetuse . </s></p>
<p><s> ( 4 ) Ohtliku kemikaali käitlemise korraldamisel võetakse aluseks : </s></p>
<p><s> 1 ) käideldavate kemikaalide summaarse ohtlikkuse alammäär ; </s></p>
<p><s> 2 ) käideldavate kemikaalide summaarse ohtlikkuse lubatav määr ; </s></p>
<p><s> 3 ) käitlemiseks lubatud kemikaali piirkogus . </s></p>
<p><s> § 6. </s> <s> Ohtlik ettevõte ja suurõnnetuse ohuga ettevõte </s></p>
<p><s> ( 1 ) Ohtlik on ettevõte , kus kemikaale käideldakse summaarse ohtlikkuse alammäärast suuremas koguses . </s></p>
<p><s> ( 2 ) Ohtlike ettevõtete kategoriseerimisel kehtestatakse käideldavate kemikaalide summaarse ohtlikkuse suurim lubatav määr . </s></p>
<p><s> ( 3 ) Suurõnnetuse ohuga on ettevõte , kus ohtlikke kemikaale käideldakse künniskogusest suuremas koguses . </s></p>
<p><s> ( 4 ) Suurõnnetuse ohuga ettevõttele antakse käitlemiseks lubatud kemikaalide piirkogused , millest suuremat kogust kemikaale ei tohi käidelda . </s></p>
<p><s> § 7. </s> <s> Pädev riigiasutus </s></p>
<p><s> ( 1 ) Vabariigi Valitsus asutab Sotsiaalministeeriumi valitsemisalas Kemikaalide Teabekeskuse . </s></p>
<p><s> ( 2 ) Kemikaalide Teabekeskus on pädev riigiasutus , kelle ülesanded on : </s></p>
<p><s> 1 ) koguda teavet Eestisse sissetoodud või Eestis toodetavate suure või keskmise tootmismahuga , ohtlike või uut ainet sisaldavate kemikaalide kohta ; </s></p>
<p><s> 2 ) hinnata teavitatavast kemikaalist johtuvat riski ning teabe vastavust rahvusvahelistele ja Eesti õigusaktidele , vajaduse korral nõuda täiendavat teavet , teha ettepanekuid riski vähendamiseks ; </s></p>
<p><s> 3 ) teavitada nõusolekust keelustatud ja rangelt piiratud käitlemisega kemikaali sisseveoks , kui see toimub vastavuses rahvusvaheliste ja Eesti õigusaktidega ; </s></p>
<p><s> 4 ) vahetada teavet teiste riikide pädevate riigiasutuste ja rahvusvaheliste organisatsioonidega . </s></p>
<p><s> 5 ) täita Pariisi 1993. aasta 13. jaanuari keemiarelvade väljatöötamise , tootmise , varumise ja kasutamise keelustamise ning nende hävitamise konventsiooni artikli VII lõikes 4 ettenähtud riikliku asutuse kohustusi . </s></p>
<p><s> ( 28.04.1999 jõust . </s> <s> 28.05.1999 - RT I 1999 , 45 , 512 ) </s></p>
<p><s> ( 3 ) Teabe kogumist suurõnnetuse ohuga ettevõtte tegevusele kehtestatud nõuete täitmise kohta ning teabe vahetamist teiste riikide pädevate riigiasutuste ja rahvusvaheliste organisatsioonidega korraldab Päästeamet . </s></p>
<p><s> § 8. </s> <s> Kemikaaliohutuse Komisjon </s></p>
<p><s> ( 1 ) Vabariigi Valitsus moodustab Sotsiaalministeeriumi valitsemisalas valitsusasutuste esindajatest ja teistest asjatundjatest Kemikaaliohutuse Komisjoni . </s></p>
<p><s> ( 2 ) Kemikaaliohutuse Komisjoni ülesanded on : </s></p>
<p><s> 1 ) analüüsida kemikaaliohutuse aktuaalseid probleeme ja teha valitsusasutustele ettepanekuid kemikaalidest johtuva ohu vältimiseks või vähendamiseks ; </s></p>
<p><s> 2 ) teha Vabariigi Valitsusele ettepanekuid kemikaalikäitlust reguleerivate õigusaktide väljatöötamiseks , muutmiseks või täiendamiseks ; </s></p>
<p><s> 3 ) anda eksperdihinnang kemikaaliohutuse või sellega seotud õigusaktide eelnõudele ; </s></p>
<p><s> 4 ) anda valitsusasutustele eksperdiabi ja konsultatsioone kemikaaliohutuse alal ; </s></p>
<p><s> 5 ) teha ettepanekuid kemikaaliohutusalaste uuringute läbiviimiseks , trükiste väljaandmiseks , õppe ja täiendusõppe korraldamiseks ning terminoloogia ühtlustamiseks ; </s></p>
<p><s> 6 ) kavandada ja koordineerida kemikaaliohutuse nõupidamiste korraldamist ; </s></p>
<p><s> 7 ) töötada välja kemikaaliohutuse arengukava . </s></p>
<p><s> 2. peatükk </s></p>
<p><s> Kemikaalikäitluse korraldus </s></p>
<p><s> § 9. </s> <s> Keelustatud ja rangelt piiratud käitlemisega kemikaalide sisse- ja väljaveo ning käitlemise kord </s></p>
<p><s> ( 1 ) Keelustatud ja rangelt piiratud käitlemisega on kemikaalid , mille käitlemine on kas keelatud või on kindlaksmääratud otstarbel , tegevusalal või tähtaja jooksul lubatud . </s></p>
<p><s> ( 2 ) Keelustatud ja rangelt piiratud käitlemisega kemikaalide käitlemise lubatud otstarve , tähtajad ja tegevusalad , nende kemikaalide sisse- ja väljaveo ning käitlemise kord ja käitlemise keeld kehtestatakse Vabariigi Valitsuse määrusega . </s></p>
<p><s> ( 3 ) Keelustatud ja rangelt piiratud käitlemisega kemikaalide nimekirjad kehtestatakse Vabariigi Valitsuse määrusega . </s></p>
<p><s> § 10. </s> <s> Ohtlike kemikaalide identifitseerimine , klassifitseerimine , pakendamine , märgistamine ja arvestamine </s></p>
<p><s> Ohtlike kemikaalide identifitseerimise , klassifitseerimise , pakendamise , märgistamise ja arvestamise kord ohtlikus ettevõttes kehtestatakse sotsiaalministri määrusega . </s></p>
<p><s> § 11. </s> <s> Ohtlike kemikaalide käitlemise korraldus </s></p>
<p><s> ( 1 ) Sotsiaalministri määrusega kehtestatakse : </s></p>
<p><s> 1 ) ohtlike ainete loetelu ; </s></p>
<p><s> 2 ) ohtlike ainete piirnormid töökeskkonnas ; </s></p>
<p><s> 3 ) elanikkonnale ja loodusele ohtlike kemikaalide käitlemise piirangud . </s></p>
<p><s> ( 2 ) Majandusministri määrusega kehtestatakse : </s></p>
<p><s> 1 ) nõuded kemikaali käitlemise seadmele , lähtudes kemikaali ohtlikkusest ja käitlemisviisist ; </s></p>
<p><s> 2 ) ohtlike ettevõtete ohtlikkuse kategooriad ning kemikaalide summaarse ohtlikkuse määra ja alammäära arvutamise juhend ; </s></p>
<p><s> 3 ) ohtliku kemikaali künniskogus ja käitlemise piirkogus suurõnnetuse ohuga ettevõttele . </s></p>
<p><s> ( 3 ) Teede- ja sideministri määrusega kehtestatakse , lähtudes kemikaali ohtlikkusest : </s></p>
<p><s> 1 ) nõuded kemikaali hoiukohale , peale- , maha- ja ümberlaadimiskohale ning teistele kemikaali käitlemiseks vajalikele ehitistele sadamas , autoterminalis , raudteejaamas , lennujaamas ; </s></p>
<p><s> 2 ) nõuded veovahendile ; </s></p>
<p><s> 3 ) tervisele , varale või keskkonnale kemikaalist johtuda võiva kahju vältimist või vähendamist võimaldavad nõuded veose jälgimisele ning veole teedel , veeteedel , õhu kaudu ja posti teel . </s></p>
<p><s> ( 4 ) Siseministri määrusega kehtestatakse : </s></p>
<p><s> 1 ) ohtlikus ettevõttes riskianalüüsi tegemise kord ning õnnetuse ärahoidmise ja õnnetuse korral tegutsemise nõuded ; </s></p>
<p><s> 2 ) suurõnnetuse ohuga ettevõtte teabelehe , ohutusaruande ning hädaolukorra plaanide koostamise ja esitamise kord ; </s></p>
<p><s> 3 ) suurõnnetuse ohuga ettevõtete loetelu . </s></p>
<p><s> § 12. </s> <s> Ohtlike ainete piirnormid looduses </s></p>
<p><s> Ohtlike ainete piirnormid looduses kehtestatakse keskkonnaministri määrusega . </s></p>
<p><s> § 13. </s> <s> Ohtlike kemikaalide käitlemise kitsendused suurõnnetuse ohuga ettevõttes </s></p>
<p><s> ( 1 ) Suurõnnetuse ohuga ettevõttes käitlemiseks lubatud ohtlike kemikaalide piirkoguse määramisel võetakse aluseks : </s></p>
<p><s> 1 ) teabeleht või ohutusaruanne ; </s></p>
<p><s> 2 ) ettevõtte varasem kogemus ohtlike kemikaalide käitlemisel ; </s></p>
<p><s> 3 ) käideldavate kemikaalide ohtlikkus ja ohtude koosmõju võimalus ; </s></p>
<p><s> 4 ) töötajate kvalifikatsiooni tase ; </s></p>
<p><s> 5 ) ettevõtte valmisolek tegutsemiseks suurõnnetuse korral ; </s></p>
<p><s> 6 ) riskianalüüs võimaliku raskeima tagajärjega suurõnnetuse kohta ; </s></p>
<p><s> 7 ) tagatise suurus võimaliku raskeima tagajärjega suurõnnetuse tekitatud kahju hüvitamiseks . </s></p>
<p><s> ( 2 ) Käitlemiseks lubatud ohtlike kemikaalide piirkogused suurõnnetuse ohuga ettevõttes kuuluvad uuesti läbivaatamisele järgmistel asjaoludel : </s></p>
<p><s> 1 ) käesoleva paragrahvi lõike 1 punktide 1 , 4 , 5 ja 7 osas on toimunud olulised muudatused ; </s></p>
<p><s> 2 ) ettevõttes hakatakse kasutama seni arvesse võtmata ohtlikku kemikaali või uut käitlemisviisi ; </s></p>
<p><s> 3 ) ettevõttes kavandatakse ohtliku kemikaali käitlemist üle määratud piirkoguse . </s></p>
<p><s> ( 3 ) Vabariigi Valitsus võib keelustada või piirata suurõnnetuse ohuga või ohtliku ettevõtte tegevust järgmistel asjaoludel : </s></p>
<p><s> 1 ) ettevõtte tegevus tekitab ettenähtava suurõnnetuse ohu ; </s></p>
<p><s> 2 ) järelevalvevolitusi omavad valitsusasutused on esitanud põhjendatud taotluse ; </s></p>
<p><s> 3 ) valla- või linnavolikogu , kelle haldusterritooriumil ohtlik ettevõte asub , on esitanud Siseministeeriumi kaudu põhjendatud taotluse ; </s></p>
<p><s> 4 ) ettevõttes on toimunud ohtliku kemikaaliga seotud suurõnnetus ; </s></p>
<p><s> 5 ) ettevõtja on käesoleva paragrahvi lõike 1 osas esitanud väärandmeid ; </s></p>
<p><s> 6 ) ettevõtja on esitanud Kemikaalide Teabekeskusele väärandmeid käideldavate kemikaalide omaduste ja hulga kohta ; </s></p>
<p><s> 7 ) ettevõtja ei ole esitanud siseministri kehtestatud korrale vastavat teabelehte või ohutusaruannet ja hädaolukorra plaani . </s></p>
<p><s> ( 4 ) Kui suurõnnetuse ärahoidmine nõuab kiiret tegutsemist , on järelevalveasutusel vastavalt oma pädevusele õigus ajutiselt peatada ettevõtte tegevus ning kehtestada keelde ja piiranguid , teavitades sellest viivitamatult Vabariigi Valitsust . </s></p>
<p><s> ( 5 ) Käesoleva paragrahvi lõikes 4 nimetatud tegevuse peatamine , keelud ja piirangud kehtivad kuni vastavasisulise otsuse langetamiseni Vabariigi Valitsuses . </s></p>
<p><s> § 14. </s> <s> Suurõnnetuse ohuga ettevõtte asukoht </s></p>
<p><s> Valla- või linnavolikogu otsustab suurõnnetuse ohuga uue ettevõtte asukoha oma haldusterritooriumil ettevõtja esitatud ohutusaruandest lähtudes . </s></p>
<p><s> § 15. </s> <s> Tingimused kemikaali käitlemiseks </s></p>
<p><s> ( 1 ) Ettevõtja on kohustatud : </s></p>
<p><s> 1 ) kemikaali käitlemisel rakendama vajalikke abinõusid kemikaalidest johtuda võiva kahju vältimiseks , arvestades kemikaali hulka ja ohtlikkust ; </s></p>
<p><s> 2 ) pidama käideldavate kemikaalide arvestust ; </s></p>
<p><s> 3 ) teavitama Kemikaalide Teabekeskust teavitamisele kuuluvast kemikaalist ; </s></p>
<p><s> 4 ) viivitamatult informeerima päästeasutust ja kohalikku omavalitsust reostusest ja õnnetusest ; </s></p>
<p><s> 5 ) tagama ohtlikule ettevõttele ja selle tegevusele kehtestatud nõuete ja piirangute täitmise . </s></p>
<p><s> ( 2 ) Käesoleva paragrahvi lõike 1 punktis 2 nimetatud kemikaalide arvestus peab näitama iga kemikaali liikumist ettevõttes selle soetamisest kuni töötlemiseni , väljastamiseni või kahjutustamiseni . </s> <s> Arvestuse andmed ohtliku kemikaali kohta säilitatakse vähemalt kümme aastat . </s></p>
<p><s> ( 3 ) Teavitamisele kuuluva kemikaali sisseveo- või käitlemisõigus tekib , kui Kemikaalide Teabekeskus on : </s></p>
<p><s> 1 ) andnud importijale üle teabe sisseveo lubatavuse kohta ; </s></p>
<p><s> 2 ) kinnitanud esitatud teabe nõuetekohasust . </s></p>
<p><s> ( 4 ) Ettevõtja teeb riskianalüüsi ja kavandab abinõud ohtlikest kemikaalidest johtuva õnnetuse vältimiseks ja õnnetuse korral tegutsemiseks , lähtudes käesoleva seaduse § 11 lõike 4 alusel kehtestatud õigusaktidest , ning teavitab sellest kohalikku omavalitsust ja päästeasutust . </s></p>
<p><s> ( 5 ) Õnnetuse korral hüvitab ettevõtja tema põhjustatud kahju . </s></p>
<p><s> ( 6 ) Võimaliku kahju hüvitamiseks peab ohtliku ettevõtte omanik kindlustama oma vastutuse kahju eest , mis võib johtuda suurõnnetusest . </s></p>
<p><s> ( 7 ) Tegevuse lõpetamise korral vastutab ettevõtja tema valduses oleva kemikaali ohutuse eest kuni selle üleandmiseni uuele valdajale , kellele laienevad käesoleva seaduse nõuded kemikaali vastuvõtmise hetkest . </s></p>
<p><s> § 16. </s> <s> Kemikaali hoidmise ja omandamise piirang </s></p>
<p><s> ( 1 ) Kui füüsiline isik ei ole registreeritud äriregistrisse ettevõtjana , tohib ta omandada ja hoida vaid jaemüügis olevaid kemikaale . </s></p>
<p><s> ( 2 ) Käesoleva paragrahvi lõikes 1 nimetatud kemikaalide hoidmine ja käitlemine ei tohi põhjustada ohtu hoidjale ja käitlejale , kaasinimestele , varale või keskkonnale . </s></p>
<p><s> ( 3 ) Ohtlike kemikaalide jaemüügi kord kehtestatakse Vabariigi Valitsuse määrusega . </s></p>
<p><s> 3. peatükk </s></p>
<p><s> Ohutusnõuded </s></p>
<p><s> § 17. </s> <s> Põhilised ohutusnõuded </s></p>
<p><s> ( 1 ) Kemikaali käitlejal peab olema vajalik teave kemikaali füüsikaliste ja keemiliste omaduste , ohtlikkuse , ohutusnõuete ja kahjutustamise kohta . </s></p>
<p><s> ( 2 ) Kemikaali käitleja peab järgima kemikaali käitlemise kohta kehtestatud ohutusnõudeid . </s> <s> Ettevõtja on kohustatud looma ettevõttes tingimused ohutusnõuete järgimiseks . </s></p>
<p><s> ( 3 ) Ohtliku kemikaali käitlemisega tegelevate isikute kvalifikatsioon peab eeldama : </s></p>
<p><s> 1 ) käideldava kemikaali omaduste tundmist vastavalt käitlemisviisile ; </s></p>
<p><s> 2 ) oskust identifitseerida kemikaali ohtlikkust selle ohutuskaardi , pakendil oleva märgistuse ja muu teabe alusel ; </s></p>
<p><s> 3 ) kemikaali käitlemisega seotud ohtude tundmist ; </s></p>
<p><s> 4 ) õnnetuse korral esmaste pääste- ja abivahendite praktilise kasutamise ja esmaabi andmise oskust ; </s></p>
<p><s> 5 ) ohutustehniliste , tervise- ja keskkonnakaitseliste võtete tundmist . </s></p>
<p><s> ( 4 ) Ettevõtja teenistuses olevate ohtliku kemikaali käitlemisega tegelevate isikute kvalifikatsiooni eest vastutab ettevõtja . </s></p>
<p><s> ( 5 ) Kemikaalist johtuva reostuse korral peab käitleja kõrvaldama reostuse , likvideerima reostuse põhjuse , teavitama keskkonnajärelevalve asutust ja hüvitama tekitatud kahju . </s></p>
<p><s> § 18. </s> <s> Kemikaali pakendile ja märgistusele esitatavad nõuded </s></p>
<p><s> ( 1 ) Kemikaali pakend peab olema vastupidav ja kindlustama kemikaali ohutu käitlemise . </s></p>
<p><s> ( 2 ) Ohtliku kemikaali pakendi märgistusel peavad olema selgelt loetavad järgmised andmed : </s></p>
<p><s> 1 ) kemikaali kaubanduslik nimetus , koostisosade nimetused ; </s></p>
<p><s> 2 ) valmistaja- või importijaettevõtte nimi , aadress ; </s></p>
<p><s> 3 ) ohutunnus ; </s></p>
<p><s> 4 ) riski kirjeldus ; </s></p>
<p><s> 5 ) ohutusnõuete kirjeldus ; </s></p>
<p><s> 6 ) kemikaali kogus . </s></p>
<p><s> ( 3 ) Kui kemikaali pakend või teave kemikaali kohta ei võimalda seda ohutult käidelda , kahjutustatakse kemikaal omaniku algatusel ja kulul . </s></p>
<p><s> ( 4 ) Kemikaali jaemüük võib toimuda ainult suletud ja nõuetekohaselt märgistatud originaalpakendis või selleks ettenähtud seadmetega . </s></p>
<p><s> § 19. </s> <s> Kemikaali ohutuskaart </s></p>
<p><s> Ohtliku kemikaali valmistaja või importija peab koostama ning enne kemikaali üleandmist käitlejale üle andma ohutuskaardi , mis sisaldab kemikaali kohta järgmist teavet : </s></p>
<p><s> 1 ) identifitseerimine ; </s></p>
<p><s> 2 ) koostis ; </s></p>
<p><s> 3 ) ohtlikkus ; </s></p>
<p><s> 4 ) esmaabi andmise viis ; </s></p>
<p><s> 5 ) tegutsemine tulekahju korral ; </s></p>
<p><s> 6 ) õnnetuse vältimise abinõud ; </s></p>
<p><s> 7 ) käitlemine ja hoiustamine ; </s></p>
<p><s> 8 ) mõju inimesele , isikukaitsevahendid ; </s></p>
<p><s> 9 ) füüsikalised ja keemilised omadused ; </s></p>
<p><s> 10 ) püsivus ja reaktsioonivõime ; </s></p>
<p><s> 11 ) terviserisk ; </s></p>
<p><s> 12 ) keskkonnarisk ; </s></p>
<p><s> 13 ) jäätmekäitluse viis ; </s></p>
<p><s> 14 ) veonõuded ; </s></p>
<p><s> 15 ) reguleerivad õigusaktid ; </s></p>
<p><s> 16 ) muu teave . </s></p>
<p><s> 4. peatükk </s></p>
<p><s> Kemikaalist teavitamine </s></p>
<p><s> § 20. </s> <s> Kemikaalist teavitamine </s></p>
<p><s> ( 1 ) Kemikaalist teavitamine on teabe esitamine Kemikaalide Teabekeskusele Eestisse sissetoodud või Eestis valmistatud suure või keskmise tootmismahuga , keelustatud või rangelt piiratud käitlemisega ning uut ainet sisaldavate kemikaalide nimetuse , omaduste , hulga ja käitlemisotstarbe kohta . </s></p>
<p><s> ( 2 ) Esitatav teave peab võimaldama hinnata kemikaalidega seonduvaid ohte ja rakendada abinõusid kemikaali ohutuks käitlemiseks . </s></p>
<p><s> ( 3 ) Kemikaalist teavitamise kord kehtestatakse sotsiaalministri määrusega , mis sätestab : </s></p>
<p><s> 1 ) nõuded teavitajale ja esitatavale teabele sõltuvalt käitlemise mahust ja otstarbest ; </s></p>
<p><s> 2 ) teavitajale vastamise ja käitlemise alguse tähtajad ; </s></p>
<p><s> 3 ) rahvusvaheliste organisatsioonidega teabe vahetamise korra ; </s></p>
<p><s> 4 ) kemikaalist teavitamise erisused , kui kemikaali kasutatakse ainult teadus- või rakendusuuringus ; </s></p>
<p><s> 5 ) keskmise ja suure tootmismahu . </s></p>
<p><s> ( 4 ) Teavitamisele kuuluvat kemikaali tohib turustada ainult siis , kui on täidetud nõuetekohase teavitamise tingimused ja teavitamise registreerimisest on möödunud 60 päeva või käesoleva paragrahvi lõike 3 punkti 2 kohaselt sätestatud lühem tähtaeg . </s></p>
<p><s> ( 5 ) Kemikaali käitlemise otstarbe muutmisel või kemikaali ohtlikkuse kohta lisaandmete teatavakssaamisel peab kemikaali käitleja sellest viivitamata teavitama Kemikaalide Teabekeskust . </s></p>
<p><s> § 21. </s> <s> Uuest ainest teavitamine </s></p>
<p><s> ( 1 ) Uus on aine , mis ei ole registreeritud Euroopa kaubanduslike keemiliste ainete loetelus ( European Inventory of Existing Commercial Chemical Substances , EINECS ) . </s></p>
<p><s> ( 2 ) Importija või valmistaja peab esitama nõuetekohase teabe uue aine kohta Kemikaalide Teabekeskusele . </s></p>
<p><s> ( 3 ) Euroopa kaubanduslike keemiliste ainete loetelu jõustatakse Eestis sotsiaalministri määrusega . </s></p>
<p><s> § 22. </s> <s> Teabe kättesaadavus ja ärisaladuse kaitse </s></p>
<p><s> ( 1 ) Teave Kemikaalide Teabekeskuses registreeritud kemikaali ohtlikkuse ja selle ohutu käitlemise kohta on avalik . </s></p>
<p><s> ( 2 ) Kemikaalide Teabekeskus on kohustatud hoidma ja kaitsma ärisaladust seadusega sätestatud korras . </s></p>
<p><s> ( 3 ) Ärisaladuse hulka ei kuulu : </s></p>
<p><s> 1 ) aine või valmistise kaubanduslik nimetus ; </s></p>
<p><s> 2 ) teavitaja , valmistaja ja importija nimi ; </s></p>
<p><s> 3 ) füüsikalised ja keemilised omadused ; </s></p>
<p><s> 4 ) andmed ohutuskaardil ja lisateave kemikaali ohtlikkuse kohta ; </s></p>
<p><s> 5 ) toksikoloogiliste ja ökotoksikoloogiliste testide koondtulemused ; </s></p>
<p><s> 6 ) ohtliku aine kindlakstegemise analüütilised meetodid ; </s></p>
<p><s> 7 ) ohtlikud lisandid ; </s></p>
<p><s> 8 ) ohutusabinõud ; </s></p>
<p><s> 9 ) kahjutustamise viisid . </s></p>
<p><s> 5. peatükk </s></p>
<p><s> Järelevalve ja vastutus seaduse rikkumise eest </s></p>
<p><s> § 23. </s> <s> Füüsilise ja juriidilise isiku vastutus </s></p>
<p><s> Füüsiline isik kannab käesoleva seaduse ja selle alusel kehtestatud õigusaktide rikkumise eest tsiviil- ja haldusvastutust või kriminaalvastutust ning juriidiline isik tsiviil- ja haldusvastutust seaduses ettenähtud korras . </s></p>
<p><s> § 24. </s> <s> Järelevalve </s></p>
<p><s> Järelevalvet käesoleva seaduse ja selle alusel kehtestatud õigusaktide nõuete täitmise üle teostavad vastavalt oma pädevusele keskkonnajärelevalve asutused ja päästeasutused ning Majandusministeeriumi , Siseministeeriumi , Sotsiaalministeeriumi ja Teede- ja Sideministeeriumi valitsemisala ametid ja inspektsioonid . </s></p>
<p><s> 6. peatükk </s></p>
<p><s> Rakendussätted </s></p>
<p><s> § 25. </s> <s> Seaduse jõustumine </s></p>
<p><s> Käesoleva seaduse § 15 lõike 1 punkt 3 , §-d 18 , 20 ja 21 rakenduvad kahe aasta möödudes käesoleva seaduse jõustumisest . </s></p></div1>
    </body>
  </text>
</TEI>
</teiCorpus>
</teiCorpus>
