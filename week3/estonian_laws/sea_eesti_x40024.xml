<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Konkurentsivabadust kahjustavate või kahjustada võivate spetsialiseerumis- ning uurimis- ja arenduskokkulepete sõlmimiseks loa andmine ( grupierandid ) ( märts 2000 ) ( Kehtetu - 25.09.2001 jõust.01.10.2001 , kehtib kuni 01.04.2004 - RT I 2001 , 78 , 464 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Konkurentsivabadust kahjustavate või kahjustada võivate spetsialiseerumis- ning uurimis- ja arenduskokkulepete sõlmimiseks loa andmine ( grupierandid ) ( märts 2000 ) ( Kehtetu - 25.09.2001 jõust.01.10.2001 , kehtib kuni 01.04.2004 - RT I 2001 , 78 , 464 )  </head>
<p><s> Konkurentsivabadust kahjustavate või kahjustada võivate spetsialiseerumis- ning uurimis- ja arenduskokkulepete sõlmimiseks loa andmine ( grupierandid ) </s></p>
<p><s> ( Kehtetu - 25.09.2001 jõust.01.10.2001 , kehtib kuni 01.04.2004 - RT I 2001 , 78 , 464 ) </s></p>
<p><s> Vabariigi Valitsuse 8. veebruari 2000. a määrus nr 43 </s></p>
<p><s> ( RT I 2000 , 11 , 75 ) , </s></p>
<p><s> jõustunud 27.veebruaril 2000. a. </s></p>
<p><s> Määrus kehtestatakse “ Konkurentsiseaduse ” ( RT I 1998 , 30 , 410 ; 1999 , 89 , 813 ) paragrahvi 7 lõike 1 alusel . </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Grupierandina lubatakse sõlmida konkurentsivabadust kahjustavaid või kahjustada võivaid spetsialiseerumiskokkuleppeid ning uurimis- ja arenduskokkuleppeid . </s></p>
<p><s> 2. peatükk </s></p>
<p><s> Spetsialiseerumiskokkulepped </s></p>
<p><s> § 2. </s> <s> Grupierandina lubatakse sõlmida spetsialiseerumiskokkuleppeid kahe või enama ettevõtja vahel , kes kaupade või nende tootmise parandamise eesmärgil lepivad vastastikku kokku järgmises : </s></p>
<p><s> 1 ) mitte toota või mitte teha kolmandatele isikutele ülesandeks toota teatud kaupu ja jätta nimetatud kaupade tootmine või tootmise kolmandatele isikutele ülesandeks tegemine teisele kokkuleppepoolele , või </s></p>
<p><s> 2 ) ühiselt toota teatud kaupu või ühiselt teha nende tootmine ülesandeks kolmandatele isikutele . </s></p>
<p><s> § 3. </s> <s> Lisaks §-s 2 nimetatule on kokkuleppesse lubatud võtta järgmisi konkurentsivabadust kahjustavaid või kahjustada võivaid tingimusi : </s></p>
<p><s> 1 ) kohustus mitte sõlmida kolmandate isikutega spetsialiseerumiskokkuleppeid identsete või konkureerivate kaupade kohta . </s> <s> Konkureerivaks loetakse ostja seisukohalt spetsialiseerumise esemeks olevate kaupadega asendatavaid kaupu ; </s></p>
<p><s> 2 ) kohustus osta spetsialiseerumise esemeks olevaid kaupu ainult teiselt kokkuleppepoolelt või isikult , kellele on ühiselt tehtud ülesandeks toota nimetatud kaupu , välja arvatud juhul , kui kaupu on võimalik osta mujalt parematel tingimustel ja eelnimetatud isik ei ole valmis müüma kaupu samadel tingimustel ; </s></p>
<p><s> 3 ) kohustus anda teisele kokkuleppepoolele spetsialiseerumise esemeks olevate kaupade müügi ainuõigus kokkuleppega määratud territooriumil ; </s></p>
<p><s> 4 ) kohustus anda spetsialiseerumise esemeks olevate kaupade müügi ainuõigus ühele kokkuleppepoolele , kes ei tegele kolmanda isiku poolt toodetud konkureerivate kaupade müügiga ; </s></p>
<p><s> 5 ) kohustus anda spetsialiseerumise esemeks olevate kaupade müügi ainuõigus kolmandale isikule , kes ei tegele konkureerivate kaupade tootmise või müügiga ; </s></p>
<p><s> 6 ) kohustus anda spetsialiseerumise esemeks olevate kaupade müügi ainuõigus kokkuleppega määratud territooriumil kolmandale isikule , kes ei tegele konkureerivate kaupade tootmise või müügiga ; </s></p>
<p><s> 7 ) kohustus müüa teisele kokkuleppepoolele spetsialiseerumise esemeks olevaid kaupu ja tagada müüdavate kaupade vastavus kvaliteedinõuetele ; </s></p>
<p><s> 8 ) kohustus tagada spetsialiseerumise esemeks olevate kaupade või nende varuosade varu kokkulepitud alammäära olemasolu ; </s></p>
<p><s> 9 ) kohustus osutada spetsialiseerumise esemeks olevate kaupade suhtes kliendi- ja garantiiteenuseid . </s></p>
<p><s> § 4. </s> <s> Keelatud on võtta kokkuleppesse selles grupierandis mittelubatud , konkurentsivabadust kahjustavaid või kahjustada võivaid tingimusi , eelkõige kokkuleppepoole kohustust : </s></p>
<p><s> 1 ) mitte müüa spetsialiseerumise esemeks olevaid kaupu temale kokkuleppega määratud müügiterritooriumil isikutele , kes kasutavad või müüvad nimetatud kaupu väljaspool vastavat territooriumi ; </s></p>
<p><s> 2 ) piirata kolmandate isikute võimalusi spetsialiseerumise esemeks olevate kaupade omandamiseks teistelt müüjatelt . </s></p>
<p><s> § 5. </s> <s> Grupierandit ei kohaldata : </s></p>
<p><s> 1 ) kui spetsialiseerumise esemeks olevad kaubad moodustavad koos kokkuleppepoolte konkureerivate kaupadega kaubaturul üle 40% käibest ; </s></p>
<p><s> 2 ) kokkulepetele , mis ei vasta “ Konkurentsiseaduse ” §-s 6 sätestatud tingimustele . </s></p>
<p><s> 3. peatükk </s></p>
<p><s> Uurimis- ja arenduskokkulepped </s></p>
<p><s> § 6. </s> <s> Grupierandina lubatakse sõlmida kahe või enama ettevõtja vahel uurimis- ja arenduskokkuleppeid , mille eesmärgiks on : </s></p>
<p><s> 1 ) kaupade ( tooted ja teenused ) ja nende tootmise ühine uurimine ja arendamine ( edaspidi uurimis- ja arendustegevus ) ; </s></p>
<p><s> 2 ) uurimis- ja arendustegevuse tulemuste ühine kasutamine . </s> <s> Kasutamiseks loetakse uurimis- ja arendustegevuse objektiks olevate kaupade ( edaspidi kokkuleppega seotud kaubad ) tootmist , vastavate protsesside rakendamist ja nimetatud tegevuseks vajaliku intellektuaalse omandi või oskusteabe kasutamise õiguse andmist . </s></p>
<p><s> § 7. §-s 6 nimetatud kokkulepped peavad vastama järgmistele tingimustele : </s></p>
<p><s> 1 ) uurimis- ja arendustegevuse eesmärgid ja valdkond on selgelt määratletud ; </s></p>
<p><s> 2 ) uurimis- ja arendustegevuse tulemused on kättesaadavad igale kokkuleppepoolele ; </s></p>
<p><s> 3 ) ühiselt kasutatakse vaid sellist uurimis- ja arendustegevuse tulemusena loodud tehnilist või tehnoloogilist informatsiooni , mis on kaitstud intellektuaalse omandi või oskusteabena ja on vajalik kokkuleppega seotud kaupade tootmiseks või uurimis- ja arendustegevuse objektiks olevate protsesside rakendamiseks ; </s></p>
<p><s> 4 ) kokkuleppepooltel on võrdsed õigused kokkuleppega seotud kaupade ostmiseks isikult , kellele on ühiselt tehtud ülesandeks nimetatud kaupade tootmine . </s></p>
<p><s> § 8. </s> <s> Kokkuleppesse on lubatud võtta järgmisi konkurentsivabadust kahjustavaid või kahjustada võivaid tingimusi : </s></p>
<p><s> 1 ) kohustus mitte tegelda uurimis- ja arendustegevuse ajal iseseisva uurimis- ja arendustegevusega kokkuleppe objektiks olevas või sellega vahetult seotud valdkonnas ; </s></p>
<p><s> 2 ) kohustus osta kokkuleppega seotud kaupu ainult isikult , kellele on ühiselt tehtud ülesandeks toota nimetatud kaupu ; </s></p>
<p><s> 3 ) kohustus mitte toota kokkuleppega seotud kaupu ja mitte rakendada uurimis- ja arendustegevuse objektiks olevaid protsesse kokkuleppega teisele poolele määratud territooriumil ; </s></p>
<p><s> 4 ) kohustus mitte toota kokkuleppega seotud kaupa ja mitte rakendada uurimis- ja arendustegevuse objektiks olevaid protsesse ühel või enamal tehnilisel kasutusalal . </s> <s> Nimetatud kohustus ei ole lubatud juhul , kui vähemalt kaks kokkuleppepoolt on kokkuleppe sõlmimise ajal konkureerivad ettevõtjad ( ettevõtjad , kelle kaup on ostja seisukohalt omavahel asendatav ) kauba suhtes , mida kokkuleppega seotud kaup võib täiendada või asendada ; </s></p>
<p><s> 5 ) kohustus anda teisele poolele kokkuleppega seotud kaupade müügi ainuõigus kokkuleppega määratud territooriumil tähtajaga kuni viis aastat , alates kokkuleppega seotud kauba esmakordsest müügist Eesti territooriumil ; </s></p>
<p><s> 6 ) kohustus anda kokkuleppega seotud kaupade müügi ainuõigus ühele kokkuleppepoolele , kes ei tegele kolmanda isiku poolt toodetud konkureerivate kaupade müügiga ; </s></p>
<p><s> 7 ) kohustus anda kokkuleppega seotud kaupade müügi ainuõigus kolmandale isikule , kes ei tegele konkureerivate kaupade tootmise või müügiga ; </s></p>
<p><s> 8 ) kohustus anda kokkuleppega seotud kaupade müügi ainuõigus kokkuleppega määratud territooriumil kolmandale isikule , kes ei tegele konkureerivate kaupade tootmise või müügiga ; </s></p>
<p><s> 9 ) kohustus teha vastastikku teatavaks uurimis- ja arendustegevuse tulemuste kasutamisel saadud kogemused , samuti kohustus anda teisele poolele lihtlitsents nimetatud tulemuste edasiarenduste või uute kasutusaladega seotud intellektuaalse omandi ja oskusteabe suhtes ; </s></p>
<p><s> 10 ) kohustus lubada kasutada uurimis- ja arendustegevuseks ning selle tulemuste rakendamiseks vajalikku intellektuaalset omandit ja oskusteavet ; </s></p>
<p><s> 11 ) kohustus kasutada teiselt kokkuleppepoolelt saadud oskusteavet ainult uurimis- ja arendustegevuseks ning selle tegevuse tulemuste rakendamiseks ; </s></p>
<p><s> 12 ) kohustus aidata kaasa uurimis- ja arendustegevusega ning selle tulemustega seotud intellektuaalse omandi õiguste kaitsele ; </s></p>
<p><s> 13 ) kohustus hoida uurimis- ja arendustegevuse tulemusel saadud ja ühiselt loodud oskusteabe konfidentsiaalsust , kusjuures see kohustus võib jääda kehtima ka pärast kokkuleppe tähtaja möödumist ; </s></p>
<p><s> 14 ) kohustus kompenseerida ebavõrdne osalemine uurimis- ja arendustegevuses või selle tulemuste ebavõrdne kasutamine teisele kokkuleppepoolele litsentsitasu või osutatavate teenustega ; </s></p>
<p><s> 15 ) kohustus müüa teisele poolele kokkuleppega seotud kaupu mitte alla kokkulepitud määra ja tagada nimetatud kaupade vastavus kvaliteedinõuetele . </s></p>
<p><s> § 9. </s> <s> Keelatud on kokkuleppesse võtta selles grupierandis mittelubatud , konkurentsivabadust kahjustavaid või kahjustada võivaid järgmisi tingimusi : </s></p>
<p><s> 1 ) kokkuleppepoole loobumine vabadusest tegelda iseseisva uurimis- ja arendustegevusega kokkuleppe objektiga vahetult mitteseotud valdkonnas kokkuleppes ettenähtud uurimis- ja arendustegevuse ajal või kokkuleppe objektiks olevas või sellega vahetult seotud valdkonnas pärast kokkuleppes ettenähtud uurimis- ja arendustegevuse lõppemist ; </s></p>
<p><s> 2 ) kokkuleppepoole loobumine vabadusest vaidlustada uurimis- ja arendustegevusega seotud intellektuaalse omandi õigusi pärast nimetatud tegevuse lõppemist või uurimis- ja arendustegevuse tulemustega seotud intellektuaalse omandi õigusi pärast kokkuleppe lõppemist ; </s></p>
<p><s> 3 ) kokkuleppepoole loobumine õigusest määrata ise kindlaks tema poolt toodetavate või müüdavate , kokkuleppega seotud kaupade hulk või uurimis- ja arendustegevuse objektiks olevate protsesside rakendamise määr ; </s></p>
<p><s> 4 ) kokkuleppepoole loobumine vabadusest ise määrata kolmandatele isikutele kokkuleppega seotud kaupade hinda ; </s></p>
<p><s> 5 ) kokkuleppepoole loobumine vabadusest valida kliente ; </s></p>
<p><s> 6 ) kokkuleppepoole loobumine õigusest lubada kolmandatel isikutel toota kokkuleppega seotud kaupu või rakendada uurimis- ja arendustegevuse objektiks olevaid protsesse , kuigi pooled ise ei kasuta uurimis- ja arendustegevuse tulemusi või nende kasutamisõiguse andmine ei eelda teiste kokkuleppepoolte nõusolekut ; </s></p>
<p><s> 7 ) kokkuleppepoole kohustamine : </s></p>
<p><s> a ) mitte müüa kokkuleppega seotud kaupu temale kokkuleppega määratud müügiterritooriumil isikutele , kes kasutavad või müüvad nimetatud kaupu väljaspool vastavat territooriumi ; </s></p>
<p><s> b ) piirata kolmandate isikute võimalusi kokkuleppega seotud kaupade omandamiseks teistelt müüjatelt ; </s></p>
<p><s> 8 ) kokkuleppega , mis ei käsitle uurimis- ja arendustegevuse tulemuste ühist kasutamist , piirata kokkuleppepoole õigust kasutada iseseisvalt uurimis- ja arendustegevuse tulemusi või nimetatud kokkuleppepoole kasutuses enne kokkuleppe sõlmimist olnud intellektuaalset omandit või oskusteavet . </s></p>
<p><s> § 10. </s> <s> Grupierandit ei kohaldata : </s></p>
<p><s> 1 ) kui kokkuleppepooltest vähemalt kaks on kokkuleppe sõlmimise ajal konkureerivad ettevõtjad kaupade suhtes , mida kokkuleppega seotud kaubad võivad asendada või täiendada ja kokkuleppepoolte vastavad kaubad moodustavad üle 20 protsendi , § 8 punktides 6-8 nimetatud ainuõiguse sisaldumisel kokkuleppes aga üle 10 protsendi käibest kaubaturul ; </s></p>
<p><s> 2 ) kui kokkuleppega seotud kaubad koos kokkuleppepoolte konkureerivate kaupadega moodustavad üle 40 protsendi käibest kaubaturul . </s> <s> Kui kokkuleppepooled kasutavad kokkuleppega seotud kaupu teiste kaupade peamise koostisosana , loetakse kaubaturuks viimatinimetatud kaupade kaubaturg ; </s></p>
<p><s> 3 ) kokkulepetele , mis ei vasta “ Konkurentsiseaduse ” §-s 6 sätestatud tingimustele . </s></p>
<p><s> 4. peatükk </s></p>
<p><s> Rakendussätted </s></p>
<p><s> § 11. </s> <s> Määruse alusel grupierandina sõlmitud kokkulepped võivad kehtida 1. aprillini 2004. a. </s></p></div1>
    </body>
  </text>
</TEI>
</teiCorpus>
</teiCorpus>
