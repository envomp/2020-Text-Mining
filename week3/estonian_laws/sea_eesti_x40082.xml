<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_sea.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Õhusõidukite lennukõlblikkusnõuded ( dets 2000 ) </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_sea">header_sea.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="seadus"><head>  Õhusõidukite lennukõlblikkusnõuded ( dets 2000 )  </head>
<p><s> Õhusõidukite lennukõlblikkusnõuded </s></p>
<p><s> Vabariigi Valitsuse 7. märtsi 2000. a määrus nr 79 </s></p>
<p><s> ( RT I 2000 , 20 , 119 ) , </s></p>
<p><s> jõustunud 17. märtsil 2000. a. </s></p>
<p><s> Määrus kehtestatakse “ Lennundusseaduse ” ( RT I 1999 , 26 , 376 ) § 9 lõike 3 alusel . </s></p>
<p><s> 1. peatükk </s></p>
<p><s> Üldsätted </s></p>
<p><s> § 1. </s> <s> Määrus kehtib Eestis registreeritud tsiviilõhusõidukite kohta . </s></p>
<p><s> § 2. </s> <s> Õhusõiduki lennukõlblikkuse tuvastamiseks peab õhusõiduki tüüp olema Lennuameti poolt Eestis tunnustatud , mille aluseks on Rahvusvahelise Tsiviillennunduse Organisatsiooni liikmesriigi pädevate lennundusasutuste väljastatud tüübisertifikaat või seda asendav dokument . </s></p>
<p><s> 2. peatükk </s></p>
<p><s> Õhusõidukite lennukõlblikkusnõuded </s></p>
<p><s> § 3. </s> <s> Õhusõiduk loetakse lennukõlblikuks , kui on tuvastatud , et see on projekteeritud ja ehitatud valmistajariigi nõuete kohaselt ning varustatud ja hooldatud valmistaja- ja käitajariigi kehtivate nõuete järgi ning tagab ohutu lennutegevuse . </s></p>
<p><s> § 4. </s> <s> Õhusõiduki lennuomadused peavad vastama õhusõiduki käitamiseesmärkidele ja kategooriale ning tagama õhusõiduki ohutu käitamise . </s></p>
<p><s> § 5. </s> <s> Õhusõidukit tuleb hooldada ja remontida vastavalt õhusõiduki valmistaja juhenditele ja Lennuameti poolt kinnitatud hooldusprogrammile . </s></p>
<p><s> § 6. </s> <s> Õhusõiduki hooldustõendeid väljastavad atesteeritud hooldusmehaanik või sertifitseeritud hooldusettevõtja sõltuvalt õhusõiduki käitamiseesmärgist ja kategooriast . </s></p>
<p><s> § 7. </s> <s> Õhusõidukitel peavad olema tehtud kõik õhusõiduki valmistaja poolt ettenähtud kohustuslikud muudatustööd ning täidetud kõik valmistajariigi ja Lennuameti ettekirjutised õhusõiduki lennukõlblikkuse kohta . </s></p>
<p><s> § 8. </s> <s> Õhusõiduk peab olema varustatud vastavalt käitamiseesmärgile ja kategooriale 1944. aasta Chicago rahvusvahelise tsiviillennunduse konventsiooni lisa 6 “ Õhusõiduki käitamine ” nõuetele . </s></p>
<p><s> § 9. </s> <s> Õhusõiduk peab vastama Eestis kehtestatud keskkonnakõlblikkusnõuetele . </s></p>
<p><s> § 10. </s> <s> Õhusõiduki pardal peab olema valmistaja poolt koostatud ja Lennuameti poolt heaks kiidetud lennukäsiraamat , mis sisaldab juhendeid õhusõiduki ohutuks käitamiseks . </s> <s> Õhusõiduki kontroll-lehed ( kaardid ) , pealkirjad mõõteriistadel ja sildid kabiinis peavad olema lennukäsiraamatuga samas keeles . </s></p>
<p><s> § 11. </s> <s> Lennukid suurima stardimassiga 5700 kg ja rohkem , mida käitatakse tasulises lennutegevuses ja mis on valmistatud pärast 13. juunit 1960. a , ning kõik kopterid , mida käitatakse tasulises lennutegevuses ja mis on valmistatud 22. märtsil 1991. a või hiljem , peavad lisaks käesoleva määrusega kehtestatud nõuetele vastama ka 1944. aasta Chicago rahvusvahelise tsiviillennunduse konventsiooni lisa 8 “ Õhusõiduki lennukõlblikkus ” 3. ja 4. osa nõuetele . </s></p>
<p><s> 3. peatükk </s></p>
<p><s> Rakendussätted </s></p>
<p><s> § 12. </s> <s> Lennuamet annab eesti keeles teavet käesoleva määruse paragrahvides 8 ja 11 nimetatud 1944. aasta Chicago rahvusvahelise tsiviillennunduse konventsiooni lisade kohta . </s></p></div1>
    </body>
  </text>
</TEI>
</teiCorpus>
</teiCorpus>
