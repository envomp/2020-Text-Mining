<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_ilu.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Ja lööb Kell ja Kurjus pääseb valla ... </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_ilu">header_ilu.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="tervikteos"><head> Ja lööb Kell ja Kurjus pääseb valla ... </head>
<p> <bibl> <author> <s> Veiko Belials </s> </author> </bibl> </p>
<p> <s> " Ja lööb Kell ja Kurjus pääseb valla . </s> <s> Ja Maailm saab hukka , sest nii on seatud , kui Kell lööb , et Kurjus neelab ära kõik ja ei jää mitte midagi ... " </s> </p>
<p> <s> Rüütel Reginald kannustas hobust kiiremale sõidule . </s> <s> Tüdinud sirgetest tolmunud teedest , juhtis ta ratsu metsa ja kihutas jämedate puude vahel suunda valimata edasi . </s> <s> Tuul vihises kõrvus , puud vilksatasid mööda ja sir Reginald naeratas . </s> </p>
<p> <s> Viimased nädalad olid ta täiesti ära vaevanud . </s> <s> Ei ühtki kangelastegu , ei ühtki kahevõitlust , isegi lihtlabastesse kõrtsikaklustesse polnud ta sattunud . </s> <s> Ta raius puude oksi , et elada välja käsivartes pulbitsevat energiat . </s> </p>
<p> <s> Lõpuks pidas ta hobuse kinni . </s> <s> Mets oli muutunud tihedaks ja läbitungimatuks , puud kõrgusid ähvardavalt ta kohal , sirutades tema poole luidraid oksi . </s> <s> Ümbrus oli võõras . </s> </p>
<p> <s> Eksinud ! </s> <s> Seegi asi , mõtles sir Reginald . </s> <s> Ikkagi mingisugune vaheldus . </s> <s> Ta ronis hobuse seljast maha ja asus looma ratsmeidpidi talutades endale mõõgaga teed tegema . </s> </p>
<p> <s> Elu oli talle õpetanud , et kui piisavalt kaua mingis suunas minna , jõuab lõpuks ikka kusagile välja . </s> <s> Ja kuna tal oli ükspuha , kuhu jõuda , läks ta huupi , tungides aina sügavamale padrikusse . </s> </p>
<p> <s> Siin võib veel mõnda Seiklust kohata , arutas sir Reginald omaette , silmitsedes aina süngemaks muutuvat maastikku . </s> <s> Mõni lohe või hiiglane ... </s> <s> Kasvõi troll , lõpuks ... </s> <s> Ja et saaks kedagi päästa või aidata ... </s> </p>
<p> <s> Ilm tõmbus pilve , hämardus . </s> <s> Kusagilt tuli tuul , rappis puid ning virutas oksapuru ja prahi rüütlile näkku . </s> <s> Sir Reginald jäi seisma . </s> <s> Mets oli hiirvaikne . </s> <s> Tundus , et ta hoiab hinge kinni ja kuulatab midagi või kedagi . </s> </p>
<p> <s> Reginald , vapper rüütel , sidus hobuse puu külge , haaras mõõga kindlamini pihku ja astus ettevaatlikult edasi . </s> <s> Sajakonna sammu pärast jõudis ta avarale lagendikule ja peatus . </s> </p>
<p> <s> Keset lagendikku seisis iidne kellatorn . </s> <s> Ta vana , samblassekasvanud keha sihtis Saatuse krobelise sõrmena madalat rasket taevast . </s> <s> Jäi mulje , et torn ulatub pilvedeni . </s> <s> Hetkel , kui rüütel lagendikule astus , sähvatas välk ja selles tontlikus valguses nägi sir Reginald Teda — Koletist . </s> </p>
<p> <s> Koletis laskus torni katuselt , silmitsedes rüütlit hõõguval pilgul ja urises ähvardavalt . </s> <s> Ta ei kiirustanud ründama , ta paistis hoiatavat — mine oma teed , rändaja , ja ära tülita mind . </s> <s> See torn on minu ! </s> </p>
<p> <s> Kuid sir Reginald ei kavatsenud minna , ei , nüüd enam mitte . </s> <s> Ta polnud ju nii ammu kedagi päästnud , nii ammu kellegagi võidelnud ! </s> <s> Ja nüüd korraga torn , mida valvab Koletis . </s> <s> Tühja torni Koletis ei valvaks ! </s> <s> Seal peab midagi olema , midagi valvamisväärset . </s> <s> Mõni printsess näiteks , keda vabastada . </s> <s> Või varandus , mis on isegi veidi etem variant , kui järele mõtlema hakata . </s> </p>
<p> <s> Sir Reginald tormas rünnakule . </s> <s> Koletis möirgas ja lagendik sai möirgamist täis ja möirgamine summutas kõuekärgatused , kuid vaprat rüütlit see ei peatanud . </s> <s> Ta tungis aina edasi ja tema mõõk sähvis välkudega võidu . </s> </p>
<p> <s> Viimaks Koletis langes ega liigutanud enam . </s> <s> Verine mõõk käes , astus rüütel kellatorni ja ahhetas ootamatusest — torn oli tühi ! </s> <s> Ta uuris kõledaid seinu ja tõstis siis pilgu . </s> <s> Kusagil kõrgel aimus hiiglaslik kell . </s> <s> Kellanöör rippus käeulatuses . </s> <s> Sir Reginald vaatas veelkord üles ja talle tundus , et kellatila asemel ripub kella sisemuses tilluke mehike , pea alaspidi . </s> <s> Hetkeks vilksatas mälusoppides mingi teadmine , mingi tabamatu ohutunne , mis aga kohe kadus . </s> <s> Midagi mõtlemata haaras ta nöörist ja tõmbas . </s> <s> Mehike kella sisemuses lõi kõikuma ja alles siis , kui ta pea vastu kella kõmahtas , taipas rüütel õudusega , mis ta oli teinud . </s> </p>
<p> <s> Kell lõi helisema . </s> <s> See oli kume hääl , mis kuulutas kadu . </s> <s> Raske ja rusuvana vajus see peale ja pani hirmust värisema . </s> <s> Kumin kasvas , täitis kogu torni , lüües sellesse ühe mõra teise järel . </s> <s> Mehike , kes kellast lahti pääses , lendles loperdades allapoole , meenutades rohkem nahkhiirt kui inimest . </s> <s> Ta kasvas aina suuremaks ega meenutanud varsti enam üldse midagi . </s> <s> Hiiglasliku musta varjuna pressis ta pragunevast tornist välja ja mähkis maailma võikalt naerdes pimedusse . </s> </p>
<p> <s> Maa vappus nagu palavikus ning torn varises kokku . </s> <s> Enne , kui raske kell teda tabas , lahvatas ulja rüütli mälusoppidest teadmine , sedakorda selge ja kohutav . </s> <s> Talle meenus iidne pärimus ... </s> </p>
<p> <s> " Ja lööb Kell ja Kurjus pääseb valla ja Metsaline , kes Kurjust valvas , on surnult maas ega liiguta ennast mitte . </s> <s> Ja meri tõuseb üles oma asemelt ja maa sülgab tuld ja suur pimedus on kõige üle , sest Kurjus on tagasi maa peal ... " </s> </p></div1>
    </body>
  </text>
</TEI>
</teiCorpus>
</teiCorpus>
